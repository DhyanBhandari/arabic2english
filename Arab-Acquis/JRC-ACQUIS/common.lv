Padomes Pirmā Direktīva par kopīgiem noteikumiem starptautiskiem pārvadājumiem (kravu komercpārvadājumi ar autotransportu)
EIROPAS EKONOMIKAS KOPIENAS PADOME,
ņemot vērā Eiropas Ekonomikas kopienas dibināšanas līgumu un jo īpaši tā 75. panta 1. punktu,
ņemot vērā Eiropas Parlamenta atzinumu,
tā kā kopējas transporta politikas pieņemšana cita starpā paredz izstrādāt kopīgus noteikumus starptautiskiem kravu pārvadājumiem ar autotransportu, ko veic uz kādas dalībvalsts teritoriju vai no tās, kā arī šķērsojot vienas vai vairāku dalībvalstu teritoriju;
tā kā pakāpenisko kopējā tirgus izveidi nedrīkst aizkavēt šķēršļi transporta nozarē; tā kā pakāpeniski jāpaplašina starptautiskie kravu pārvadājumi ar autotransportu, ņemot vērā tirdzniecības un preču aprites attīstību Kopienas teritorijā,
IR PIEŅĒMUSI ŠO DIREKTĪVU.
1. pants
1. Katra dalībvalsts, ievērojot šā panta 2. un 3. punkta nosacījumus, vēlākais, līdz 1962. gada beigām liberalizē starptautiskos kravu komercpārvadājumus ar autotransportu, ja tie skar citas dalībvalstis, kas norādītas šīs direktīvas I un II pielikumā, un ja šos pārvadājumus veic uz dalībvalsts teritoriju vai no tās, kā arī šķērsojot šīs dalībvalsts teritoriju.
2. Pārvadājumus, kas minēti I pielikumā, atbrīvo no kvotu un atļauju sistēmas piemērošanas.
3. Uz pārvadājumiem, kas minēti II pielikumā, turpmāk neattiecas kvotu sistēma. Tiem arī turpmāk var būt vajadzīga atļauja, ja vien tā nav saistīta ar kvantitatīviem ierobežojumiem; šajā gadījumā dalībvalstis nodrošina, ka lēmumus pieņem piecu dienu laikā pēc atļaujas pieprasījuma saņemšanas.
4. Abi šīs direktīvas pielikumi veido tās neatņemamu sastāvdaļu.
2. pants
Dalībvalstis trīs mēnešu laikā pēc direktīvas stāšanās spēkā, bet jebkurā gadījumā līdz 1962. gada beigām, ziņo Komisijai par pasākumiem, kas veikti saistībā ar tās izpildi.
3. pants
Šī direktīva neskar nosacījumus, ar kādiem atsevišķas dalībvalstis reglamentē savu pilsoņu iesaistīšanos šajā direktīvā minētajās darbībās.
4. pants
Šī direktīva ir adresēta dalībvalstīm.
(1968. gada 6. septembris), ar ko groza Regulu Nr. 474/67/EEK par rīsu un šķelto rīsu eksporta kompensāciju iepriekšēju noteikšanu
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1967. gada 28. jūlija Regulu Nr. 359/67/EEK [1] par rīsu tirgus kopīgo organizāciju, un jo īpaši tās 17. panta 6. punktu;
tā kā saskaņā ar Regulas Nr. 359/67/EEK 17. panta 4. punktu kompensāciju, kas piemērojama dienā, kad iesniegts izvešanas licences pieteikums, var piemērot eksportam, kas izdarīts licences derīguma laikā, un tā kā tādā gadījumā kompensācijai piemēro korekcijas summu; tā kā saskaņā ar Komisijas 1967. gada 21. augusta Regulu Nr. 474/67/EEK [2] par rīsu un šķelto rīsu eksporta kompensāciju iepriekšēju noteikšanu korekcijas summa ir vienāda ar starpību starp CIF cenu un CIF cenu termiņiepirkumiem;
tā kā sakarā ar to, ka izvešanas licences rīsiem un šķeltajiem rīsiem ir derīgas līdz piektā mēneša beigām pēc mēneša, kad tās izdotas, ļoti reti šo produktu tirgus ir tiešām reprezentatīvs citādi kā vienīgi attiecībā uz visīsāko termiņu vai visīsākajiem termiņiem; tā kā tādēļ ir jābūt iespējai noteikt korekcijas summu, kas būtu mazāka par iepriekš minēto starpību;
tā kā tāpēc jāgroza Regula Nr. 474/67/EEK;
tā kā šajā regulā paredzētie pasākumi ir saskaņā ar Labības pārvaldības komitejas atzinumu,
IR PIEŅĒMUSI ŠO REGULU.
1. pants
Regulas Nr. 474/67/EEK 1. panta pirmās divas daļas aizstāj ar šādām:
"Ja Regulas Nr. 359/67/EEK 17. panta 4. punktā minēto rīsu un šķelto rīsu eksporta kompensāciju nosaka iepriekš, tad kompensācija, ko nosaka licences pieteikuma iesniegšanas dienā, ir tā, kas piemērojama eksportam, kas tiek veikts šajā dienā: - to samazina par summu, kas nepārsniedz starpību starp CIF cenu termiņiepirkumiem un CIF cenu, ja pirmā minētā cena pārsniedz otro minēto cenu par vairāk nekā 0,025 norēķinu vienībām uz 100 kilogramiem;
- to palielina par summu, kas nepārsniedz starpību starp CIF cenu un CIF cenu termiņiepirkumiem, ja pirmā minētā cena pārsniedz otro minēto cenu par vairāk nekā 0,025 norēķinu vienībām uz 100 kilogramiem.
Starplaikos starp noteikšanu, kas tiek veikta ik nedēļu, kompensācijas summu, ko piemēro iepriekšējas noteikšanas gadījumā, pielāgo vienīgi tad, ja, piemērojot iepriekšminēto noteikumu, tās summa tiek grozīta par vairāk nekā 0,025 norēķinu vienībām uz 100 kilogramiem."
2. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
par dalībvalstu tiesību aktu tuvināšanu attiecībā uz pasākumiem, kas jāveic, lai novērstu gaisa piesārņošanu, kuru rada gāzu izplūde no mehānisko transportlīdzekļu dzirksteļaizdedzes motoriem (70/220/EEK)
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 100. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā 1968. gada 14. oktobra noteikumu, ar ko groza Straßenverkehrs-Zulassungs-Ordnung, 1968. gada 18. oktobrī publicēja Vācijā laikrakstā Bundesgesetzblatt I daļā; tā kā šis noteikums ietver noteikumus par pasākumiem, kas jāveic, lai novērstu gaisa piesārņošanu ar gāzēm no mehānisku transportlīdzekļu dzirksteļaizdedzes motoriem; tā kā šie noteikumi stāsies spēkā 1970. gada 1. oktobrī;
tā kā 1969. gada 31. marta noteikumi par "Transportlīdzekļu benzīna motoru radītu izplūdes gāzu sastāvu" 1969. gada 17. maijā publicēja Francijā laikrakstā Journal officiel; tā kā šie noteikumi ir piemērojami: - no 1971. gada 1. septembra attiecībā uz tipa apstiprinājumu ieguvušiem transportlīdzekļiem ar jauna tipa dzinēju, kas ir tāda tipa dzinējs, kas vēl nekad nav uzstādīts tipa apstiprinājumu ieguvušā transportlīdzeklī;
- no 1972. gada 1. septembra attiecībā uz transportlīdzekļiem, kurus uzsāk ekspluatēt pirmo reizi;
tā kā, pamatojoties uz šo paziņojumu, katrai dalībvalstij, kurai pieprasīts piešķirt valsts tipa apstiprinājumu par transportlīdzekļa tipu, jāspēj apstiprināt, vai šis tipa ir iesniegts šajā direktīvā noteiktajai pārbaudei; tā kā šajā sakarā katrai dalībvalstij jāinformē pārējās dalībvalstis par iegūtajiem datiem, nosūtot aizpildītu paziņojumu par katru transportlīdzekļa tipu, kas ir pārbaudīts;
tā kā bez tam tehniskās prasības ir ātri jāpielāgo, ņemot vērā tehnikas attīstību; tā kā šajā sakarā ir jāizveido noteikumi procedūras piemērošanai, kas noteikta 13. pantā Padomes 1970. gada 6. februāra Direktīvā par mehānisku transportlīdzekļu un to piekabju tipa apstiprinājumu,
IR PIEŅĒMUSI ŠO DIREKTĪVU.
1. pants
Šajā direktīvā "transportlīdzeklis" ir jebkurš transportlīdzeklis ar dzirksteļaizdedzes motoru, kas paredzēts izmantošanai uz ceļa, ar virsbūvi vai bez tās, un kam ir vismaz četri riteņi, pieļaujamais maksimālais svars ir vismaz 400 kg un maksimālais projektētais ātrums ir vienāds vai lielāks par 50 km/h, izņemot lauksaimniecībā izmantojamus traktorus un mašīnas, kā arī transportlīdzekļus, kuri iesaistīti sabiedrisko pakalpojumu sniegšanā.
2. pants
Neviena dalībvalsts nedrīkst atteikt transportlīdzekļa EEK tipa apstiprinājumu vai dalībvalsts tipa apstiprinājumu, atsaucoties uz gaisa piesārņošanu ar gāzēm no dzirksteļaizdedzes motoriem mehāniskajos transportlīdzekļos: - no 1970. gada 1. oktobra, ja šis transportlīdzeklis atbilst gan I pielikumā minētajām prasībām, izņemot 3.2.1.1. un 3.2.2.1. punkta prasības, gan II, IV, V un VI pielikuma prasībām;
- no 1971. gada 1. oktobra, ja šis transportlīdzeklis papildus atbilst I pielikuma 3.2.1.1. un 3.2.2.1. punkta un III pielikuma prasībām.
3. pants
1. Pēc ražotāja vai tā pilnvarota pārstāvja pieteikuma attiecīgās dalībvalsts kompetentās iestādes aizpilda VII pielikumā minētā paziņojuma nodaļas. Šī paziņojuma kopijas nosūta pārējām dalībvalstīm un pieteikuma iesniedzējam. Pārējās dalībvalstis, kurām lūgts piešķirt tā paša tipa transportlīdzekļa tipa apstiprinājumu, šo dokumentu pieņem kā apliecinājumu, ka noteiktie testi ir veikti.
2. Direktīvas 1. punkta noteikumus atceļ, tiklīdz stājas spēkā Padomes 1970. gada 6. februāra Direktīva par mehānisko transportlīdzekļu un to piekabju tipa apstiprinājumu.
4. pants
Dalībvalsts, kas ir piešķīrusi tipa apstiprinājumu, veic nepieciešamos pasākumus, lai nodrošinātu, ka tā ir informēta par jebkurām izmaiņām I pielikuma 1.1. punktā minētajā daļā vai parametrā. Šīs dalībvalsts kompetentās iestādes nosaka, vai attiecībā uz mainīto prototipu ir jāveic jauni testi un vai ir jāsastāda jauns ziņojums. Ja minētie testi liecina par neatbilstību šīs direktīvas prasībām, izmaiņas neapstiprina.
5. pants
Grozījumus, kas nepieciešami I līdz VII pielikuma prasību pielāgošanai, ņemot vērā tehnikas attīstību, pieņem saskaņā ar procedūru, kura noteikta 13. pantā Padomes 1970. gada 6. februāra Direktīvā par mehānisko transportlīdzekļu un to piekabju tipa apstiprinājumu.
6. pants
1. Dalībvalstis pieņem noteikumus, kas ietver prasības, kuras vajadzīgas, lai līdz 1970. gada 30. jūnijam izpildītu šīs direktīvas prasības, un tūlīt par to informē Komisiju.
2. Dalībvalstis nodrošina, ka tās dara Komisijai zināmus savu tiesību aktu svarīgākos noteikumus, ko tās pieņem jomā, uz kuru attiecas šī direktīva.
7. pants
Šī direktīva ir adresēta dalībvalstīm.
Padomes direktīva (1973. gada 24. jūlijs)
par pasākumiem, kas veicami, lai mazinātu sekas, ko rada jēlnaftas un naftas produktu apgādes grūtības (73/238/EEK)
EIROPAS KOPIENU PADOME, ņemot vērā Eiropas Ekonomikas kopienas dibināšanas līgumu, un jo īpaši tā 103. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu,
ņemot vērā Ekonomikas un sociālo lietu komitejas atzinumu,
tā kā kopējas enerģētikas politikas izstrādāšana ir viens no Kopienu izvirzītajiem mērķiem;
tā kā pieaug jēlnaftas un naftas produktu nozīme Kopienu apgādē ar enerģijas krājumiem; tā kā jebkuras, pat īslaicīgas, grūtības, kas izraisa ievērojamu šādu produktu krājumu samazināšanos, var radīt nopietnus Kopienas saimnieciskās darbības traucējumus; tā kā Kopienai tāpēc jābūt spējīgai šādā gadījumā novērst vai vismaz samazināt kaitīgas sekas;
tā kā jau iepriekš jāparedz kārtība un piemēroti līdzekļi, lai ātri ieviestu pasākumus, kas mazinātu sekas, kuras rada jēlnaftas un naftas produktu apgādes grūtības;
tā kā visu dalībvalstu rīcībā tāpēc jābūt attiecīgām pilnvarām, lai vajadzības gadījumā varētu rīkoties nekavējoties un saskaņā ar līgumu, un jo īpaši tā 103. pantu;
tā kā šīs pilnvaras līdz noteiktai pakāpei jāsaskaņo, lai sekmētu valstu veikto pasākumu koordinēšanu Kopienas līmeņa konsultācijās;
tā kā ir arī vēlams tūlīt izveidot padomdevēju organizāciju, lai veicinātu dalībvalstu veikto vai ierosināto praktisko pasākumu koordināciju šajā jomā;
tā kā katrai dalībvalstij sastāda plāns, ko var izmantot, ja rodas grūtības jēlnaftas un naftas produktu apgādē,
IR PIEŅĒMUSI ŠO DIREKTĪVU.
1. pants
3. pants
1. Ja rodas grūtības jēlnaftas un naftas produktu apgādē Kopienā vai kādā dalībvalstī, Komisija, cik drīz vien iespējams, pēc dalībvalsts lūguma vai pati pēc savas iniciatīvas sasauc dalībvalstu delegātu grupu Komisijas vadībā; delegātu vārdus dara zināmus iepriekš.
5. pants
Dalībvalstis ne vēlāk kā 1974. gada 30. jūnijā ievieš normatīvus un administratīvus aktus, kas vajadzīgi, lai izpildītu šo direktīvu.
6. pants
Šī direktīva ir adresēta dalībvalstīm.
Padomes Regula (EOTK, EEK, Euratom) Nr. 559/73 (1973. gada 26. februāris),
ar kuru groza Padomes Regulu (EEK, Euratom, EOTK) Nr. 260/68, ar ko paredz Eiropas Kopienu nodokļa piemērošanas nosacījumus un procedūru
EIROPAS KOPIENU PADOME, ņemot vērā Līgumu par vienotas Eiropas Kopienu Padomes un vienotas Eiropas Kopienu Komisijas izveidi,
ņemot vērā Protokolu par privilēģijām un imunitāti Eiropas Kopienās, un jo īpaši tā 13. pantu,
ņemot vērā Komisijas priekšlikumu,
tā kā, ņemot vērā Eiropas Kopienu Tiesas neseno spriedumu un dažas neatliekamas sociālas prasības, būtu jāgroza viens noteikums Padomes Regulā (EEK, Euratom, EOTK) Nr. 260/68 [1] (1968. gada 29. februāris), ar ko paredz Eiropas Kopienu nodokļa piemērošanas nosacījumus un procedūru, kurā jaunākie grozījumi izdarīti ar Regulu (Euratom, EOTK, EEK) Nr. 2531/72 [2],
IR PIEŅĒMUSI ŠO REGULU.
1. pants
Padomes 1968. gada 29. februāra Regulu (EEK, Euratom, EOTK) Nr. 260/68 groza šādi:
regulas 3. panta 3. punkta a) apakšpunkta pirmajā ievilkumā jēdzienu "apgādnieka pabalsts" aizstāj ar jēdzienu "ģimenes pabalsts".
2. pants
(1973. gada 17. decembris) par dalībvalstu tiesību aktu tuvināšanu attiecībā uz mehānisko transportlīdzekļu iekšējo apdari (pasažieru salona iekšējām detaļām, kas nav iekšējie atpakaļskata spoguļi, vadības ierīču izvietojumu, jumtu vai atbīdāmu jumtu, sēdekļu atzveltnēm un pakaļējām daļām)
(74/60/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 100. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā tehniskās prasības, kurām mehāniskajiem transportlīdzekļiem jāatbilst saskaņā ar valsts tiesību aktiem, interalia, attiecas uz iekšējo apdari, lai aizsargātu attiecīgajā transportlīdzeklī sēdošos;
tā kā šīs prasības dažādās dalībvalstīs atšķiras; tā kā tādēļ visās dalībvalstīs papildus spēkā esošajiem noteikumiem vai to vietā jānosaka vienādas prasības, lai konkrēti attiecībā uz visu veidu transportlīdzekļiem varētu piemērot EEK tipa apstiprinājuma procedūru, kas noteikta ar Padomes 1970. gada 6. februāra Direktīvu par dalībvalstu tiesību aktu tuvināšanu attiecībā uz mehānisko transportlīdzekļu un to piekabju tipu apstiprinājumu [3];
tā kā kopējas prasības iekšējiem atpakaļskata spoguļiem ir noteiktas Padomes 1971. gada 1. marta Direktīvā [4], un ir jāsagatavo arī prasības pasažieru salona iekšējai apdarei, vadības ierīču izvietojumam, jumtam un sēdekļu atzveltnēm un pakaļējām daļām; tā kā turpmāk pieņems arī citas prasības iekšējai apdarei un attiecībā uz drošības jostu un sēdekļu stiprinājuma vietām, pagalvjiem, vadītāja aizsardzību pret stūres iekārtu un vadības ierīču izvietojumu;
tā kā saskaņotām prasībām ir jāmazina traumu risks vai to smagums, no kā var ciest mehānisko transportlīdzekļu vadītāji, tādējādi nodrošinot ceļu satiksmes drošību visā Kopienā;
tā kā attiecībā uz tehniskām prasībām ir lietderīgi izmantot tās, ko ANO Eiropas Ekonomikas komisija pieņēmusi savos Noteikumos Nr. 21 ("Vienoti noteikumi par transportlīdzekļu apstiprināšanu attiecībā uz to iekšējo apdari"), kas pievienoti 1958. gada 20. marta Nolīgumam par vienotu mehānisko transportlīdzekļu iekārtu un daļu apstiprināšanas nosacījumu pieņemšanu un šāda apstiprinājuma savstarpēju atzīšanu,
IR PIEŅĒMUSI ŠO DIREKTĪVU.
1. pants
Šajā direktīvā "transportlīdzeklis" ir ikviens 1970. gada 6. februāra Direktīvas I pielikumā definētās M1 kategorijas mehāniskais transportlīdzeklis, ko paredzēts izmantot uz ceļiem un kam ir vismaz četri riteņi un maksimālais projektētais ātrums pārsniedz 25 km/h.
2. pants
Neviena dalībvalsts nevar atteikt transportlīdzekļa EEK tipa apstiprinājuma vai valsts tipa apstiprinājuma piešķiršanu transportlīdzekļa tādu iekšējās apdares veidu dēļ kā:
- pasažieru salona iekšējās daļas, izņemot iekšējo atpakaļskata spoguli vai spoguļus, - vadības ierīču izvietojums,
- jumts vai atbīdāms jumts,
- sēdekļu atzveltnes vai pakaļējā daļa,
ja tie atbilst pielikumos noteiktajām prasībām.
3. pants
Neviena dalībvalsts nevar atteikt jebkādu transportlīdzekli reģistrēt vai aizliegt pārdot, sākt ekspluatēt vai lietot transportlīdzekli, atsaucoties uz tā: - pasažieru salona iekšējām detaļām, kas nav iekšējais atpakaļskata spogulis vai spoguļi,
- vadības ierīču izvietojumu,
- jumtu vai atbīdāma jumtu,
- sēdekļu atzveltnēm vai pakaļējām daļām,
ja tie atbilst pielikumos noteiktajām prasībām.
4. pants
Dalībvalstij, kas piešķīrusi tipa apstiprinājumu, jāveic pasākumi, kas vajadzīgi, lai iegūtu informāciju par visiem I pielikuma 2.2. punktā iekļautās daļas vai parametra pārveidojumiem. Minētās dalībvalsts kompetentās iestādes nosaka, vai jāveic jauni pārveidoto transportlīdzekļu testi un vai par tiem jāsagatavo jauns ziņojums. Ja šādi testi liecina par neatbilstību šīs direktīvas prasībām, pārveidojumu neapstiprina.
5. pants
Grozījumus, kas ir vajadzīgi, lai pielikumu noteikumus pielāgotu tehnikas attīstībai, pieņem saskaņā ar procedūru, kura noteikta 13. pantā Padomes 1970. gada 6. februāra Direktīvā par dalībvalstu tiesību aktu tuvināšanu attiecībā uz mehānisko transportlīdzekļu un to piekabju tipa apstiprinājumu.
6. pants
1. Dalībvalstīs stājas spēkā noteikumi, kas vajadzīgi, lai astoņpadsmit mēnešu laikā pēc šīs direktīvas paziņošanas izpildītu tās prasības, un tās par to tūlīt informē Komisiju.
2. Dalībvalstis nodrošina, lai to tiesību aktu svarīgākie noteikumi, ko tās pieņēmušas jomā, uz kuru attiecas šī direktīva, tiktu paziņoti Komisijai.
7. pants
Šī direktīva ir adresēta dalībvalstīm.
Padomes Regula (EEK) Nr. 668/74 (1974. gada 28. marts), ar ko groza Regulu (EEK) Nr. 922/72 par vispārīgiem noteikumiem atbalsta piešķiršanai attiecībā uz zīdtārpiņiem
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1972. gada 24. aprīļa Regulu (EEK) Nr. 845/72 [1], ar ko nosaka īpašus pasākumus, lai veicinātu zīdtārpiņu audzēšanu, un jo īpaši tās 2. panta 4. punktu;
ņemot vērā Komisijas priekšlikumu,
tā kā Padome Regulā (EEK) Nr. 922/72 [2], kas grozīta ar Regulu (EEK) Nr. 884/73 [3], noteica vispārīgos noteikumus atbalsta piešķiršanai attiecībā uz zīdtārpiņiem par 1972./73. un 1973./74. audzēšanas gadu; tā kā pieredze rāda, ka minētā regula būtu jāturpina piemērot turpmākajos audzēšanas gados,
IR PIEŅĒMUSI ŠO REGULU.
1. pants
Regulas (EEK) Nr. 922/72 1. pantā svītro vārdus "piemēro 1972./73.un 1973./74. audzēšanas gadā".
2. pants
Šo regulu piemēro no 1974. gada 1. aprīļa.
Šī regula uzliek saistības kopumā un ir tieši piemērojama visās dalībvalstīs.
(1974. gada 17. decembris), ar ko paplašina darbības jomu Direktīvai Nr. 64/221/EEK par tādu īpašu pasākumu saskaņošanu attiecībā uz ārvalstnieku pārvietošanos un dzīvesvietu, kas ir attaisnojami ar sabiedrisko kārtību, valsts drošību un veselības aizsardzību, iekļaujot tos dalībvalsts pilsoņus, kuri izmanto tiesības palikt uz dzīvi citā dalībvalstī pēc tam, kad tajā ir veikta darbība pašnodarbinātas personas statusā
EIROPAS KOPIENU PADOME,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā ar Direktīvu Nr. 64/221/EEK [3] saskaņoti tādi īpaši pasākumi attiecībā uz ārvalstnieku pārvietošanos un dzīvesvietu, kas ir attaisnojami ar sabiedrisko kārtību, valsts drošību un veselības aizsardzību, un tā kā ar Direktīvu Nr. 75/34/EEK [4] paredzēti nosacījumi, kā izmantojamas dalībvalstu piilsoņu tiesības palikt uz dzīvi citā dalībvalstī pēc tam, kad tajā veikta darbība pašnodarbinātas personas statusā;
tā kā Direktīvai Nr. 64/221/EEK būtu jāattiecas uz personām, uz kurām attiecas Direktīva Nr. 75/34/EEK,
IR PIEŅĒMUSI ŠO DIREKTĪVU.
1. pants
Direktīva Nr. 64/221/EEK attiecas uz tiem dalībvalstu pilsoņiem un to ģimenes locekļiem, kuriem ir tiesības palikt uz dzīvi dalībvalstī saskaņā ar Direktīvu Nr. 75/34/EEK.
2. pants
Šī direktīva ir adresēta dalībvalstīm.
(1975. gada 20. maijs) par dalībvalstu normatīvo un administratīvo aktu tuvināšanu attiecībā uz aerosola izsmidzinātājiem
(75/324/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 100. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā atsevišķās dalībvalstīs aerosola izsmidzinātājiem jāatbilst noteiktiem obligātiem tehniskajiem rādītājiem; tā kā šie rādītāji dalībvalstīs ir atšķirīgi un šā iemesla dēļ kavē tirdzniecību Kopienā;
tā kā šos šķēršļus kopējā tirgus izveidei un darbībai ir iespējams likvidēt, ja visas dalībvalstis pieņem līdzīgas prasības attiecībā uz tehniskajiem rādītājiem, papildinot vai aizstājot tos, kas jau ir ietverti spēkā esošajos tiesību aktos, un tā kā šie rādītāji attiecas uz aerosola izsmidzinātāju izgatavošanu, pildīšanu un nominālo tilpumu;
tā kā pašreizējā tehnikas attīstības stadijā šī direktīva ir attiecināma tikai uz aerosola izsmidzinātājiem, kas izgatavoti no metāla, stikla vai plastmasas;
tā kā sakarā ar tehnikas attīstību ir nekavējoties jāpieņem šīs direktīvas pielikumā minētās tehniskās prasības; tā kā, lai atvieglotu atbilstīgu vajadzīgo pasākumu ieviešanu, būtu jāpieņem kārtība dalībvalstu un Komisijas ciešai sadarbībai, pielāgojot direktīvu par aerosolu izsmidzinātājiem tehnikas attīstībai;
tā kā ir iespējams, ka daži tirgū piedāvātie aerosola izsmidzinātāji var radīt apdraudējumu drošībai, lai gan tie atbilst šīs direktīvas un tās pielikuma prasībām; tā kā būtu jānosaka kārtība, kā izvairīties no šāda apdraudējuma,
IR PIEŅĒMUSI ŠO DIREKTĪVU.
1. pants
Šī direktīva attiecas uz 2. pantā minētajiem aerosola izsmidzinātājiem, izņemot tos, kuru maksimālais tilpums ir mazāks par 50 ml, un tos, kuru maksimālais tilpums ir lielāks par šīs direktīvas pielikuma 3.1., 4.1.1., 4.2.1., 5.1. un 5.2. punktā minēto.
2. pants
Šajā direktīvā termins "aerosola izsmidzinātājs" nozīmē jebkuru atkārtoti neizmantojamu tvertni, kas izgatavota no metāla, stikla vai plastmasas un satur gāzi saspiestā, sašķidrinātā vai zem spiediena sašķidrinātā veidā ar vai bez šķidruma, pastas vai pulvera, un ir apgādāta ar ierīci, kas ļauj saturam izplūst kā cietām vai šķidrām daļiņām kopā ar gāzi, putu, pastas, pulvera vai šķidrā veidā.
3. pants
Persona, kas ir atbildīga par aerosola izsmidzinātāju tirdzniecību, piestiprina pie aerosola izsmidzinātājiem simbolu "3" (apgriezts epsilons) kā apliecinājumu, ka tie atbilst šīs direktīvas un tās pielikuma prasībām.
4. pants
Kā noteikts šajā direktīvā un tās pielikumā, dalībvalstis nedrīkst atteikt, aizliegt vai ierobežot to aerosola izsmidzinātāju tirdzniecību, kas atbilst šīs direktīvas un tās pielikuma prasībām.
6. pants
1. Ar šo tiek izveidota Komiteja direktīvas par aerosola izsmidzinātājiem pielāgošanu atbilstīgi tehnikas attīstībai, šeit turpmāk "Komiteja", un tā sastāv no dalībvalstu pārstāvjiem ar Komisijas pārstāvi kā priekšsēdētāju.
2. Komisija pieņem savu reglamentu.
7. pants
1. Ja ir jāievēro kārtība, kas minēta šajā pantā, priekšsēdētājs iesniedz attiecīgo jautājumu Komitejai vai nu pēc savas iniciatīvas, vai pēc dalībvalsts pārstāvja pieprasījuma.
2. Komisijas pārstāvis Komitejai iesniedz veicamo pasākumu projektu. Komiteja sniedz savu atzinumu par projektu divu mēnešu laikā. Atzinumus pieņem ar 41 balss vairākumu, dalībvalstu balsis vērtē saskaņā ar Līguma 148. panta 2. punktu. Priekšsēdētājs nebalso.
3. a) Komisija pieņem piedāvātos pasākumus, ja tie ir saskaņā ar Komitejas atzinumu;
b) ja piedāvātie pasākumi neatbilst Komitejas atzinumam vai ja atzinums netiek sniegts, Komisija nekavējoties ierosina Padomei pasākumus, kas jāpieņem. Padome lemj ar kvalificētu balsu vairākumu;
c) ja Padome trīs mēnešu laikā pēc priekšlikuma saņemšanas nav pieņēmusi lēmumu, Komisija pieņem ierosinātos pasākumus.
8. pants
1. Neskarot citas Kopienas direktīvas, jo īpaši direktīvas par bīstamām vielām un preparātiem, uz katra aerosola izsmidzinātāja ir jābūt šādai viegli saskatāmai, salasāmai un neizdzēšamai informācijai. Gadījumos, kad aerosola izsmidzinātāja mazo izmēru dēļ (maksimālā ietilpība 150 ml vai mazāk) šādu informāciju uz tā norādīt nav iespējams, izsmidzinātājam jāpiestiprina etiķete ar sekojošu informāciju: a) par aerosola izsmidzinātāja tirdzniecību atbildīgās personas vārds un adrese vai preču zīme;
b) simbols "3" (apgriezts epsilons), kas apliecina, ka aerosola izsmidzinātājs atbilst šīs direktīvas prasībām;
c) marķējuma kods, kas ļauj noteikt pildījuma partiju;
d) informācija, kas norādīta pielikuma 2.2. punktā;
e) satura tīrsvars un tilpums.
2. Dalībvalsts var atļaut aerosola izsmidzinātāju tirdzniecību savā teritorijā ar nosacījumu, ka uzraksti uz etiķetes izdarīti valsts valodā vai valodās.
9. pants
Dalībvalstis veic visus vajadzīgos pasākumus, lai novērstu tādu marķējumu vai uzrakstu lietošanu uz aerosola izsmidzinātājiem, ko varētu sajaukt ar simbolu "3" (apgriezts epsilons).
10. pants
1. Ja kāda no dalībvalstīm pietiekami pamatoti norāda, ka viens vai vairāki aerosola izsmidzinātāji, lai gan atbilst šīs direktīvas prasībām, tomēr rada draudus drošībai vai veselībai, tā var uz laiku aizliegt šo izsmidzinātāju tirdzniecību savā teritorijā vai pakļaut tos īpašiem nosacījumiem. Šī dalībvalsts nekavējoties paziņo pārējām dalībvalstīm un Komisijai par savu lēmumu, minot tā iemeslus.
2. Komisija sešu nedēļu laikā apspriežas ar attiecīgajām dalībvalstīm un tad nekavējoties sniedz savu atzinumu, un attiecīgi rīkojas.
3. Ja Komisija uzskata, ka šai direktīvai ir vajadzīgi tehniski pielāgojumi, tos pieņem Komisija vai Padome saskaņā ar 7. pantā noteikto kārtību. Šajā gadījuma dalībvalsts, kura jau ir pieņēmusi drošības pasākumus, var tos saglabāt līdz pielāgojumu spēkā stāšanās brīdim.
11. pants
1. Dalībvalstīs stājas spēkā noteikumi, kas vajadzīgi, lai izpildītu šīs direktīvas prasības 18 mēnešu laikā, un dalībvalstis par to tūlīt informē Komisiju.
2. Dalībvalstis dara Komisijai zināmus to valsts tiesību aktu tekstus, ko tās pieņem jomā, uz kuru attiecas šī direktīva.
12. pants
Šī direktīva ir adresēta dalībvalstīm.
ar ko groza Direktīvas Nr. 66/400/EEK, Nr. 66/401/EEK, Nr. 66/402/EEK, Nr. 66/403/EEK un Nr. 69/208/EEK par biešu sēklu, lopbarības augu sēklu, graudaugu sēklu, sēklas kartupeļu, kā arī eļļas augu un šķiedraugu sēklu tirdzniecību
(75/444/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 43. un 100 pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā šajā direktīvā minēto iemeslu dēļ jāgroza konkrētas direktīvas par sēklu tirdzniecību;
tā kā direktīvu piemērošanas laikā ir noskaidrots, ka mazi biešu sēklu un lopbarības augu sēklu iepakojumi ir preču vienības Kopienā;
tā kā tādēļ būtu lietderīgi saskaņot šo nozari, kas līdz šim iekļauta attiecīgo valstu tiesību aktos;
tā kā šajā sakarā, no vienas puses, būtu vēlama mazo iepakojumu marķēšanas un plombēšanas veicināšana un, no otras puses, atbilstošas kontroles veikšana, kas ir obligāta sēklu noteikšanai;
tā kā konkrētas iepriekš minētās direktīvas paredz, ka no 1975. gada 1. jūlija citās, īpaši trešās valstīs, novākto sēklu atbilstību vairs nevar noteikt pašas dalībvalstis; tā kā Kopienā tomēr nav bijis iespējams veikt lopbarības augu, eļļas augu un šķiedraugu sēklu pārbaudi visos gadījumos, iepriekš minētais termiņš šīm sēklām jāpagarina, lai izvairītos no esošo komercattiecību traucēšanas;
tā kā ir vēlams dot dalībvalstīm tiesības ieviest noteikumus, kas sekmē mazo labības sēklu, sēklas kartupeļu, kā arī eļļas un šķiedraugu sēklu iepakojumu plombēšanu;
tā kā ir arī nepieciešams veikt konkrētus labojumus metodēs, ar kurām tiek norādīts sēklu daudzums,
IR PIEŅĒMUSI ŠO DIREKTĪVU.
1. pants
Padomes 1966. gada 14. jūnija Direktīvu 66/400/EEK [3] par biešu sēklu tirdzniecību, kurā jaunākie grozījumi izdarīti ar Direktīvu 73/438/EEK [4], groza šādi: 1. Direktīvas 2. panta 1. punktu papildina ar šādu daļu:
"G. Mazi EEK iepakojumi ir iepakojumi, kuros ir šādas sertificētas sēklas: - viendīgsta vai precīzās izsējas sēklas: nepārsniedzot skaita limitu 100000 sēklu ķekari vai graudi vai tīrsvara limitu 2,5 kg, izņemot attiecīgā gadījumā pesticīdu granulas, granulētas vielas vai citas cietās piedevas,
- sēklas, kas nav viendīgsta vai precīzās izsējas sēklas: nepārsniedzot tīrsvara limitu 10 kg un izņemot attiecīgā gadījumā pesticīdu granulas, granulētas vielas, vai citas cietās piedevas."
1. Dalībvalstis prasa, lai bāzes sēklu un sertificētu sēklu, izņemot sertificētas sēklas mazos EEK iepakojumos, oficiāla plombēšana notiktu tā, ka iepakojuma atvēršanas brīdī plomba tiktu bojāta un to nevarētu uzlikt no jauna.
2. Dalībvalstis prasa, lai iepakojumi netiktu plombēti atkārtoti, ja vien plombēšana tiek veikta oficiāli, izņemot mazus EEK iepakojumus. Ja iepakojumus plombē atkārtoti, uz etiķetes, kas prasīta saskaņā ar 11. panta 1. punktu, norāda atkārtotas plombēšanas faktu, datumu un atbildīgo iestādi.
3. Dalībvalstis prasa, lai mazu EEK iepakojumu plombēšanau notiktu tā, ka iepakojuma atvēršanas brīdī plomba tiktu bojāta un to nevarētu uzlikt no jauna. Iepakojumus neplombē atkārtoti, ja vien plombēšana tiek veikta oficiāli.
4. Attiecībā uz maziem bāzes sēklu iepakojumiem dalībvalstis drīkst noteikt atkāpes no 1. un 2. punkta."
4. Direktīvas 11. panta 1. punkta ievaddaļu aizstāj ar šādu tekstu:
"1. Izņemot gadījumus, kad sertificētas sēklas ir mazos EEK iepakojumos, dalībvalstis prasa, lai bāzes sēklu un sertificētu sēklu iepakojumi…"
5. Direktīvas 11. panta 2. punktā b) papakšpunktā tekstu aizstāj ar šo:
"b) attiecībā uz mazo bāzes sēklu iepakojumu marķēšanu noteikt atkāpes no 1. punkta: "Nodots tirdzniecībai tikai…". (attiecīgajā dalībvalstī)".
6. Direktīvā pēc 11. panta pievieno šādus pantus:
1. Dalībvalstis prasa, lai uz mazajiem EEK iepakojumiem:
Padomes Regula (EEK) Nr. 2777/75 (1975. gada 29. oktobris) par mājputnu gaļas tirgus kopīgo organizāciju
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 42. un 43. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
tā kā pamatnoteikumi par mājputnu gaļas tirgus organizāciju kopš to pieņemšanas ir vairākkārt grozīti; tā kā attiecīgos dokumentus ir grūti izmantot to skaita, sarežģītības un izkliedētības dēļ dažādos Oficiālā Vēstneša numuros, un tāpēc zūd skaidrība, kam vajadzētu būt visu tiesību aktu svarīgākajai pazīmei; tā kā tāpēc tos vajadzētu apvienot vienā dokumentā;
tā kā lauksaimniecības produktu kopējā tirgus darbību un pilnveidošanu vajadzētu pavadīt kopīgas lauksaimniecības politikas izveidošanai, īpaši ietverot kopīgu lauksaimniecības tirgus organizāciju, kas atkarībā no produkta var veidot dažādas formas;
tā kā kopīgās lauksaimniecības politikas nolūks ir sasniegt Līguma 39. pantā izklāstītos mērķus; tā kā, lai stabilizētu tirgu mājputnu gaļas nozarē un nodrošinātu pienācīgu lauksaimnieku dzīves līmeni, vajadzētu pieņemt noteikumus pasākumiem, lai atvieglotu un noregulētu tirgus prasību apmierināšanu;
tā kā vienota mājputnu gaļas tirgus izveidošana ir saistīta ar vienotas tirdzniecības sistēmas ieviešanu uz Kopienas ārējām robežām, šajā sistēmā ietverot maksājumus un eksporta kompensācijas;
tā kā, lai sasniegtu šo mērķi, parasti būtu pietiekami attiecībā uz importu no ārpuskopienas valstīm ieviest nodokļus, kuras ņem vērā lopbarības graudu cenu atšķirību ietekmi uz izdevumiem lopbarībai Kopienā un pasaules tirgū un vajadzību aizsargāt pārstrādes rūpniecību Kopienā;
tā kā ir jānovērš traucējumi Kopienas tirgū, ko rada piedāvājumi pasaules tirgū par nepiemēroti zemām cenām; tā kā šim nolūkam būtu jānostiprina slūžu cenas un nodokļi būtu jāpalielina par papildu summu, kad piedāvājuma robežas franko cena ir zemāka par šīm cenām;
tā kā noteikumi kompensācijām eksportam uz ārpuskopienas valstīm, kas atbilst cenu starpībai Kopienā un pasaules tirgū, kalpotu tam, lai nodrošinātu Kopienas līdzdalību starptautiskajā mājputnu gaļas tirdzniecībā; tā kā, lai dotu Kopienas eksportētājiem noteiktu drošību attiecībā uz kompensācijas stabilitāti, būtu jāparedz iespēja kompensāciju mājputnu gaļai noteikt iepriekš;
tā kā papildus iepriekš aprakstītajai sistēmai jāparedz, ka pilnīgi vai daļēji tiek aizliegts muitas režīms — ievešana pārstrādei, ja to prasa stāvoklis tirgū;
tā kā vienota tirgus izveidi var apdraudēt noteikta veida atbalstu piešķiršana; tā kā tādēļ tie Līguma noteikumi, kas ļauj izvērtēt dalībvalstu piešķirtos atbalstus un aizliegt tos, kuri nav saderīgi ar kopējo tirgu, būtu jāpiemēro attiecībā uz mājputnu gaļu;
tā kā mājputnu gaļas tirgus kopīgajā organizācijā vienlaikus un atbilstošā veidā jāņem vērā Līguma 39. un 110. pantā izklāstītie mērķi;
tā kā izdevumus, ko dalībvalstīm rada saistības šīs regulas piemērošanas rezultātā, sedz Kopiena saskaņā ar Padomes 1970. gada 21. aprīļa Regulas (EEK) Nr. 729/70 [2] 2. un 3. panta noteikumiem par kopējās lauksaimniecības politikas finansēšanu, kas grozīta ar Regulu (EEK) Nr. 1566/72 [3],
IR PIEŅĒMUSI ŠO REGULU.
f)16.02 B I Citādi apstrādāta vai konservēta mājputnu gaļa vai mājputnu subprodukti 2. Šajā regulā: a) "dzīvi mājputni" ir dzīvas vistas, pīles, zosis, tītari un pērļu vistiņas, kas katra sver vairāk par 185 gramiem;
b) "cāļi" ir dzīvas vistas, pīles, zosis, zosis, tītari un pērļu vistiņas, kas katra sver ne vairāk par 185 gramiem;
c) "nokauti mājputni" ir nedzīvas vistas, pīles, zosis, tītari un pērļu vistiņas, veselas, ar vai bez subproduktiem;
d) "atvasināti produkti" ir: 1. produkti, kas norādīti 1. punkta a) apakšpunktā, izņemot cāļus;
2. produkti, kas norādīti 1. punkta b) apakšpunktā, izņemot nokautus mājputnus un subproduktus, kas pazīstami kā "mājputnu gabali";
3. subprodukti, kas norādīti 1. punkta b) apakšpunktā;
4. produkti, kas norādīti 1. punkta c) apakšpunktā;
5. produkti, kas norādīti 1. punkta d) un e) apakšpunktā;
6. produkti, kas norādīti 1. punkta f) apakšpunktā;
e) "ceturksnis" ir trīs mēnešu laikposms, kas sākas 1. februārī, 1. maijā, 1. augustā vai 1. novembrī.
2. pants
- pasākumus, lai uzlabotu kvalitāti,
- pasākumus, lai ļautu izveidot īslaicīgas un ilgtermiņa prognozes, balstoties uz izmantotajiem ražošanas līdzekļiem,
- pasākumus, lai atvieglotu tirgus cenu tendenču noteikšanu.
Vispārīgus noteikumus attiecībā uz šiem pasākumiem pieņem saskaņā ar Līguma 43. panta 2. punktā noteikto procedūru. 2. Tirdzniecības standartus:
- pieņem vienam vai vairākiem 1. panta 1. punkta b) apakšpunktā norādītajiem produktiem,
- var pieņemt 1. panta 1. punkta a), c), d), e) un f) apakšpunktā norādītajiem produktiem.
Šie standarti jo īpaši var attiekties uz šķirošanu pēc kvalitātes un svara, iepakojumu, uzglabāšanu, transportēšanu, noformējumu un marķējumu.
Standartus, to darbības jomu un to piemērošanas vispārīgos noteikumus pieņem Padome, ar kvalificētu vairākumu lemjot par Komisijas priekšlikumu.
3. pants
Nodokli, kas saskaņā ar 17. pantā paredzēto procedūru iepriekš noteikts katram ceturksnim, uzliek 1. panta 1. punktā precizēto produktu importam Kopienā.
4. pants
1. Nodokli par nokautiem mājputniem veido: a) viena daļa, kas vienāda ar cenu starpību Kopienā un pasaules tirgū par lopbarības graudu daudzumu, kas Kopienā vajadzīgs viena kilograma nokautu mājputnu gaļas ražošanai.
Lopbarības graudu cenas Kopienā 12 mēnešu periodam, kas sākas 1. augustā, nosaka vienu reizi gadā, pamatojoties uz šādu graudu sliekšņa cenu un tās ikmēneša pieaugumu.
Lopbarības graudu cenas pasaules tirgū nosaka ik ceturksni, pamatojoties uz šādu graudu cenu sešus mēnešus pirms ceturkšņa, kam minēto sastāvdaļu aprēķina.
Nosakot nodokli, kas piemērojams no 1. novembra, 1. februāra un 1. maija, lopbarības graudu cenu virzību pasaules tirgū ņem vērā tikai tad, ja tajā pašā laikā ir noteikta jauna slūžu cena;
2. Nodokli par cāļiem aprēķina tādā pašā veidā kā nodokli par nokautiem mājputniem. Tomēr jāizmanto tāds lopbarības graudu daudzums, kāds Kopienā vajadzīgs viena cāļa izaudzēšanai; slūžu cenai jābūt tādai, kāda piemērojama attiecībā uz cāļiem.
3. Padome, ar kvalificētu vairākumu lemjot par Komisijas priekšlikumu, - nosaka lopbarības graudu daudzumu, kāds nepieciešams viena kilograma nokautu mājputnu gaļas ražošanai, mainot atbilstoši mājputnu veidam, un lopbarības graudu daudzumu, kāds nepieciešams viena cāļa izaudzēšanai, un šajā daudzumā ietverto dažādo lopbarības graudu procentuālo sastāvu;
- pieņem noteikumus šā panta piemērošanai.
5. pants
1. Attiecībā uz 1. panta 2. punkta d) apakšpunktā precizētajiem produktiem, nodokli atvasina no nodokļa par nokautiem mājputniem, pamatojoties uz šo dažādo produktu svara attiecību pret nokautiem mājputniem un, vajadzības gadījumā, uz caurmēra attiecību starp to tirgus vērtībām.
2. Atkāpjoties no 1. un 2. punkta noteikumiem, produktiem, uz kuriem attiecas kopējā muitas tarifa pozīcijas Nr. 02.03, 15.01 B un 16.02 B I un attiecībā uz kuriem muitas nodokļu likme ir noteikta saistībā ar VVTT, nodokļus ierobežo līdz summai, kas izriet no šīm saistībām.
3. Koeficientus, kuri izsaka 1. punktā minētās attiecības, nosaka saskaņā ar 17. pantā paredzēto procedūru. Koeficientu noteikšanā izmantoto informāciju atkārtoti novērtē vismaz vienu reizi gadā.
6. pants
Ja Kopienas tirgū reģistrēta ievērojama cenu celšanās un iespējama šāda stāvokļa turpināšanās, radot traucējumus vai draudot radīt traucējumus tirgū, var veikt vajadzīgos pasākumus.
Padome, ar kvalificētu vairākumu lemjot par Komisijas priekšlikumu, pieņem vispārīgus šā panta piemērošanas noteikumus.
7. pants
1. Slūžu cenas saskaņā ar 17. pantā paredzēto procedūru iepriekš nosaka katram ceturksnim.
2. Slūžu cenu nokautiem mājputniem veido:
a) summa, kura vienāda ar pasaules tirgus cenu lopbarības graudu daudzumam, kas mainās atbilstoši mājputnu veidam un kas vajadzīgs viena kilograma nokautu mājputnu gaļas ražošanai ārpuskopienas valstīs;
b) standartsumma, kas reprezentē pārējās barošanas izmaksas un ražošanas un tirdzniecības pieskaitāmās izmaksas, kas mainās atbilstoši mājputnu veidam. Lopbarības graudu daudzuma cenu nosaka katru ceturksni, pamatojoties uz šādu graudu cenu pasaules tirgū iepriekšējo sešu mēnešu periodā pirms ceturkšņa, kam nosaka slūžu cenu.
Nosakot slūžu cenu, kas piemērojama no 1. novembra, 1. februāra un 1. maija, pasaules tirgus cenu tendences lopbarības graudiem tomēr ņem vērā tikai tad, ja lopbarības graudu daudzuma cena mainās vismaz par noteiktu minimumu, salīdzinot ar to, kas izmantota slūžu cenas aprēķināšanai iepriekšējā ceturksnī. Informāciju, ko izmanto b) apakšpunktā minētā standarta lieluma noteikšanā, no jauna pārvērtē vismaz vienu reizi gadā.
3. Slūžu cenu cāļiem aprēķina tādā pašā veidā kā slūžu cenu nokautiem mājputniem; tomēr pasaules tirgus cena lopbarības graudu daudzumam ir cena daudzumam, kas vajadzīgs viena cāļa izaudzēšanai ārpuskopienas valstī, bet standartsumma reprezentē pārējās barošanas izmaksas un ražošanas un tirdzniecības pieskaitāmās izmaksas, kas attiecas uz vienu cāli. Lopbarības graudu daudzums un standartsumma nemainās atbilstoši mājputnu veidam.
4. Attiecībā uz 1. panta 2. punkta d) apakšpunktā precizētajiem produktiem, slūžu cenas atvasina no slūžu cenas nokautiem mājputniem, pamatojoties uz koeficientiem, kas šiem produktiem noteikti saskaņā ar 5. panta 3. punktu.
5. Padome, ar kvalificētu vairākumu lemjot par Komisijas priekšlikumu, pieņem vispārīgus šā panta piemērošanas noteikumus.
8. pants
1. Ja produkta piedāvājuma robežas franko cena pazeminās zem slūžu cenas, nodokli šim produktam palielina par papildu summu, kas vienāda ar starpību starp slūžu cenu un piedāvājuma robežas franko cenu.
2. Nodokli tomēr nepalielina par šo iepriekš minēto papildu summu ārpuskopienas valstīm, kuras ir gatavas un spēj garantēt, ka to produktu, kuru izcelsme ir to teritorijās un kuri izvesti notām, cena ievedumiem Kopienā nebūs zemāka par slūžu cenu attiecīgajiem produktiem un jebkādas tirdzniecības novirzes tiks novērstas.
3. Piedāvājuma robežas franko cena ir noteiktai visam importam no visām ārpuskopienas valstīm.
Ja izvedumi no vienas vai vairākām ārpuskopienas valstīm tomēr notiek par pārmērīgi zemām cenām, kas zemākas nekā cenas citās ārpuskopienas valstīs, izvedumiem no šīm citām valstīm nosaka citu piedāvājuma robežas franko cenu.
4. Sīkākus šā panta piemērošanas noteikumus pieņem saskaņā ar 17. pantā noteikto procedūru.
Ja pieprasa papildu summas, tās jānosaka saskaņā ar to pašu procedūru.
9. pants
1. Ciktāl tas vajadzīgs, lai 1. panta 1. punktā norādītos produktus varētu eksportēt, pamatojoties uz šo produktu cenām pasaules tirgū, atšķirību starp šīm cenām un cenām Kopienā drīkst nosegt ar eksporta kompensāciju.
2. Kompensācija ir vienāda visā Kopienas teritorijā. Tā var atšķirties atkarībā no izmantojuma vai galamērķa.
Kompensāciju piešķir pēc attiecīgās puses iesnieguma.
Nosakot kompensāciju, īpaši ņem vērā vajadzību ieviest līdzsvaru starp Kopienas pirmproduktu izmantošanu gatavu preču ražošanai eksportam uz ārpuskopienas valstīm un ārpuskopienas valstu produktu izmantošanu, kas ievesti saskaņā ar [muitas] režīmu — ievešanu pārstrādei.
Padome, ar kvalificētu vairākumu lemjot par Komisijas priekšlikumu, pieņem vispārīgus noteikumus eksporta kompensāciju piešķiršanai un to iepriekšējai noteikšanai, kā arī kritērijus to apmēra noteikšanai.
Kompensācijas ik pēc noteikta laika nosaka saskaņā ar 17. pantā paredzēto procedūru. Vajadzības gadījumā Komisija pēc dalībvalsts lūguma vai pēc pašas iniciatīvas intervences periodā var mainīt kompensācijas.
3. Sīkākus šā panta piemērošanas noteikumus pieņem saskaņā ar 24. pantā noteikto procedūru.
10. pants
Tiktāl, cik tas vajadzīgs, lai pareizi darbotos mājputnu gaļas tirgus kopīgā organizācija, Padome, ar kvalificētu vairākumu lemjot par Komisijas priekšlikumu, var pilnībā vai daļēji aizliegt izmantot [muitas] režīmu — ievešana pārstrādei attiecībā uz 1. panta 1. punktā norādītajiem produktiem, kas paredzēti citu minētajā punktā precizēto produktu ražošanai.
11. pants
1. Vispārīgos noteikumus kopējā muitas tarifa interpretācijai un speciālos tā piemērošanas noteikumus piemēro šajā regulā ietverto produktu tarifu klasifikācijai; tarifu nomenklatūra, kas izriet no šīs regulas piemērošanas, veido kopējā muitas tarifa daļu.
2. Ja vien šajā regulā nav norādīts citādi un ja vien Padome, ar kvalificētu vairākumu lemjot par Komisijas priekšlikumu, nav pieņēmusi lēmumu par izņēmumu no šīm normām, ir aizliegts turpmāk minētais:
- jebkāda muitas nodokļa vai līdzvērtīgas iedarbības maksājumu iekasēšana,
- jebkāda kvantitatīva ierobežojuma vai līdzvērtīgas iedarbības pasākuma piemērošana. Visus pasākumus, kas ierobežo importa vai eksporta licenču izsniegšanu norādītai personu kategorijai, uzskata par pasākumu, kas līdzvērtīgs kvantitatīvam ierobežojumam.
12. pants
1. Ja viena vai vairāku 1. panta 1. punktā norādīto produktu ievedumu vai izvedumu dēļ Kopienas tirgū rodas vai var rasties nopietni traucējumi, kas var apdraudēt Līguma 39. pantā izklāstītos mērķus, tirdzniecībā ar ārpuskopienas valstīm var piemērot atbilstošus pasākumus, kamēr šādi traucējumi vai traucējumu draudi ir beigušies.
Padome, ar kvalificētu vairākumu lemjot par Komisijas priekšlikumu, pieņem sīki izstrādātus noteikumus par šā punkta piemērošanu un definē gadījumus, kādos dalībvalstis drīkst veikt aizsardzības pasākumus, un robežas, kādas tie veicami.
2. Ja izveidojas 1. punktā minētā situācija, Komisija pēc pašas iniciatīvas vai dalībvalsts pārstāvja lūguma lemj par vajadzīgajiem pasākumiem; par šiem pasākumiem paziņo dalībvalstīm, un tos nekavējoties piemēro. Ja Komisija saņem lūgumu no dalībvalsts, tā par to pieņem lēmumu divdesmit četru stundu laikā pēc lūguma saņemšanas.
3. Komisijas pieņemtos pasākumus jebkura dalībvalsts trīs darbadienu laikā pēc to paziņošanas dienas var nosūtīt Padomei. Padomei sanāk nekavējoties. Tā ar kvalificētu vairākumu var attiecīgos pasākumus grozīt vai anulēt.
13. pants
Produktus, kas norādīti 1. panta 1. punktā un kas iegūti vai ražoti no produktiem, kuri nav norādīti Līguma 9. panta 2. punktā un 10. panta 1. punktā, nelaiž brīvā apgrozībā Kopienā.
14. pants
Lai ņemtu vērā visus brīvās apgrozības ierobežojumus, kas pieņemto pasākumu rezultātā uzlikti dzīvnieku slimību izplatīšanās novēršanai, saskaņā ar 17. pantā paredzēto procedūru drīkst veikt ārkārtas pasākumus, lai atbalstītu jebkuru tirgu, ko ietekmējuši šādi ierobežojumi. Šo pasākumu apjoms un darbības laiks drīkst būt tikai tāds, kāds nepieciešams konkrētā tirgus atbalstam.
15. pants
Dalībvalstis un Komisija savstarpēji dara zināmu informāciju, kas vajadzīga šīs regulas īstenošanai. Noteikumus par šādas informācijas paziņošanu un izplatīšanu pieņem saskaņā ar 17. pantā noteikto procedūru.
16. pants
1. Ar šo izveido Mājputnu gaļas un olu pārvaldības komiteju (turpmāk – "Komiteja"), ko veido dalībvalstu pārstāvji un kuras priekšsēdētājs ir Komisijas pārstāvis.
2. Dalībvalstu pārstāvju balsis šajā Komitejā vērtē saskaņā ar Līguma 148. panta 2. punktu. Priekšsēdētājs nebalso.
17. pants
1. Ja jāievēro šajā pantā noteiktā procedūra, priekšsēdētājs pēc paša iniciatīvas vai dalībvalsts pārstāvja lūguma nodod attiecīgo jautājumu Komitejai.
2. Komisijas pārstāvis iesniedz veicamo pasākumu projektu. Komiteja sniedz savu atzinumu par šiem pasākumiem termiņā, kuru atkarībā no jautājuma steidzamības nosaka priekšsēdētājs. Lēmumu pieņem ar 41 balss vairākumu.
3. Komisija pieņem pasākumus, ko piemēro nekavējoties. Tomēr, ja šie pasākumi nesaskan ar Komitejas atzinumu, Komisija to nekavējoties dara zināmu Padomei. Šajā gadījumā Komisija drīkst atlikt tās pieņemto pasākumu piemērošanu ne vairāk kā uz vienu mēnesi pēc šāda paziņojuma izplatīšanas dienas.
Padome, pieņemot lēmumu ar kvalificētu vairākumu, viena mēneša laikā drīkst pieņemt atšķirīgu lēmumu.
18. pants
Komiteja var izskatīt jebkurus citus jautājumus, ko tai vai nu pēc paša iniciatīvas, vai dalībvalsts pārstāvja lūguma nodevis tās priekšsēdētājs.
19. pants
Ja vien šajā regulā nav norādīts citādi, Līguma 92. līdz 94. pantu piemēro 1. panta 1. punktā norādīto produktu ražošanai un tirdzniecībai.
20. pants
Šo regulu jāpiemēro tā, lai atbilstošā veidā un vienlaikus ievērotu Līguma 39. un 110. pantā izklāstītos mērķus.
21. pants
Ja Itālija atsaucas uz 23. pantu Padomes 1975. gada 29. oktobra Regulā (EEK) Nr. 2727/75 [4] par labības tirgus kopīgo organizāciju, Padome, ar kvalificētu vairākumu balsojot par Komisijas priekšlikumu, pieņem vajadzīgos pasākumus, lai novērstu konkurences traucējumus.
22. pants
1. Ar šo ir atcelta Padomes 1967. gada 13. jūnija Regula Nr. 123/67/EEK [5] par mājputnu gaļas tirgus kopīgo organizāciju, kurā jaunākie grozījumi izdarīti ar Padomes 1973. gada 1. janvāra lēmumu [6], ar kuru pielāgo dokumentus par jaunu dalībvalstu pievienošanos Eiropas Kopienai.
2. Visas atsauces uz 1. punktā atcelto regulu saprot kā atsauces uz šo regulu.
Atsauces uz minētās regulas pantiem jālasa saskaņā ar pielikumā doto korelāciju.
23. pants
Šī regula stājas spēkā 1975. gada 1. novembrī.
Šī regula uzliek saistības kopumā un ir tieši piemērojama visās dalībvalstīs.
ņemot vērā Eiropas Ekonomikas kopienas dibināšanas līgumu, un jo īpaši tā 100. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komisijas atzinumu [2],
tā kā tehniskās prasības, kurām jāatbilst mehāniskajiem transportlīdzekļiem, ievērojot valsts tiesību aktus, cita starpā, attiecas uz obligātajām izgatavotāja plāksnēm un uzrakstiem, kā arī to novietojumu un piestiprināšanas metodi;
tā kā šīs prasības katrā dalībvalstī atšķiras dažādās dalībvalstīs atšķiras; tā kā tādēļ ir vajadzīgs, lai visas dalībvalstis pieņem vienādas prasības, papildinot vai aizvietojot esošos noteikumus, lai varētu izmantot EEK tipa apstiprināšanas procedūru, uz ko attiecas Padomes 1970. gada 6. februāra Direktīva 70/156/EEK par dalībvalstu tiesību aktu tuvināšanu attiecībā uz mehānisko transportlīdzekļu un to piekabju tipa apstiprināšanu [3], kura jāpiemēro attiecībā uz katru transportlīdzekļu tipu;
tā kā valstu tiesību aktu tuvināšana attiecībā uz mehāniskajiem transportlīdzekļiem paredz, ka dalībvalstis savstarpēji atzīst pārbaudes, ko veic katra no tām, pamatojoties uz kopējiem noteikumiem; tā kā, lai šāda sistēma sekmīgi darbotos, šie noteikumi jāpiemēro visās dalībvalstīs, sākot no vienas un tās pašas dienas,
IR PIEŅĒMUSI ŠO DIREKTĪVU.
1. pants
Šajā direktīvā "transportlīdzeklis" ir jebkurš mehāniskais transportlīdzeklis, kas paredzēts lietošanai uz ceļa, ar virsbūvi vai bez tās, kam ir vismaz četri riteņi un maksimālais projektētais ātrums pārsniedz 25 km/h, un to piekabes, izņemot transportlīdzekļus, kas brauc pa sliedēm, lauksaimniecības un mežsaimniecības traktorus un mehānismus, un transportlīdzekļus, kas iesaistīti sabiedrisko darbu veikšana.
2. pants
Dalībvalstis nedrīkst atteikties piešķirt EEK tipa apstiprinājumu vai valsts tipa apstiprinājumu transportlīdzeklim, atsaucoties uz obligātajām izgatavotāja plāksnēm un marķējumu, kā arī to novietojumu un piestiprināšanas metodi, ja tie atbilst šīs direktīvas pielikumā izklāstītajām prasībām.
3. pants
Dalībvalstis nedrīkst atteikties reģistrēt transportlīdzekli vai aizliegt tā pārdošanu, nodošanu ekspluatācijā vai lietošanu, atsaucoties uz obligātajām izgatavotāja plāksnēm un marķējumu, kā arī to novietojumu un piestiprināšanas metodi, ja tie atbilst šīs direktīvas pielikumā izklāstītajām prasībām.
4. pants
Grozījumus, kas vajadzīgi, lai pielikuma prasības piemērotu tehnikas attīstībai, pieņem saskaņā ar Direktīvas 70/156/EEK 13. pantā noteikto procedūru.
5. pants
2. Pēc šīs direktīvas paziņošanas, dalībvalstis veic pasākumus, lai savlaicīgi informētu Komisiju par jebkuriem normatīvu vai administratīvu aktu projektiem, ko tās paredz pieņemt direktīvas darbības jomā, lai Komisija varētu sniegt savus komentārus par tiem.
6. pants
(1975. gada 8. decembris) par peldvietu ūdens kvalitāti
(76/160/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 100. un 235. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā, lai aizsargātu vidi un sabiedrības veselību, nepieciešams samazināt peldvietu ūdens piesārņojumu un aizsargāt šo ūdeni no tālākas pasliktināšanās;
tā kā peldvietu ūdens uzraudzība nepieciešama, lai kopējā tirgus darbības ietvaros sasniegtu Kopienas mērķus attiecībā uz dzīves apstākļu uzlabošanu, saimnieciskās darbības harmonisku attīstību Kopienā un nepārtrauktu un līdzsvarotu attīstību;
tā kā šajā nozarē dalībvalstīs pastāv normatīvie un administratīvie akti, kas tieši ietekmē kopējā tirgus darbību; tā kā Līgumā tomēr nav paredzētas visas tam nepieciešamās pilnvaras;
tā kā Eiropas Kopienu rīcības programma vides aizsardzībā [3] paredz, ka kvalitātes mērķus izstrādā kopīgi, nosakot vairākas videi izvirzāmās prasības, tai skaitā ūdens parametru definīciju, arī attiecībā uz peldvietu ūdeni;
tā kā, lai sasniegtu šos kvalitātes mērķus, dalībvalstīm jānosaka robežlielumi, kas atbilst noteiktiem parametriem; tā kā peldvietu ūdenim jāatbilst šiem raksturlielumiem 10 gadu laikā pēc šis direktīvas paziņošanas;
tā kā jāparedz, ka peldvietu ūdens noteiktos apstākļos tiek uzskatīts par atbilstošu attiecīgiem parametriem pat tad, ja noteikts procents no paraugiem, kas ņemti peldēšanās sezonas laikā, neatbilst pielikumā noteiktajiem ierobežojumiem;
tā kā, lai sasniegtu noteiktu elastīguma pakāpi šīs direktīvas piemērošanā, dalībvalstīm jābūt tiesīgām paredzēt izņēmumus; tā kā šādi izņēmumi tomēr nevar ignorētprasības, kas ir būtiskas sabied rības veselības aizsardzībai;
tā kā tehnikas attīstība prasa strauju pielikumā noteikto tehnisko prasību pielāgošanu; tā kā, lai sekmētu šim mērķim nepieciešamo pasākumu ieviešanu, būtu jāparedz procedūra, izveidojot ciešu sadarbību starp dalībvalstīm un Komisiju Komitejā pielāgošanai tehnikas attīstībai;
tā kā palielinās sabiedrības interese par vides aizsardzību un tās kvalitātes uzlabošanu; tā kā šī iemesla dēļ sabiedrībai būtu jāsaņem objektīva informācija par peldvietu ūdens kvalitāti,
IR PIEŅĒMUSI ŠO DIREKTĪVU.
2. Šajā direktīvā: a) "peldvietu ūdens" nozīmē visu tekošo vai stāvošo saldūdeni vai tā daļas un jūras ūdeni, kurā: - peldēšanos skaidri atļāvušas katras dalībvalsts kompetentās iestādes vai
- peldēšanās nav aizliegta un parasti to dara liels skaits peldētāju;
b) "peldvieta" nozīmē vietu, kur atrodas peldvietas ūdens;
c) "peldēšanās sezona" nozīmē laika posmu, kurā paredzams liels skaits peldētāju, ņemot vērā vietējos paradumus un vietējos noteikumus, kas var pastāvēt attiecībā uz peldēšanos un laika apstākļiem.
2. pants
Fizikālie, ķīmiskie un mikrobioloģiskie parametri, kas attiecas uz peldvietu ūdeni, norādīti pielikumā, kas veido neatņemamu šīs direktīvas daļu.
3. pants
1. Dalībvalstis visām peldvietām vai katrai atsevišķai peldvietai nosaka pielikumā doto parametru lielumus, kas attiecas uz peldvietu ūdeni.
4. pants
Komisija var piedalīties šajās apspriedēs.
5. pants
- 90 % paraugu visos citos gadījumos, izņemot "kopējo koliformu daudzumu" un "fekālo koliformu" parametrus, ja procentu apmērs var būt 80 %,
un, ja 5, 10 vai 20 % paraugu, kas neatbilst,
- ūdens nenovirzās no attiecīgajiem parametru lielumiem vairāk par 50 %, izņemot mikrobioloģiskos parametrus, pH un izšķīdušo skābekli,
6. pants
7. pants
8. pants
No šīs direktīvas var atkāpties: a) atsevišķu parametru gadījumā, kas pielikumā apzīmēti ar (0), izņēmuma laika apstākļu vai ģeogrāfisko apstākļu dēļ;
b) ja peldvietu ūdenī notiek dabiska bagātināšanās ar atsevišķām vielām, radot novirzi no pielikumā noteiktajiem raksturlielumiem.
Dabiskā bagātināšanās nozīmē procesu, kad bez cilvēka iejaukšanās attiecīgā ūdenstilpne no augsnes saņem atsevišķas tajā esošas vielas.
Nekādā gadījumā šajā pantā paredzētie izņēmumi nedrīkst ignorēt prasības, kas būtiskas sabiedrības veselības aizsardzībai.
Ja dalībvalsts atkāpjas no šīs direktīvas noteikumiem, tā tūlīt to dara zināmu Komisijai, norādot iemeslus un paredzamo periodu.
9. pants
Grozījumi, kas nepieciešami šīs direktīvas pielāgošanai tehnikas attīstībai, attiecas uz: - analīžu metodēm,
- pielikumā noteiktajiem G un I parametru lielumiem.
Tos pieņem saskaņā ar 11. pantā noteikto procedūru.
10. pants
11. pants
3. a) Komisija pieņem paredzētos pasākumus, ja tie ir saskaņā ar komitejas atzinumu;
b) ja paredzētie pasākumi nesaskan ar komitejas atzinumu vai, ja atzinums nav pieņemts, Komisija bez kavēšanās ierosina Padomei attiecīgos pasākumus. Padome lemj ar kvalificētu balsu vairākumu;
c) ja Padome trīs mēnešu laikā pēc priekšlikuma iesniegšanas nav pieņēmusi lēmumu, ierosinātos pasākumus pieņem Komisija.
12. pants
1. Dalībvalstīs stājas spēkā normatīvi un administratīvi akti, kas vajadzīgi, lai izpildītu šīs direktīvas prasības divu gadu laikā pēc tās paziņošanas. Par to dalībvalstis tūlīt informē Komisiju.
2. Dalībvalstis Komisijai dara zināmus galvenos savu tiesību aktu noteikumus, ko tās pieņem jomā, uz ko attiecas šī direktīva.
13. pants
Dalībvalstis četrus gadus pēc šīs direktīvas paziņošanas un pēc tam ar regulāriem intervāliem Komisijai iesniedz vispusīgu ziņojumu par savu peldvietu ūdeni un tā būtiskākajām īpašībām.
Pēc attiecīgās dalībvalsts iepriekšējas piekrišanas saņemšanas Komisija var publicēt iegūto informāciju.
14. pants
Šī direktīva ir adresēta dalībvalstīm. Briselē, 1975. gada 8. decembrī Padomes vārdā — priekšsēdētājs M. Pedini
(1976. gada 27. jūlijs) par dalībvalstu tiesību aktu tuvināšanu attiecībā uz spirta skaitītājiem un spirta blīvummēriem
(76/765/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 100. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā dalībvalstīs uz spirta skaitītāju un spirta blīvummēru definīcijām un konstrukciju, kā arī to apstiprināšanas un testēšanas procedūrām attiecas obligāti noteikumi, kas dažādās dalībvalstīs atšķiras, un tāpēc kavē šādu instrumentu tirdzniecību Kopienā; tā kā tāpēc šie noteikumi ir jātuvina;
tā kā to normatīvo un administratīvo aktu saskaņošana, kuri attiecas uz šiem instrumentiem, ir būtiska, arī papildinot esošos noteikumus par spirta koncentrācijas noteikšanu no iegūtajiem mērījumu rezultātiem, lai novērstu jebkādu pārpratumu iespēju un strīdus par šādu mērījumu rezultātiem;
tā kā ar Padomes Direktīvā 71/316/EEK (1971. gada 26. jūlijs) par dalībvalstu tiesību aktu tuvināšanu attiecībā uz kopīgiem noteikumiem, ko piemēro metroloģiskās kontroles mērinstrumentiem un metodēm [3], ir noteiktas EEK tipa apstiprinājuma un EEK sākotnējās verifikācijas procedūras; tā kā saskaņā ar minēto direktīvu jānosaka tehniskās prasības, kurām jāatbilst spirta skaitītāju un spirta blīvummēru konstrukcijai un darbībai, lai tos varētu brīvi importēt, tirgot un lietot pēc tam, kad tiem veiktas obligātās pārbaudes un kad tiem uzlikti obligātie marķējumi un zīmes;
tā kā 1973. gada 17. decembra rezolūcijā par ražošanas politiku [4] Padome aicināja Komisiju līdz 1974. gada 1. decembrim iesniegt Padomei priekšlikumu direktīvai par spirta satura noteikšanu un spirta skaitītājiem,
IR PIEŅĒMUSI ŠO DIREKTĪVU.
1. pants
Šajā direktīvā definēti tādu spirta skaitītāju un spirta blīvummēru parametri, ko lieto, lai noteiktu ūdens un etilspirta maisījumu spirta koncentrāciju.
2. pants
3. pants
Neviena dalībvalsts nevar liegt, atteikt vai ierobežot tādu spirta skaitītāju un spirta blīvummēru laišanu tirgū un lietošanu, uz kuriem ir EEK tipa apstiprinājuma zīme un EEK sākotnējās verifikācijas zīme, šo instrumentu metroloģisko īpašību dēļ.
4. pants
Dalībvalstis piemēro šos pasākumus, vēlākais, no 1980. gada 1. janvāra.
2. Dalībvalstis Komisijai dara zināmus galvenos savu tiesību aktu noteikumus, ko tās pieņem jomā, uz kuru attiecas šī direktīva.
5. pants
Šī direktīva ir adresēta dalībvalstīm.
(1976. gada 16. decembris) par dažu autotransporta līdzekļu vadītāju apmācības minimālo līmeni
(76/914/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 75. pantu,
ņemot vērā Padomes 1969. gada 25. marta Regulu (EEK) Nr. 543/69 par dažu sociālās jomas tiesību aktu saskaņošanu attiecībā uz autotransportu [1], kurā jaunākie grozījumi izdarīti ar Regulu (EEK) Nr. 515/72 [2], un jo īpaši tās 5. panta 1. punkta b) apakšpunkta otro ievilkumu un 2. punkta c) apakšpunktu,
ņemot vērā Komisijas priekšlikumu,
ņemot vērā Eiropas Parlamenta atzinumu [3],
ņemot vērā Ekonomikas un sociālo lietu komitejas atzinumu [4],
tā kā saskaņā ar Regulas (EEK) Nr. 543/69 5. panta 1. punkta b) apakšpunkta otro ievilkumu tāda preču pārvadāšanai paredzēta transportlīdzekļa vadītājam, kura transportlīdzekļa atļautais maksimālais svars ir vairāk kā 7,5 tonnas un kuram piemērojama šī regula, ja vadītājs nav vecāks par 21 gadu, jābūt vienas dalībvalsts atzītam profesionālās kompetences sertifikātam, kas apliecina, ka viņš ir pabeidzis mācību kursu transportlīdzekļu vadītājiem kravu pārvadāšanai pa autoceļiem;
tā kā, lai noteiktu šādas apmācības minimālo līmeni, jo īpaši jāņem vērā atšķirības apstākļos, kādos notiek kravu un pasažieru pārvadāšana pa autoceļiem,
IR PIEŅĒMUSI ŠO DIREKTĪVU.
1. pants
1. Uzskata, ka jebkura persona, kurai ir attiecīgās valsts atbilstīgā autovadītāja apliecība un kura beigusi arodmācību kursu, kas ietver vismaz šīs direktīvas pielikumā uzskaitītos priekšmetus, ir apguvusi minimālo apmācības līmeni transportlīdzekļu vadītājiem kravu pārvadāšanai pa autoceļiem, kā minēts Regulas (EEK) Nr. 543/69 5. panta 1. punkta b) apakšpunkta otrajā ievilkumā, vai transportlīdzekļu vadītājiem pasažieru pārvadāšanai pa autoceļiem, kā minēts tā paša panta 2. punkta c) apakšpunktā.
2. Arodmācību kursa, kas minēts 1. punktā, programmu un organizēšanu nosaka dalībvalsts. Šo arodmācību kursa beigšanu pierāda ar eksāmenu vai pārbaudi, ko veic dalībvalsts vai tās šim nolūkam izraudzītās iestādes, kuras darbojas tiešā valsts pārraudzībā.
3. Vadītājiem, kas veic iekšzemes pārvadājumus dalībvalsts teritorijā, un vadītājiem, kuri dalībvalstī reģistrētā transportlīdzeklī veic starptautiskus pārvadājumus, dalībvalsts var pieprasīt iziet plašāku apmācību, nekā paredzēts pielikumā. Tā var būt apmācība, kas dalībvalstī jau izveidota, vai arī apmācība, kuru dalībvalsts nolemj ieviest nākotnē.
2. pants
1. Regulas (EEK) Nr. 543/69 5. panta 1. punkta b) apakšpunkta otrajā ievilkumā un 5. panta 2. punkta c) apakšpunktā minētos profesionālās kompetences sertifikātus personām, kas atbilst šīs direktīvas 1. pantā noteiktajām prasībām, izsniedz valsts vai tās šim nolūkam izraudzītas iestādes, kuras darbojas tiešā valsts pārraudzībā.
2. Tiesības, kas saskaņā ar 1. punktā minētajiem noteikumiem iegūtas, pirms stājas spēkā attiecīgo valstu noteikumi, kuri pieņemti šīs direktīvas īstenošanai, paliek spēkā tāpat kā atbilstīgi šai direktīvai izsniegtie sertifikāti.
3. pants
1. Pēc apspriešanās ar Komisiju dalībvalstīs pieņem pasākumus, kas vajadzīgi, lai izpildītu šīs direktīvas prasības divu gadu laikā pēc tās paziņošanas.
2. Katra dalībvalsts iesniedz Komisijai sertifikātu vai līdzvērtīgu dokumentu paraugus, kurus tā pieņem nolūkā īstenot 2. panta 1. punktu. Komisija nekavējoties nosūta šo informāciju pārējām dalībvalstīm.
4. pants
Šī direktīva ir adresēta dalībvalstīm.
(1976. gada 20. jūlijs), ar kuru apstiprina vēstuļu apmaiņas ceļā noslēgto vienošanos, ar ko groza I un II tabulu, kas pievienotas Eiropas Ekonomikas kopienas un Šveices Konfederācijas savstarpējā nolīguma 2. protokolam
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 113. pantu,
ņemot vērā Komisijas ieteikumu,
IR PIEŅĒMUSI ŠO REGULU.
1. pants
Ar šo vēstuļu apmaiņas ceļā noslēgtā vienošanās, ar ko groza I un II tabulu, kas pievienotas Eiropas Ekonomikas kopienas un Šveices Konfederācijas savstarpējā Nolīguma 2. protokolam, tiek apstiprināts Kopienas vārdā.
Vienošanās teksts ir pievienots šai regulai.
2. pants
Padomes priekšsēdētājs ir pilnvarots izraudzīt personu, kura būtu tiesīga parakstīt vienošanos, lai tā kļūtu saistoša Kopienai.
3. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
(1976. gada 13. decembris) par to, kā vienādošanas nolūkā koordinēt nodrošinājumus, ko saistībā ar akciju sabiedrību veidošanu un to kapitāla saglabāšanu un mainīšanu dalībvalstis prasa no sabiedrībām Līguma 58. panta otrās daļas nozīmē, lai aizsargātu sabiedrību dalībnieku un trešo personu intereses
(77/91/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 54. panta 3. punkta g) apakšpunktu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā koordinācija, kas paredzēta Līguma 54. panta 3. punkta g) apakšpunktā un Vispārīgajā programmā par ierobežojumu atcelšanu attiecībā uz tiesībām veikt uzņēmējdarbību un kas tika sākta ar Direktīvu 68/151/EEK [3], ir īpaši svarīga attiecībā uz akciju sabiedrībām, tāpēc ka šādu sabiedrību darbība dominē dalībvalstu ekonomikā un bieži paplašinās ārpus vienas valsts robežām;
tā kā, lai nodrošinātu līdzvērtīgu obligātās aizsardzības līmeni gan akciju sabiedrību akcionāriem, gan to kreditoriem, ir īpaši svarīgi koordinēt valstu noteikumus attiecībā uz šādu sabiedrību veidošanu un to kapitāla saglabāšanu, palielināšanu vai samazināšanu;
tā kā Kopienas teritorijā akciju sabiedrībām to statūtos vai dibināšanas dokumentā ir jānodrošina, ka jebkura ieinteresēta persona var iepazīties ar galvenajām ziņām par šo sabiedrību, ieskaitot precīzu tās kapitāla sastāvu,
tā kā būtu jāpieņem Kopienas noteikumi, lai saglabātu kapitāla apjomu, kas sniedz nodrošinājumu kreditoriem, īpaši aizliedzot jebkuru kapitāla samazināšanu, sadalot to starp akcionāriem, ja tiem uz to nav tiesību, un ierobežojot sabiedrības tiesības iegūt pašai savas akcijas;
tā kā, ņemot vērā Līguma 54. panta 3. punkta g) apakšpunktā norādītos mērķus, ir svarīgi, lai dalībvalstu tiesību akti attiecībā uz sabiedrības kapitāla palielināšanu vai samazināšanu nodrošinātu, ka tiek ievērots un saskaņots līdzvērtīgas attieksmes pret vienāda statusa akcionāriem princips un to kreditoru aizsardzības princips, kuri savas prasības cēluši pirms lēmuma par kapitāla samazināšanu,
IR PIEŅĒMUSI ŠO DIREKTĪVU.
1. pants
1. Koordinācijas pasākumus, kas paredzēti šajā direktīvā, piemēro dalībvalstu normatīvajiem un administratīvajiem aktiem, kas attiecas uz šādiem sabiedrību veidiem: - Beļģijā: ;
- Dānijā: aktieselskabet;
- Itālijā: la società per azioni;
2. Dalībvalstis var nolemt nepiemērot šo direktīvu ieguldījumu sabiedrībām ar mainīgu kapitālu un kooperatīviem, kuri nodibināti kā viens no šā panta 1. punktā minētajiem sabiedrību veidiem. Ciktāl dalībvalstis izmanto šīs tiesības, tām ir jānosaka, ka visos Direktīvas 68/151/EEK 4. pantā norādītajos dokumentos šādu sabiedrību nosaukumos jāietver vārdi "ieguldījumu sabiedrība ar mainīgu kapitālu" vai "kooperatīvs".
Apzīmējums "ieguldījumu sabiedrība ar mainīgu kapitālu" šai direktīvā attiecas tikai uz sabiedrībām: - kuru vienīgais mērķis ir ieguldīt savus līdzekļus dažādos vērtspapīros, zemes īpašumā un citos īpašumos ar nolūku sadalīt ieguldījumu risku un dot to akcionāriem ienākumus, kas gūti, pārvaldot viņu ieguldītos līdzekļus,
- kas piedāvā savas akcijas publiskai parakstīšanai un
- kuru statūti paredz, ka minimāli un maksimāli pieļaujamā kapitāla robežās tās var jebkurā laikā emitēt, atpirkt vai atkal pārdot savas akcijas.
2. pants
Sabiedrības statūtos vai dibināšanas dokumentā vienmēr jāsniedz šādas ziņas: a) sabiedrības veids un nosaukums;
b) sabiedrības mērķi;
c) - ja sabiedrībai nav reģistrētā kapitāla, parakstītā kapitāla lielums,
- ja sabiedrībai ir reģistrētais kapitāls, reģistrētā kapitāla lielums un parakstītā kapitāla lielums sabiedrību dibinot vai sabiedrībai saņemot atļauju darbības uzsākšanai, kā arī reģistrētā kapitāla izmaiņas, nepārkāpjot Direktīvas 68/151/EEK 2. panta 1. punkta e) apakšpunkta noteikumus,
d) ciktāl tas nav ar likumu noteikts — noteikumi, kas reglamentē dalībnieku skaitu un to iecelšanas kārtību struktūrās, kuras atbildīgas par sabiedrības pārstāvību attiecībās ar trešajām personām, sabiedrības administrāciju, pārvaldi, uzraudzību vai kontroli, kā arī pilnvaru sadalījumu starp šīm struktūrām;
e) sabiedrības pastāvēšanas laiku, izņemot, ja tas ir nenoteikts.
3. pants
Sabiedrības statūtos, dibināšanas dokumentā vai atsevišķā dokumentā, ko publicē saskaņā ar katras dalībvalsts tiesību aktos noteikto kārtību saskaņā ar Direktīvas 68/151/EEK 3. pantu, ir jāsniedz šādas ziņas: a) juridiskā adrese;
b) parakstīto akciju nominālvērtība un, vismaz vienreiz gadā, to skaits;
c) parakstīto akciju skaits, nenosakot to nominālvērtību, ja šādas akcijas var emitēt saskaņā ar attiecīgās valsts tiesību aktiem;
d) īpaši apstākļi, ja tādi ir, kas ierobežo akciju nodošanu;
e) ja ir vairāki akciju veidi, b), c) un d) punktos norādītā informācija par katru akciju veidu un katra veida akciju piešķirtajām tiesībām;
f) vai akcijas ir vārda akcijas vai uzrādītāja akcijas, ja attiecīgās valsts tiesību aktos paredzēti abu akciju veidi, un noteikumi, kas attiecas uz šādu akciju konversiju, ja vien šī kārtība nav noteikta tiesību aktos;
g) parakstītā kapitāla apmaksātā daļa sabiedrības dibināšanas brīdī vai, kad tā saņem atļauju sākt darbību;
h) to akciju nominālvērtība vai, ja nominālvērtība nav noteikta, akciju skaits, kas emitētas cita veida, ne naudas, ieguldījumam, norādot ieguldījuma veidu, kā arī ieguldītāja vārdu;
i) ziņas par fiziskām vai juridiskām personām, vai sabiedrībām, kuras parakstījušas vai kuru vārdā ir parakstīti statūti vai dibināšanas dokuments, vai, ja sabiedrība šai laikā vēl nav nodibināta — šo dokumentu projekti;
j) saistībā ar sabiedrības veidošanu vai, attiecīgā gadījumā, pirms atļaujas darbības uzsākšanai saņemšanas maksājamo izdevumu, vai sabiedrībai pienākošos maksājumu kopapjoms vai vismaz to aplēse;
k) visas īpašās priekšrocības, kas sabiedrības veidošanas laikā vai līdz brīdim, kad tā saņem atļauju sākt darbību, piešķirtas jebkurām personām, kas piedalījušās sabiedrības veidošanā vai darbībās, kas vajadzīgas, lai šo atļauju saņemtu.
4. pants
1. Ja dalībvalstu tiesību aktos ir noteikts, ka sabiedrība nedrīkst sākt darbību bez atļaujas, jānosaka arī atbildība par saistībām, ko sabiedrība uzņēmusies pati vai ko uzņēmusies kāda persona tās vārdā līdz šīs atļaujas piešķiršanai vai atteikšanai.
2. Šā panta 1. punkts neattiecas uz to līgumu saistībām, kurus sabiedrība ir noslēgusi ar nosacījumu, ka tā saņem atļauju sākt darbību.
5. pants
1. Ja dalībvalstu tiesību aktos ir noteikts, ka sabiedrības dibinātāju skaits nedrīkst būt mazāks par divi, apstāklis, ka visas akcijas pieder vienai personai vai dalībnieku skaits pēc dibināšanas ir kļuvis mazāks par likumā pieļauto, nav iemesls sabiedrības darbības automātiskai izbeigšanai.
2. Ja 1. punktā minētajos gadījumos dalībvalstu tiesību akti pieļauj sabiedrības darbības izbeigšanu pēc tiesas nolēmuma, attiecīgajam tiesnesim ir jādod sabiedrībai pietiekami daudz laika tās stāvokļa nokārtošanai.
3. Ja ir pieņemts lēmums par darbības izbeigšanu, tiek sākta sabiedrības likvidācija.
6. pants
1. Dalībvalstu tiesību aktos ir jānosaka, ka, lai nodibinātu sabiedrību vai piešķirtu tai atļauju sākt darbību, minimālā parakstītā kapitāla apjomam jābūt vismaz 25000 Eiropas norēķinu vienībām.
Eiropas norēķinu vienība ir definēta Komisijas Lēmumā Nr. 3289/75/EOTK [4]. Ekvivalentu attiecīgās valsts valūtā aprēķina pēc valūtas maiņas kursa šīs direktīvas pieņemšanas dienā.
3. Ik pēc pieciem gadiem Padome pēc Komisijas priekšlikuma pārbauda un, ja vajadzīgs, pārskata summas, kas šajā pantā norādītas Eiropas norēķinu vienībās, ņemot vērā ekonomisko un monetāro virzību Kopienā un tendenci, kas ļautu tikai lielām un vidēja lieluma sabiedrībām kļūt par 1. panta 1. punktā norādītajām sabiedrībām.
7. pants
Parakstīto kapitālu var veidot tikai no ekonomiski novērtējamiem aktīviem. Tomēr uzņēmumi, kas veic darbus vai sniedz piegādes pakalpojumus, nevar veidot šo aktīvu daļu.
8. pants
1. Akcijas nevar emitēt par cenu, kas ir zemāka par to nominālvērtību, vai, ja nominālvērtība nav noteikta, — to uzskaites vērtību.
2. Dalībvalstis tomēr var atļaut personām, kas, pildot savus darba pienākumus, uzņemas izvietot akcijas, maksāt mazāk nekā kopējo cenu par akcijām, par kurām tās parakstās šā darījuma laikā.
9. pants
1. Ieguldījumam akcijās, sabiedrību dibinot vai saņemot atļauju sākt darbību, jābūt samaksātam ne mazāk kā 25 % apjomā no akciju nominālvērtības vai, ja nominālvērtība nav noteikta, to uzskaites vērtības.
2. Tomēr, ja sabiedrības dibināšanas laikā vai saņemot atļauju sākt darbību, akcijas tiek samaksātas ar citādu ieguldījumu, nevis ar naudu, šīs ieguldījums jāsamaksā pilnā apmērā piecos gados no dibināšanas vai atļaujas saņemšanas brīža.
10. pants
1. Ziņojumu par cita veida, ne naudas, ieguldījumu pirms sabiedrības dibināšanas vai pirms tā saņem atļauju sākt darbību sagatavo viens vai vairāki neatkarīgie eksperti, kurus ieceļ vai apstiprina administratīva vai tiesas iestāde. Šie eksperti var būt gan fiziskas, gan juridiskas personas, gan sabiedrības saskaņā ar katras dalībvalsts tiesību aktiem.
2. Ekspertu ziņojumā jābūt vismaz aprakstam par katru no aktīviem, kas veido ieguldījumu, un izmantotajām novērtēšanas metodēm, kā arī jānosaka, vai šo metožu izmantošanas rezultātā iegūtās vērtības atbilst vismaz akciju skaitam un nominālvērtībai vai, ja nominālvērtība nav noteikta, uzskaites vērtībai un, ja nepieciešams, — emitējamo akciju prēmijām.
3. Ekspertu ziņojumu publicē katras dalībvalsts tiesību aktos noteiktajā kārtībā saskaņā ar Direktīvas 68/151/EEK 3. pantu.
4. Dalībvalstis var nolemt nepiemērot šo pantu, ja 90 % no visu akciju nominālvērtības, vai, ja nominālvērtība nav noteikta, no visu akcijuuzskaites vērtības, ir emitētas vienai vai vairākām sabiedrībām samaksai ar cita veida, ne naudas, ieguldījumu un ja ir izpildītas šādas prasības: a) attiecībā uz sabiedrībām, kurās tiek izdarīts šāds ieguldījums, 3. panta i) apakšpunktā minētās personas ir vienojušās, ka ekspertu ziņojums tām nav nepieciešams;
b) šī vienošanās ir publicēta saskaņā ar šā panta 3. punkta noteikumiem;
c) sabiedrībām, kas veic šādu ieguldījumu, ir rezerves, ko saskaņā ar tiesību aktiem vai statūtiem nevar sadalīt, un kas ir vismaz līdzvērtīgas to akciju nominālvērtībai, vai, ja nominālvērtība nav noteikta, uzskaites vērtībai, kuras emitē samaksai ar cita veida, ne naudas, ieguldījumu;
d) sabiedrības, kas veic šādu ieguldījumu, garantē saņēmējsabiedrības parādus, kas rodas laikposmā no dienas, kad akcijas emitē kā cita veida, ne naudas, ieguldījumu, līdz dienai vienu gadu pēc šīs sabiedrības gada pārskatu publicēšanas par to finanšu gadu, kurā tika veikts šis ieguldījums, apmērā, kas ir līdzvērtīgs šā panta c) apakšpunktā norādītajam. Šajā laikposmā ir aizliegta jebkāda cita šo akciju pāreja;
e) iepriekš d) apakšpunktā minētā garantija ir publicēta saskaņā ar šā panta 3. punkta noteikumiem;
f) sabiedrības, kas veic šādu ieguldījumu, iegulda c) apakšpunktā norādītajai līdzvērtīgu summu rezervē, kas nav sadalāma, kamēr nav pagājuši trīs gadi pēc saņēmējsabiedrības gada pārskata publikācijas par finanšu gadu, kurā veikts šis ieguldījums, vai, ja vajadzīgs, līdz vēlākam brīdim, kad ir nokārtotas visas šai laikposmā celtās prasības pret d) apakšpunktā minēto garantiju.
11. pants
1. Ja pirms dalībvalsts tiesību aktos noteiktā termiņa beigām, kas ir vismaz divi gadi kopš sabiedrības nodibināšanas brīža vai kopš tā ir saņēmusi atļauju veikt darbību, tā iegādājas aktīvus, kas pieder kādai no 3. panta i) apakšpunktā minētajām personām vai sabiedrībām, pret ieguldījumu, kas ir ne mazāks kā viena desmitā daļa no parakstītā kapitāla, šo ieguvumu noteikti jāpārbauda un tā detaļas jāpublicē 10. pantā norādītajā kārtībā, kā arī jāiesniedz apstiprināšanai kopsapulcē.
Dalībvalstis var arī prasīt, lai piemēro šos noteikumus, ja aktīvi pieder akcionāram vai kādai citai personai.
2. Šā panta 1. punkta noteikumi neattiecas uz iegādēm, kas izdarītas sabiedrībai veicot ikdienas darījumus, un uz iegādēm, kas izdarītas pēc kādas administratīvas vai tiesas iestādes lūguma vai to uzraudzībā, kā arī uz biržas iegādēm.
12. pants
Saskaņā ar noteikumiem par parakstītā kapitāla samazināšanu akcionārus nevar atbrīvot no to pienākuma apmaksāt savu ieguldījumu.
13. pants
Līdz dalībvalstu tiesību aktu koordinēšanai noteiktajos termiņos dalībvalstis veic pasākumus, kas vajadzīgi, lai sniegtu vismaz tādus pašus nodrošinājumus kā šajā direktīvā no 2. panta līdz 12. pantam noteiktie, gadījumos, ja kāda cita veida sabiedrību pārveido par akciju sabiedrību.
14. pants
Šīs direktīvas 2. līdz 13. panta noteikumi neietekmē dalībvalstu noteikumus par kompetenci un kārtību, kas attiecas uz grozījumiem statūtos vai dibināšanas dokumentā.
15. pants
1. a) Ja, beidzoties iepriekšējam finanšu gadam, sabiedrības gada pārskatos norādītie tīrie aktīvi ir vai pēc izmaksu izdarīšanas akcionāriem kļūtu mazāki nekā parakstītais kapitāls un saskaņā ar tiesību aktiem vai statūtiem nedalāmās rezerves, akcionāriem nav izdarāmas nekādas izmaksas, izņemot gadījumus, kad tiek samazināts parakstītais kapitāls;
b) ja parakstītā kapitāla nesamaksātā daļa nav ieskaitīta bilancē uzrādītajos aktīvos, šo summu atskaita no parakstītā kapitāla, kas minēts a) apakšpunktā;
c) izmaksu apjoms akcionāriem nedrīkst pārsniegt peļņu iepriekšējā finanšu gada beigās, kam pieskaitīta iepriekšējā perioda nesadalītā peļņa un no šim nolūkam pieejamajām rezervēm iegūtie līdzekļi, un no kā atskaitīti iepriekšējā perioda zaudējumi un līdzekļi, kas ieskaitāmi rezervēs saskaņā ar tiesību aktiem vai statūtiem;
d) šā punkta a) un c) apakšpunktos lietotais termins "izmaksas" nozīmē akciju dividenžu un procentu izmaksāšanu.
2. Ja dalībvalstu tiesību akti pieļauj starpposmu dividenžu izmaksu, piemērojami šādi nosacījumi: a) jāveic starpposma aprēķini, kas parāda, ka izmaksām paredzētie līdzekļi ir pietiekami,
b) izmaksājamā summa nedrīkst pārsniegt kopējo peļņu kopš iepriekšējā finanšu gada beigām, par kuru ir sagatavots gada pārskats, kam pieskaitīta iepriekšējā perioda nesadalītā peļņa un no šim nolūkam pieejamajām rezervēm iegūtie līdzekļi, un no kā atskaitīti iepriekšējā perioda zaudējumi un līdzekļi, kas ieskaitāmi rezervēs saskaņā ar tiesību aktiem vai statūtiem.
3. Šā panta 1. un 2. punkta noteikumi neietekmē dalībvalstu noteikumus attiecībā uz parakstītā kapitāla palielināšanu rezervju kapitalizācijas ceļā.
4. Dalībvalstu tiesību aktos var noteikt atkāpes no šā panta 1. punkta a) apakšpunkta ieguldījumu sabiedrībām ar noteiktu kapitālu.
Apzīmējums "ieguldījumu sabiedrība ar noteiktu kapitālu" šā punkta nozīmē ietver tikai tās sabiedrības: - kuru vienīgais mērķis ir ieguldīt to līdzekļus dažādos vērtspapīros, zemes īpašumā un citos īpašumos ar nolūku sadalīt ieguldījumu risku un dot to akcionāriem ienākumus, kas gūti pārvaldot viņu ieguldītos līdzekļus,
- kas piedāvā savas akcijas publiskai parakstīšanai.
Ja dalībvalstis savos likumos izmanto šīs izvēles tiesības, tām jānosaka, ka: a) šādām sabiedrībām ir jāiekļauj apzīmējums "ieguldījumu sabiedrība" visos Direktīvas 68/151/EEK 4. pantā norādītajos dokumentos;
b) sabiedrībai, kuras tīro aktīvu apjoms ir mazāks nekā noteikts šā panta 1. punkta a) apakšpunktā, nav atļauts izdarīt izmaksas akcionāriem, ja iepriekšējā finanšu gada beigās gada pārskatos norādītā sabiedrības kopējo aktīvu summa ir vai pēc izmaksām akcionāriem kļūst pusotru reizi mazāka par gada pārskatos norādīto sabiedrības kopējo saistību pret kreditoriem summu;
c) ja sabiedrību, kuras veic izmaksas, tīro aktīvu apjoms kļūst mazāks par apjomu, kas noteikts šā panta 1. punkta a) apakšpunktā, tām jānorāda uz to savos gada pārskatos.
16. pants
Ja, izdarot izmaksas, netiek ievēroti 15. panta noteikumi, akcionāriem ir jāatdod atpakaļ saņemtās izmaksas, ja sabiedrība pierāda, ka šie akcionāri zinājuši par pārkāpumiem, izdarot izmaksas, vai, ņemot vērā apstākļus, nevarēja par tiem nezināt.
17. pants
1. Ja parakstītajā kapitālā radušies ievērojami zaudējumi, jāsasauc akcionāru kopsapulci dalībvalstu tiesību aktos noteiktajos termiņos, lai nolemtu, vai sabiedrību likvidēt vai veikt citus pasākumus.
2. Zaudējumu apjomu, kas uzskatāms par ievērojamu šā panta 1. punkta nozīmē, dalībvalstu tiesību aktos nevar noteikt lielāku par pusi no parakstītā kapitāla.
18. pants
1. Uz sabiedrības akcijām nevar parakstīties pati sabiedrība.
2. Ja uz sabiedrības akcijām parakstās persona, kas darbojas savā vārdā, bet sabiedrības interesēs, uzskatāms, ka parakstītājs ir parakstījies uz tām uz paša atbildību.
3. Šā panta noteikumu pārkāpuma gadījumā par parakstīto akciju samaksu atbild personas vai sabiedrības, kas minētas 3. panta i) apakšpunktā, vai parakstītā kapitāla palielināšanas gadījumā — administrācijas vai pārvaldes struktūru locekļi.
Dalībvalstu tiesību akti tomēr var paredzēt, ka šādas personas var atbrīvot no viņu saistībām, ja tās pierāda, ka tās personīgi nav vainojamas pārkāpumā.
19. pants
1. Ja dalībvalstu tiesību akti atļauj sabiedrībām iegādāties savas akcijas vai nu pašām, vai caur personu, kas darbojas savā vārdā, bet sabiedrības interesēs, tām ir jānosaka, ka uz šādiem pirkumiem attiecas turpmāk norādītie nosacījumi: a) atļauju piešķir kopsapulce, kas nosaka šādu pirkumu noteikumus un nosacījumus, un īpaši pērkamo akciju skaitu, atļaujas derīguma termiņu, kas nedrīkst pārsniegt 18 mēnešus un, iegādājoties akcijas pēc novērtējuma, ieguldījuma maksimālo un minimālo apmēru. Administrācijas vai pārvaldes institūciju locekļiem ir jāraugās, lai visu atļauto pirkumu laikā tiek ievēroti b), c) un d) apakšpunktos paredzētie nosacījumi;
b) iegūto akciju nominālvērtība vai, ja tā nav noteikta, iegūto akciju uzskaites vērtība kopā ar sabiedrības agrāk iegādātajām un īpašumā esošajām akcijām, un akciju vērtība, kuras iegādājusies persona, kas darbojas savā vārdā sabiedrības interesēs, nedrīkst pārsniegt 10 % no parakstītā kapitāla;
c) pirkumi nedrīkst veicināt tīro aktīvu samazināšanos līdz apjomam, kas ir mazāks par 15. panta 1. punkta a) apakšpunktā minēto apjomu;
d) darījumā var iekļaut tikai pilnībā apmaksātas akcijas.
2. Dalībvalstu tiesību akti var paredzēt atkāpes no nosacījuma, kas norādīts šā panta 1. punkta a) apakšpunkta pirmajā teikumā, ja sabiedrībai pašas akciju iegūšana ir nepieciešama nolūkā novērst nopietnu zaudējumu sabiedrībai. Šādā gadījumā administrācijas vai pārvaldes struktūrai nākamajā kopsapulcē ir jāziņo par pirkuma iemesliem un raksturu, kā arī akciju skaitu un nominālvērtību vai, ja tā nav noteikta, iegūto akciju uzskaites vērtību, par parakstītā kapitāla daļu, ko akcijas pārstāv, kā arī par šo akciju samaksu.
3. Dalībvalstis var nolemt nepiemērot nosacījumu, kas norādīts šā panta 1. punkta a) apakšpunkta pirmajā teikumā attiecībā uz akcijām, kuras sabiedrība iegūst pati vai caur personu, kas darbojas savā vārdā, bet sabiedrības interesēs, nolūkā tās izplatīt sabiedrības vai tās saistītās sabiedrības darbiniekiem. Šādas akcijas ir jāizplata 12 mēnešos pēc to iegūšanas.
20. pants
1. Dalībvalstis var nolemt nepiemērot 19. pantu attiecībā uz: a) akcijām, kas iegūtas, izpildot lēmumu par kapitāla samazināšanu vai apstākļos, kas norādīti šīs direktīvas 39. pantā;
b) akcijām, kas iegūtas vispārējas aktīvu pārejas rezultātā;
c) pilnīgi apmaksātām akcijām, kas ir iegūtas bez maksas, vai kuras iegādājušās bankas vai citas finanšu iestādes kā iegādātas komisijā;
d) akcijām, kas iegūtas uz juridiska pienākuma pamata vai tiesas nolēmuma rezultātā, aizstāvot akcionāru mazākumu, īpaši tādos gadījumos kā apvienošanās, sabiedrības mērķu vai veida maiņa, reģistrācijas vietas pārvietošana uz ārvalstīm vai ieviešot akciju pārejas ierobežojumus;
e) akcijām, kas iegūtas no akcionāra to neapmaksāšanas gadījumā;
f) akcijām, kas iegūtas nolūkā izmaksāt atlīdzību akcionāru mazākumam saistītajās sabiedrībās;
g) pilnībā apmaksātām akcijām, kas iegūtas izpārdošanā, ko veic pēc tiesas rīkojuma akcionāram atmaksāt sabiedrībai parādu;
h) pilnībā apmaksātām akcijām, kuras emitējusi ieguldījumu sabiedrība ar noteiktu kapitālu, kā noteikts 15. panta 4. punkta otrajā apakšpunktā, un ko sabiedrība vai tās saistītā sabiedrība ieguvusi pēc investora lūguma. Piemēro šīs direktīvas 15. panta 4. punkta a) apakšpunktu. Šie pirkumi nedrīkst radīt tīro aktīvu samazināšanos līdz apmēram, kas mazāks par parakstīto kapitālu un rezervēm, kuru sadalīšana ir aizliegta ar tiesību aktiem.
2. Akcijas, kas iegūtas šā panta 1. punkta b) līdz g) apakšpunktā uzskaitītajos gadījumos, tomēr jāpārdod ne vēlāk kā trīs gados no to iegūšanas, ja vien to nominālvērtība vai, ja tā nav noteikta, iegūto akciju uzskaites vērtība, ieskaitot akcijas, kuras sabiedrība var iegūt caur personu, kas darbojas savā vārdā, bet sabiedrības interesēs, nepārsniedz 10 % no parakstītā kapitāla.
3. Ja akcijas nav pārdotas šā panta 2. punktā minētajā termiņā, tās anulē. Dalībvalstu tiesību aktos var noteikt, ka anulēšana izraisa attiecīga parakstītā kapitāla samazināšanu. Samazināšanu nosaka gadījumos, ja anulējamo akciju iegūšana izraisa tīro aktīvu samazināšanās līdz apmēram, kas ir mazāks par 15. panta 1. punkta a) apakšpunktā noteikto.
21. pants
Akcijas, kas iegūtas pretrunā 19. un 20. panta noteikumiem, jāpārdod viena gada laikā pēc to iegūšanas. Ja tās šai termiņā nepārdod, piemērojams 20. panta 3. punkts.
22. pants
1. Ja dalībvalstu tiesību akti pieļauj, ka sabiedrība var iegūt savas akcijas vai nu pati, vai caur personu, kas darbojas savā vārdā, bet sabiedrības interesēs, tām jānosaka, ka uz šo akciju turēšanu vienmēr attiecas šādi nosacījumi: a) no akciju piešķirtajām tiesībām balsstiesības, ko piešķir sabiedrības pašas akcijas, tiek jebkurā gadījumā pārtrauktas;
b) ja akcijas ir iekļautas bilancē uzrādītajos aktīvos, pasīvos ieskaita tāda paša apjoma neizmaksājamās rezerves.
2. Ja dalībvalstu tiesību akti atļauj sabiedrībai iegūt savas akcijas vai nu pašai, vai caur personu, kas darbojas savā vārdā, bet sabiedrības interesēs, tām jānosaka, ka gada pārskatā jāsniedz šāda informācija: a) finanšu gada laikā izdarīto pirkumu pamatojums;
b) iegūto un finanšu gada laikā pārdoto akciju skaits un nominālvērtība, vai, ja nominālvērtība nav noteikta — iegūto un finanšu gada laikā pārdoto akciju uzskaites vērtība, kā arī to daļa parakstītajā kapitālā, kuru tās pārstāv;
c) ieguldījums akcijās, akcijas iegūstot vai tās pārdodot pēc novērtējuma;
d) sabiedrības iegūto un turēto akciju skaits un nominālvērtība, vai, ja nominālvērtība nav noteikta — iegūto un turēto akciju uzskaites vērtība, kā arī to daļa parakstītajā kapitālā, kuru tās pārstāv.
23. pants
1. Uzņēmējsabiedrība nevar izsniegt avansā līdzekļus, dot aizdevumus, ne arī izsniegt garantijas ar nolūku, lai tās akcijas iegūst trešās personas.
2. Šā panta 1. punktu nepiemēro attiecībā uz darījumiem, ko noslēdz bankas un citas finanšu iestādes, veicot to parasto uzņēmējdarbību, ne arī uz darījumiem, ko nolūkā iegūt akcijas veic sabiedrības vai saistītās sabiedrības darbinieki vai darījumiem to labā. Šie darījumi tomēr nedrīkst izraisīt tīro aktīvu samazināšanos līdz apmēram, kas ir mazāks par 15. panta 1. punkta a) apakšpunktā norādīto.
3. Šā panta 1. punktu nepiemēro attiecībā uz darījumiem, ko veic nolūkā iegūt akcijas, kā tas noteikts 20. panta 1. punkta h) apakšpunktā.
24. pants
1. Sabiedrības akciju kā garantijas pieņemšana vai nu caur sabiedrību pašu, vai personu, kas darbojas savā vārdā, bet sabiedrības interesēs, uzskatāma par pirkumu 19. pantā, 20. panta 1. punktā, 22. pantā un 23. pantā minētajos gadījumos.
2. Dalībvalstis var nolemt nepiemērot šā panta 1. punktu darījumiem, ko noslēdz bankas un citas finanšu iestādes, veicot to parasto uzņēmējdarbību.
25. pants
1. Par jebkuru kapitāla palielināšanu lemj kopsapulce. Gan šo lēmumu, gan parakstītā kapitāla pieaugumu publicē dalībvalstu likumos noteiktajā kārtībā saskaņā ar Direktīvas 68/151/EEK 3. pantu.
2. Statūti, dibināšanas dokuments vai kopsapulce, kuras lēmumu publicē saskaņā ar šā panta 1. punktu, turklāt var atļaut parakstītā kapitāla palielināšanu līdz maksimālajam apjomam, ko nosaka, ņemot vērā maksimālo apjomu, kas paredzēts likumos. Vajadzības gadījumā par parakstītā kapitāla palielinājumu noteiktā apjoma robežās lemj tam pilnvarota sabiedrības struktūra. Šādas institūcijas tiesības šai sakarā nosaka uz laiku, kas nepārsniedz piecus gadus, kuru var atkārtot vienu vai vairākas reizes ar kopsapulces lēmumu, katru reizi ievērojot piecu gadu maksimālo termiņu.
3. Ja sabiedrībai ir dažādu veidu akcijas, par šā panta 1. punktā minēto kopsapulces lēmumu palielināt parakstīto kapitālu vai par 2. punktā minēto kapitāla palielināšanas atļauju, ir jānobalso atsevišķi vismaz to katra veida akciju īpašniekiem, kuru tiesības skar šāds darījums.
4. Šis pants attiecas uz visu vērtspapīru emisiju, kas ir konvertējami akcijās vai kas dod tiesības parakstīties uz akcijām, bet ne šādu vērtspapīru konversiju, ne arī parakstīšanās tiesību izmantošanu.
26. pants
Akcijas, kuras emitētas parakstītā kapitāla palielināšanas laikā, ir jāapmaksā vismaz līdz 25 % no to nominālvērtības vai, ja nominālvērtība nav noteikta, no to uzskaites vērtības. Ja ir noteikta emisijas prēmija, tā apmaksājama pilnībā.
27. pants
1. Ja akcijas parakstītā kapitāla palielināšanas laikā emitē cita veida, ne naudas, ieguldījumam, samaksu veic pilnā apjomā piecu gadu laikā no dienas, kad pieņemts lēmums par parakstītā kapitāla palielināšanu.
3. Dalībvalstis var nolemt nepiemērot šā panta 2. punktu gadījumos, kad parakstīto kapitālu palielina, lai realizētu apvienošanos vai publiskā piedāvājuma akciju pirkšanu vai mainīšanu un samaksu tās sabiedrības akcionāriem, kura tiek pārņemta vai kura ir publiskā piedāvājuma objekts akciju pirkšanai vai mainīšanai.
4. Dalībvalstis var nolemt nepiemērot šā panta 2. punktu, ja visas parakstītā kapitāla palielināšanas laikā emitētās akcijas ir emitētas cita veida, ne naudas, ieguldījumam vienai vai vairākām sabiedrībām, ar nosacījumu, ka visi tās sabiedrības akcionāri, kura saņem ieguldījumu, ir vienojušies, ka nav nepieciešams sagatavot eksperta ziņojumu un ka ir izpildītas prasības, kas norādītas šīs direktīvas 10. panta 4. punkta b) līdz f) apakšpunktā.
28. pants
Ja kapitāla palielināšana nav pilnībā parakstīta, kapitālu palielina par parakstīto apjomu tikai tad, ja to paredz emisijas noteikumi.
29. pants
1. Ja kapitālu palielina ar naudas ieguldījumu, akcionāriem jāpiedāvā akcijas, piešķirot tiem pirmpirkuma tiesības proporcionāli to akciju pārstāvētajam kapitālam.
2. a) Dalībvalstu tiesību aktos nav jānosaka šā panta 1. punkta piemērošana attiecībā uz akcijām, kas piešķir ierobežotas tiesības piedalīties izmaksās šīs direktīvas 15. panta nozīmē un/vai piedalīties sabiedrības aktīvu sadalē tās likvidācijas gadījumā, vai
b) ja sabiedrības parakstītais kapitāls, kas sastāv no dažādiem akciju veidiem ar dažādām tiesībām attiecībā uz balsošanu vai piedalīšanos izmaksās šīs direktīvas 15. panta nozīmē, vai aktīvu sadalē sabiedrības likvidācijas gadījumā, tiek palielināts, emitējot jaunas akcijas tikai vienā no veidiem, dalībvalstu likumi var atļaut izmantot priekšrocību tiesības citu veidu akcionāriem tikai pēc tam, kad šīs tiesības ir izmantojuši tā veida akcionāri, kurā emitētas jaunās akcijas.
3. Visus parakstīšanās piedāvājumus ar priekšrocību tiesībām un termiņu, kurā šīs tiesības ir izmantojamas, publicē oficiālā izdevumā, kas noteikts šim mērķim saskaņā ar Direktīvu 68/151/EEK. Tomēr, ja ir reģistrētas visas sabiedrības akcijas, dalībvalstu tiesību aktos noteikt šādu publikāciju nav vajadzīgs. Šādā gadījumā par to ir rakstiski jāinformē visi sabiedrības akcionāri. Priekšrocību tiesības jāizmanto termiņā, kas nav īsāks par 14 dienām no piedāvājuma publikācijas dienas vai no vēstuļu nosūtīšanas dienas akcionāriem.
4. Sabiedrības statūti vai dibināšanas dokuments nedrīkst ierobežot vai atņemt priekšrocību tiesības. To tomēr var darīt ar kopsapulces lēmumu. Administrācijas vai pārvaldes institūcijai ir jāsniedz kopsapulcei rakstisks ziņojums, kurā norādīti priekšrocību tiesību ierobežojumu vai atņemšanas iemesli, kā arī plānotās emisijas cenas pamatojums. Kopsapulce lemj saskaņā ar kvoruma un balsu vairākuma noteikumiem, kā noteikts šīs direktīvas 40. pantā. Tās lēmumu publicē dalībvalstu likumos norādītajā kārtībā saskaņā ar Direktīvas 68/151/EEK 3. pantu.
5. Dalībvalstu tiesību aktos var paredzēt, ka statūti vai dibināšanas dokuments, vai kopsapulces lēmums, ko pieņem saskaņā ar kvoruma, balsu vairākuma un publikāciju noteikumiem, kā noteikts šā panta 4. punktā, var pilnvarot sabiedrības struktūru,kurai ir tiesības lemt par parakstītā kapitāla palielinājumu reģistrētā kapitāla robežās, ierobežot priekšrocību tiesības. Šīs pilnvaras nevar piešķirt uz laiku, kas ir ilgāks par pilnvarojuma laiku, ko nosaka 25. panta 2. punkts.
6. Šā panta 1. līdz 5. punkts attiecas uz visu vērtspapīru emisiju, kuri ir konvertējami akcijās vai kas piešķir tiesības parakstīties uz akcijām, bet ne uz šādu vērtspapīru konversiju, ne arī uz parakstīšanās tiesību izmantošanu.
7. Gadījumos, kas aprakstīti šā panta 4. un 5. punktā, var saglabāt priekšrocību tiesības, ja saskaņā ar lēmumu par parakstītā kapitāla palielināšanu akcijas emitē bankām vai citām finanšu iestādēm, paredzot, ka tās tiks piedāvātas sabiedrības akcionāriem saskaņā ar šā panta 1. un 3. punktu.
30. pants
31. pants
Ja sabiedrībai ir dažādu veidu akcijas, par kopsapulces lēmumu samazināt kapitālu ir jānobalso atsevišķi vismaz to katra akciju veida īpašniekiem, kuru tiesības skar šāds darījums.
32. pants
1. Parakstītā kapitāla samazināšanas gadījumā, vismaz tie kreditori, kuru prasības ir celtas pirms kapitāla samazināšanas lēmuma publicēšanas, ir tiesīgi uz nodrošinājumu vismaz par tām prasībām, kuras nav apmierinātas līdz publikācijas dienai. Dalībvalstu tiesību aktos jāparedz nosacījumi šo tiesību izmantošanai. Šīs tiesības nedrīkst atlikt, ja vien kreditoriem nedod pienācīgu nodrošinājumu, vai, ja, ņemot vērā sabiedrības aktīvus, tas nav nepieciešams.
2. Dalībvalstu tiesību aktos ir arī jāparedz vismaz tas, ka samazināšana nav spēkā vai ka maksājumi akcionāriem nav izdarāmi, kamēr kreditori nav saņēmuši tiem pienākošos maksājumus vai ja tiesa ir nolēmusi, ka to pieteikumi nav pieņemami.
3. Šo pantu piemēro, ja parakstītā kapitāla samazināšana izraisa pilnīgu vai daļēju atteikšanos izdarīt akcionāru ieguldījumu bilances maksājumus.
33. pants
1. Dalībvalstīm nav jāpiemēro šīs direktīvas 32. pants parakstītā kapitāla samazināšanas gadījumos, ja tā samazināšanas mērķis ir segt nodarītos zaudējumus vai noguldīt naudu rezervēs, ar nosacījumu, ka pēc šīs darbības rezervju apjoms nav lielāks par 10 % no samazinātā parakstītā kapitāla. Izņemot gadījumus, kad tiek samazināts parakstītais kapitāls, šī rezerves nav sadalāmas starp akcionāriem; rezervi var izmantot tikai nodarīto zaudējumu segšanai vai parakstītā kapitāla palielināšanai šādas rezerves kapitalizācijas ceļā, ciktāl dalībvalstis šādu darbību atļauj.
2. Šā panta 1. punktā minētajos gadījumos dalībvalstu tiesību aktos ir jānosaka vismaz tie pasākumi, kas nodrošina, ka līdzekļus, kas rodas, samazinot parakstīto kapitālu, neizmanto maksājumiem vai sadalīšanai akcionāriem un akcionāru atbrīvošanai no pienākuma izdarīt savus ieguldījumus.
34. pants
Parakstīto kapitālu nevar samazināt līdz apjomam, kad tas kļūst mazāks par saskaņā ar šīs direktīvas 6. pantu noteikto minimālo kapitālu. Dalībvalstis tomēr var atļaut šādu samazināšanu, ja tās nosaka, ka lēmums par parakstītā kapitāla samazināšanu stājas spēkā tikai tad, kad parakstītais kapitāls ir palielināts vismaz līdz noteiktā minimuma apjomam.
35. pants
Ja dalībvalstu tiesību akti pieļauj pilnīgu vai daļējuparakstītā kapitāla izpirkšanu, to nesamazinot, tām jāpieprasa šādu nosacījumu ievērošana: a) ja statūti vai dibināšanas dokuments paredz izpirkšanu, par to lemj kopsapulce, balsojot saskaņā ar kvoruma un balsu vairākuma parastajiem nosacījumiem. Ja statūtos vai dibināšanas dokumentā izpirkšana nav paredzēta, par to lemj kopsapulce saskaņā ar šīs Direktīvas 40. pantā paredzētajiem kvoruma un balsu vairākuma noteikumiem. Lēmumu publicē dalībvalstu tiesību aktos norādītajā kārtībā saskaņā ar Direktīvas 68/151/EEK 3. pantu;
b) izpirkšanas nolūkiem var izmantot tikai tos līdzekļus, kas paredzēti izmaksām 15. panta 1. punkta nozīmē,
c) akcionāri, kuru akcijas ir izpirktas, saglabā savas tiesības sabiedrībā, izņemot tiesības saņemt atpakaļ savus ieguldījumus un līdzdalību izmaksās no neizpirkto akciju sākotnējām dividendēm.
36. pants
1. Ja dalībvalstu tiesību akti atļauj sabiedrībām samazināt to parakstīto kapitālu, izmantojot akciju obligātu dzēšanu, tiem arī jāpieprasa vismaz šādu nosacījumu ievērošana: a) obligātā dzēšana ir jāparedz vai jāatļauj statūtos vai dibināšanas dokumentā pirms notikusi parakstīšanās uz akcijām, kuras ir dzēšamas;
b) ja obligāto dzēšanu atļauj vienīgi statūti vai dibināšanas dokuments, par to lemj kopsapulcē, ja vien ieinteresētie akcionāri to nav vienprātīgi akceptējuši;
c) sabiedrības institūcija, kas lemj par obligāto dzēšanu, nosaka termiņus un tās īstenošanas kārtību, ja tas jau nav noteikts statūtos vai dibināšanas dokumentā;
d) piemēro šīs direktīvas 32. pantu, izņemot gadījumus, ja akcijas, kas ir pilnībā apmaksātas, sabiedrībai ir pieejamas bez maksas vai ir dzēstas, izmantojot izmaksām paredzētos līdzekļus saskaņā ar 15. panta 1. punktu. Šādos gadījumos summa, kas ir līdzvērtīga nominālvērtībai, vai ja nominālvērtība nav noteikta, uzskaites vērtībai par visām dzēstajām akcijām, ir jāiekļauj rezervē. Rezerves līdzekļi nav sadalāmi starp akcionāriem, izņemot parakstītā kapitāla samazināšanas gadījumus. Tos var izmantot tikai nodarīto zaudējumu segšanai vai parakstītā kapitāla palielināšanai rezervju kapitalizācijas ceļā, ciktāl dalībvalstis šādu darbību atļauj;
e) lēmumu par akciju obligāto dzēšanu publicē dalībvalstu likumos norādītajā kārtībā saskaņā ar Direktīvas 68/151/EEK 3. pantu.
2. Šīs direktīvas 30. panta 1. punkts, 31. pants, 33. pants un 40. pants nav piemērojams gadījumos, uz kuriem attiecas šā panta 1. punkts.
37. pants
1. Ja parakstīto kapitālu samazina, dzēšot akcijas, ko sabiedrība ieguvusi pati vai caur personu, kas darbojas savā vārdā, bet sabiedrības interesēs, par dzēšanu vienmēr lemj kopsapulce.
2. Šīs direktīvas 32. pantu piemēro, ja akcijas nav pilnībā apmaksātas vai iegūtas bez maksas, vai izmantojot izmaksām paredzēto naudu saskaņā ar 15. panta 1. punktu. Šādos gadījumos visu dzēsto akciju apjoms, kas ir līdzvērtīgs to nominālvērtībai vai, ja nominālvērtība nav noteikta, visu dzēsto akciju uzskaites vērtībai , iekļaujams rezervē. Izņemot parakstītā kapitāla samazināšanas gadījumus, šo rezervi nedrīkst sadalīt starp akcionāriem. Tā izmantojama tikai nodarīto zaudējumu segšana vai parakstītā kapitāla palielināšanai rezervju kapitalizācijas ceļā, ciktāl dalībvalstis šādu darbību atļauj.
3. Šīs direktīvas 31., 33. un 40. pants nav piemērojams gadījumos, uz kuriem attiecas šā panta 1. punkts.
38. pants
Ja sabiedrībā ir dažādu veidu akcijas gadījumos, uz kuriem attiecas šīs direktīvas 35. pants, 36. panta 1. punkta b) apakšpunkts un 37. panta 1. punkts, kopsapulces lēmumu par parakstītā kapitāla izpirkšanu vai tā samazināšanu, dzēšot akcijas, ir jānobalso atsevišķi vismaz katra veida akciju īpašniekiem, kuru tiesības tiek skartas saistībā ar šo darījumu.
39. pants
Ja dalībvalstu tiesību akti atļauj sabiedrībai emitēt izpērkamas akcijas, tām ir jāprasa, ka šādu akciju izpirkšana notiek saskaņā ar šādiem nosacījumiem: a) pirms notiek parakstīšanās uz izpērkamajām akcijām, izpirkšana jāparedz sabiedrības statūtos vai dibināšanas dokumentā;
b) akcijām jābūt pilnībā apmaksātām;
c) izpirkšanas nosacījumiem un kārtībai jābūt noteiktiem sabiedrības statūtos vai dibināšanas dokumentā;
d) izpirkšanu var īstenot, tikai izmantojot izmaksām paredzēto naudu saskaņā ar 15. panta 1. punktu vai ieņēmumus no jaunas emisijas, kas veikta nolūkā īstenot šādu izpirkšanu;
e) par visām izpirktajām akcijām summa, kas līdzvērtīga to nominālvērtībai vai, ja nominālvērtība nav noteikta, visu izpirkto akciju uzskaites vērtībai , ir iekļaujama rezervē, kas nav sadalāma starp akcionāriem, izņemot parakstītā kapitāla samazināšanas gadījumus. To var izmantot tikai parakstītā kapitāla palielināšanai rezervju kapitalizācijas ceļā;
f) šā panta e) apakšpunkts neattiecas uz izpirkšanu, izmantojot ieņēmumus no jaunās emisijas, kas veikta nolūkā īstenot šādu izpirkšanu;
g) ja ir paredzēts izmaksāt akcionāriem prēmijas sakarā ar izpirkšanu, prēmiju var maksāt tikai no izmaksām paredzētajiem līdzekļiem saskaņā ar 15. panta 1. punktu vai no rezerves, kas nav e) apakšpunktā minētā rezerve, kuru nedrīkst sadalīt starp akcionāriem, izņemot parakstītā kapitāla samazināšanas gadījumus. Rezervi var izmantot tikai parakstītā kapitāla palielināšanai rezervju kapitalizācijas ceļā vai lai segtu 3. panta j) apakšpunktā minētās izmaksas, vai akciju vai obligāciju emisijas izmaksas, vai lai izmaksātu prēmijas izpērkamo akciju vai obligāciju īpašniekiem;
h) paziņojumu par izpirkšanu publicē katras dalībvalsts tiesību aktos noteiktajā kārtībā saskaņā ar Direktīvas 68/151/EEK 3. pantu.
40. pants
1. Dalībvalstu tiesību aktos jānosaka, ka lēmumi, kas minēti 29. panta 4. un 5. punktā, 30. pantā, 31. pantā, 35. pantā un 38. pantā, pieņemami ar balsu vairākumu, kas ir vismaz divas trešdaļas no balsu skaita, kuras piešķir vērtspapīri vai pārstāvētais parakstītais kapitāls.
2. Dalībvalstu tiesību aktos tomēr var noteikt, ka šā panta 1. punktā norādīto balsu vienkāršais vairākums ir pietiekams, ja ir pārstāvēta vismaz puse no parakstītā kapitāla.
41. pants
1. Dalībvalstis var atkāpties no 9. panta 1. punkta, 19. panta 1. punkta a) apakšpunkta pirmā teikuma, minētā punkta b) apakšpunkta, kā arī no 25., 26. un 29. panta noteikumu pildīšanas, ja šādas atkāpes ir vajadzīgas, lai pieņemtu vai piemērotu noteikumus, kas sagatavoti, lai veicinātu darbinieku vai dalībvalstu tiesību aktos noteiktu citu personu grupu piedalīšanos uzņēmumu kapitālā.
2. Dalībvalstis var nolemt nepiemērot 19. panta 1. punkta a) apakšpunkta pirmo teikumu, 30., 31., 36., 37., 38. un 39. pantu attiecībā uz sabiedrībām, kas dibinātas saskaņā ar speciālu likumu, un kuras emitē gan kapitāla akcijas, gan strādājošo akcijas, pēdējās no tām emitējot sabiedrības darbiniekiem kā struktūrai, ko akcionāru kopsapulcēs pārstāv balsstiesīgi delegāti.
42. pants
Lai ieviestu šo direktīvu, dalībvalstu tiesību aktos jānodrošina vienlīdzīga attieksme pret vienāda statusa akcionāriem.
43. pants
1. Dalībvalstīs stājas spēkā normatīvi un administratīvi akti, kas vajadzīgi, lai izpildītu šīs direktīvas prasības divu gadu laikā kopš tās izziņošanas. Tās par to nekavējoties informē Komisiju.
Padomes Direktīva (1977. gada 5. jūlijs) par liellopu sugu tīršķirnes vaisliniekiem
(77/504/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 43. un 100. pantu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā liellopu ražošana ieņem ļoti nozīmīgu vietu Kopienas lauksaimniecībā, un apmierinošus rezultātus lielā mērā nosaka tīršķirnes vaislinieku izmantošana;
tā kā vairums dalībvalstu līdz šim centušās daļā no to valsts audzēšanas stratēģijām sekmēt mājdzīvnieku ražošanā to šķirņu skaita ierobežošanu, kuras atbilst īpašiem zootehniskiem standartiem; tā kā šķirnes un standarti atšķiras dažādās dalībvalstīs; tā kā šīs atšķirības traucē Kopienas iekšējo tirdzniecību;
tā kā ja šīs atšķirības jālikvidē, tādējādi palielinot ražīgumu šajā lauksaimniecības nozarē, tad Kopienas iekšējā tirdzniecība attiecībā uz visiem tīršķirnes vaisliniekiem pakāpeniski jāliberalizē; tā kā pilnīga tirdzniecības liberalizācija prasa vēlāku papildu saskaņošanu, jo īpaši attiecībā uz apstiprināšanu vairošanai;
tā kā dalībvalstīm jābūt iespējai pieprasīt ģenealoģijas sertifikātus, kas sastādīti saskaņā ar Kopienā pastāvošo kārtību;
tā kā noteiktā tehniskā jomā būtu jāveic ieviešanas pasākumi; tā kā šādu pasākumu pieņemšanai būtu jāparedz procedūra ciešas sadarbības izveidei starp dalībvalstīm un Komisiju Zootehnikas pastāvīgajā komitejā; tā kā līdz šo ieviešanas pasākumu pieņemšanai jāpaliek nemainītiem noteikumiem, kuri šajā jomā ir spēkā pašlaik;
tā kā ir jānodrošina, ka liellopu sugu tīršķirnes vaislinieku imports no trešām valstīm nenorit pie mazāk stingriem nosacījumiem kā tie, ko piemēro Kopienā,
IR PIEŅĒMUSI ŠO DIREKTĪVU.
1. pants
Šajā direktīvā izmanto šādas definīcijas: a) liellopu sugu tīršķirnes vaislinieks: ikviens liellops, kura vecāki un vecvecāki iegrāmatoti vai reģistrēti tās pašas šķirnes ciltsgrāmatā un kurš pats ir iegrāmatots vai reģistrēts un atbilstīgs ierakstīšanai šādā ciltsgrāmatā; b) ciltsgrāmata: jebkurš žurnāls, reģistrs, kartotēka vai datu bāze,
- kuru uztur selekcionāru organizācija vai apvienība, kas oficiāli atzīta dalībvalstī, kurā selekcionāru organizācija vai apvienība izveidota, un
- kurā attiecīgās šķirnes liellopu sugu tīršķirnes vaislinieki ir iegrāmatoti vai reģistrēti kopā ar to priekštečiem.
2. pants
Dalībvalstis nodrošina, ka zootehnisku iemeslu dēļ neaizliedz, neierobežo vai nekavē: - Kopienas iekšējo tirdzniecību ar liellopu sugu tīršķirnes vaisliniekiem,
- Kopienas iekšējo tirdzniecību ar liellopu sugu tīršķirnes vaislinieku spermu un embrijiem,
- ciltsgrāmatu izveidošanu, ar noteikumu, ka tās atbilst 6. panta prasībām,
- atzīšanu selekcionāru organizācijām vai apvienībām, kuras uztur ciltsgrāmatas, saskaņā ar 6. pantu,
- Kopienas iekšējo tirdzniecību ar buļļiem, kurus izmanto mākslīgajai apsēklošanai, atbilstīgi 3. pantam.
3. pants
Padome pēc Komisijas priekšlikuma līdz 1980. gada 1. jūlijam pieņem Kopienas noteikumus, lai apstiprinātu vairošanai liellopu sugu tīršķirnes vaisliniekus.
Līdz šādi noteikumi stājas spēkā, uz liellopu sugu tīršķirnes vaislinieku apstiprināšanu vairošanai un buļļu apstiprināšanu izmantošanai mākslīgajā apsēklošanā, tāpat kā spermas un embriju izmantošanu attiecas atsevišķu valstu likumi, ar nosacījumu, ka šis likums nevar būt ierobežojošāks par to, ko piemēro liellopu sugu tīršķirnes vaisliniekiem, spermai un embrijiem galamērķa dalībvalstī.
4. pants
Dalībvalstī oficiāli atzītas selekcionāru organizācijas vai apvienības nedrīkst iebilst pret citu dalībvalstu liellopu sugu tīršķirnes vaislinieku ierakstīšanu savās ciltsgrāmatās, ja tie atbilst prasībām, kas noteiktas saskaņā ar 6. pantu.
5. pants
Dalībvalstis var pieprasīt, lai Kopienas iekšējā tirdzniecībā liellopu sugu tīršķirnes vaisliniekiem un šo dzīvnieku spermai vai embrijiem būtu pievienoti ģenealoģijas sertifikāti, kas atbilst paraugam, kurš sastādīts saskaņā ar 8. pantā izklāstīto procedūru, jo īpaši attiecībā uz zootehnisko sniegumu.
6. pants
1. Saskaņā ar 8. pantā izklāstīto procedūru nosaka:
- snieguma kontroles metodes un metodes liellopu ģenētiskās vērtības novērtēšanai,
- kritērijus, kas reglamentē ciltsgrāmatu izveidi,
- kritērijus, kas reglamentē reģistrēšanu ciltsgrāmatā,
- sīkas ziņas, kas jānorāda ģenealoģijas sertifikātā.
2. Līdz stājas spēkā 1. punkta pirmajā, otrajā un trešajā ievilkumā paredzētie noteikumi: a) citas dalībvalstis atzīst katrā dalībvalstī veiktās 1. punkta pirmajā ievilkumā minētās oficiālās pārbaudes un pašlaik pastāvošās ciltsgrāmatas;
b) selekcionāru organizācijas vai apvienību atzīšanu turpina reglamentēt katrā dalībvalstī pašreiz spēkā esošie noteikumi;
c) jaunas ciltsgrāmatas turpina ieviest saskaņā ar katrā dalībvalstī pašreiz spēkā esošiem noteikumiem.
7. pants
Līdz attiecīgā jomā ievieš Kopienas noteikumus, liellopu sugu tīršķirnes vaislinieku importam no trešām valstīm piemērotie nosacījumi nedrīkst būt labvēlīgāki par tiem, kas reglamentē Kopienas iekšējo tirdzniecību.
Dalībvalstis neatļauj liellopu sugu tīršķirnes vaislinieku importu no trešām valstīm, ja tiem nav pievienots ģenealoģijas sertifikāts, kas apliecina, ka tie ir iegrāmatoti vai reģistrēti ciltsgrāmatā eksportētājā trešā valstī. Jāparedz apliecinājums, ka dzīvnieki ir vai nu iegrāmatoti vai reģistrēti un atbilstīgi ierakstīšanai ciltsgrāmatā Kopienā.
8. pants
1. Gadījumos, kad jāievēro šajā pantā paredzētā procedūra, Komitejas priekšsēdētājs pēc savas iniciatīvas vai pēc dalībvalsts lūguma tūlīt nodod jautājumus izskatīšanai ar Padomes Lēmumu 77/505/EEK izveidotajā Pastāvīgajā zootehnikas komitejā (turpmāk saukta "Komiteja").
2. Dalībvalstu balsis Komitejā vērtē saskaņā ar Līguma 148. panta 2. punktu. Priekšsēdētājs nebalso.
3. Komisijas pārstāvis iesniedz pieņemamo pasākumu projektu. Komiteja sniedz savu atzinumu par šiem pasākumiem laikā, ko priekšsēdētājs nosaka atkarībā no jautājuma steidzamības. Atzinumus pieņem ar 41 balss vairākumu.
4. Komisija pieņem paredzētos pasākumus un tūlīt tos piemēro, ja tie saskan ar Komitejas atzinumu. Ja paredzētie pasākumi nesaskan ar Komitejas atzinumu vai nekāds atzinums nav sniegts, Komisija nevilcinādamās iesniedz Padomei priekšlikumu par ierosinātajiem pasākumiem. Padome pieņem paredzētos pasākumus ar kvalificētu balsu vairākumu.
Ja Padome triju mēnešu laikā dienās pēc priekšlikuma iesniegšanas nav pieņēmusi pasākumus, Komisija pieņem plānotos pasākumus un tūlīt tos piemēro, ja vien Padome nav lēmusi pret tiem ar vienkāršu balsu vairākumu.
9. pants
Dalībvalstīs līdz 1979. gada 1. janvārim stājas spēkā normatīvi un administratīvi akti, kas vajadzīgi, lai izpildītu šo direktīvu, un tās par to tūlīt informē Komisiju.
10. pants
Šī direktīva ir adresēta dalībvalstīm.
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1966. gada 22. septembra Regulu Nr. 136/66/EEK par eļļas un tauku tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 1707/73 [2],
ņemot vērā Padomes 1966. gada 27. oktobra Regulu Nr. 162/66/EEK par eļļas un tauku tirdzniecību starp Kopienu un Grieķiju [3],
ņemot vērā Padomes 1967. gada 27. jūnija Regulu Nr. 71/67/EEK par olīveļļas eksporta kompensācijām un maksājumiem [4], kurā jaunākie grozījumi izdarīti ar Regulu (EEK) Nr. 2429/72 [5], un jo īpaši tās 11. pantu,
tā kā 2. pantā Komisijas 1972. gada 27. marta Regulā (EEK) Nr. 616/72 par sīki izstrādātiem noteikumiem olīveļļas eksporta kompensāciju un maksājumu piemērošanai [6], kurā jaunākie grozījumi izdarīti ar Regulu (EEK) Nr. 503/76 [7], paredz, ka atļauja importēt bez maksājuma samaksas, kā minēts Regulas Nr. 171/67/EEK 9. pantā, jāpiešķir tām olīveļļas kvalitātes kategorijām, par kurām ir izmaksājama kompensācija;
tā kā kompensāciju piešķir tikai konkrētām olīveļļas kvalitātes kategorijām un tās iepakojuma veidiem; tā kā, lai novērstu darījumus, kas neatbilst tradicionālā eksporta plūsmai, jānodrošina, ka atļauju importēt bez maksājuma samaksas izsniedz tikai to produktu un to iepakojuma veidu eksporta gadījumā, par kuriem patiešām kompensāciju var izmaksāt;
tā kā šajā regulā paredzētie pasākumi saskan ar Eļļas un tauku pārvaldības komitejas atzinumu,
IR PIEŅĒMUSI ŠO REGULU.
1. pants
Regulas (EEK) Nr. 616/72 2. pantu groza šādi:
"Regulas Nr. 171/67/EEK 9. panta 1. punktā minēto atļauju importēt bez maksājuma samaksas izsniedz olīveļļas kvalitātes kategoriju un, ja nepieciešams, tās iepakojuma veidu eksportam, par kuriem kompensācijas izmaksa ir spēkā dienā, kad tiek iesniegts šādas atļaujas pieteikums."
2. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
(1978. gada 18. aprīlis), ar kuru groza pielikumus Direktīvā 66/402/EEK par graudaugu sēklu tirdzniecību
(78/387/EEK) EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1966. gada 14. jūnija Direktīvu 66/402/EEK par graudaugu sēklu tirdzniecību[1],kurā jaunākie grozījumi izdarīti ar Direktīvu 78/55/EEK[2], un jo īpaši tās 21.a pantu,
tā kā, ņemot vērā zinātnes un tehnikas atziņu attīstību, jāgroza minētās direktīvas I, II un III pielikums turpmāk norādīto iemeslu dēļ;
tā kā kukurūzas sēklu sertificēšanas nosacījumi ir jāpielāgo esošajām starptautiskajām sēklu šķirņu sertificēšanas sistēmām;
tā kā, lai uzlabotu sēklu kvalitāti, ir jāparedz nosacījumi attiecībā uz iepriekšējiem stādījumiem;
tā kā, lai uzlabotu sēklu ģenētisko vērtību, jāparedz noteikumi attiecībā uz kultūraugiem, kam ir jāatbilst šķirnes tīrības standartiem, dažu turpmāku šķirņu gadījumā;
tā kā konkrēti standarti, kam jāatbilst rīsu sēklām, ir jāpielāgo normālai sēklu kvalitātei;
tā kā, lai atbilstu sēklu oficiālās pārbaudes nosacījumiem, ko veic saskaņā ar pašreizējām starptautiskām metodēm, ir jāpārskata konkrēti noteikumi;
tā kā pašreizējā situācijā nav bijis iespējams paredzēt to nosacījumu pilnīgu saskaņošanu Kopienā, kas piemērojami Avena fatua klātbūtnei; tā kā tomēr, lai panāktu pilnīgu saskaņošanu, līdz 1983. gada 1. jūlijam mēģina nostiprināt šajā sakarā paredzētos nosacījumus Direktīvā 66/402/EEK;
(1978. gada 19. maijs), ar ko tehnikas attīstībai pielāgo Padomes Direktīvu 76/114/EEK par dalībvalstu tiesību aktu tuvināšanu attiecībā uz mehānisko transportlīdzekļu un to piekabju obligātajām izgatavotāja plāksnēm un marķējumu, kā arī to novietojumu un piestiprināšanas metodi
(78/507/EEK) EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes Direktīvu 70/156/EEK (1970. gada 6. februāris) par dalībvalstu tiesību aktu tuvināšanu attiecībā uz mehānisko transportlīdzekļu un to piekabju tipa apstiprinājumu [1], kurā jaunākie grozījumi izdarīti ar Pievienošanās aktu, un īpaši tās 11., 12. un 13. pantu,
ņemot vērā Padomes Direktīvu 76/114/EEK (1975. gada 18. decembris) par dalībvalstu tiesību aktu tuvināšanu attiecībā uz mehānisko transportlīdzekļu un to piekabju obligātajām izgatavotāja plāksnēm un marķējumu, kā arī to novietojumu un piestiprināšanas metodi [2],
tā kā Starptautiskā standartizācijas organizācija (ISO) tagad ir pieņēmusi divus starptautiskos standartus attiecībā uz pasaules klasifikācijas sistēmu, kas ļauj identificēt transportlīdzekļa ražotāju [3] un arī transportlīdzekli [4]; tā kā tādēļ ir ieteicams iekļaut šo ražotāja identifikācijas sistēmu Direktīvā 76/114/EEK un tai pašā laikā saskaņot minētās direktīvas prasības ar ISO Standartu attiecībā uz transportlīdzekļa identifikāciju;
tā kā šajā direktīvā paredzētie pasākumi ir saskaņā ar atzinumu, ko sniegusi Komiteja, kas atbild par to, kā tehnikas attīstībai pielāgot direktīvas par tehnisko šķēršļu atcelšanu mehānisko transportlīdzekļu tirdzniecības nozarē,
IR PIEŅĒMUSI ŠO DIREKTĪVU.
1. pants
Direktīvas 76/114/EEK pielikumu groza tā, kā paredzēts šīs direktīvas pielikumā.
2. pants
1. Neviena dalībvalsts no 1978. gada 1. oktobra obligātās izgatavotāja plāksnes un marķējuma, kā arī to novietojuma un piestiprināšanas metodes dēļ nedrīkst: - atteikties piešķirt EEK tipa apstiprinājumu, izdot Padomes Direktīvas 70/156/EEK 10. panta 1. punkta pēdējā ievilkumā minēto dokumentu vai piešķirt valsts tipa apstiprinājumu kāda tipa transportlīdzeklim, vai
- aizliegt sākt transportlīdzekļu ekspluatāciju,
ja obligātās izgatavotāja plāksnes un marķējums, kā arī to novietojums un piestiprināšanas metode pie transportlīdzekļa atbilst noteikumiem Direktīvā 76/114/EEK, kas grozīta ar šo direktīvu.
2. No 1981. gada 1. oktobra dalībvalstis: - vairs nedrīkst neizdot Direktīvas 74/156/EEK 10. panta 1. punkta pēdējā ievilkumā minēto dokumentu par tāda tipa transportlīdzekli, kam obligātās izgatavotāja plāksnes un marķējums, kā arī to novietojums un piestiprināšanas metode pie transportlīdzekļa neatbilst noteikumiem Direktīvā 76/114/EEK, kura grozīta ar šo direktīvu,
- var atteikties piešķirt valsts tipa apstiprinājumu kāda tipa transportlīdzeklim, kam obligātās izgatavotāja plāksnes un marķējums, kā arī to novietojums un piestiprināšanas metode pie transportlīdzekļa neatbilst noteikumiem Direktīvā 76/114/EEK, kura grozīta ar šo direktīvu.
3. No 1981. gada 1. oktobra dalībvalstis var aizliegt sākt tādu transportlīdzekļu ekspluatāciju, kam obligātās izgatavotāja plāksnes un marķējums, kā arī to novietojums un piestiprināšanas metode pie transportlīdzekļa neatbilst noteikumiem Direktīvā 76/114/EEK, kura grozīta ar šo direktīvu.
3. pants
Dalībvalstīs stājas spēkā noteikumi, kas vajadzīgi, lai izpildītu šīs direktīvas prasības ne vēlāk kā 1978. gada 1. oktobrī, un par tiem tās tūlīt informē Komisiju.
4. pants
Šī direktīva ir adresēta dalībvalstīm.
Padomes Regula (EEK) Nr. 1883/78 (1978. gada 2. augusts), ar ko paredz vispārīgus noteikumus intervences finansēšanai, ko veic Eiropas Lauksaimniecības virzības un garantiju fonda Garantiju nodaļa
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1970. gada 21. aprīļa Regulu (EEK) Nr. 729/70 par kopējās lauksaimniecības politikas finansēšanu [1], kurā jaunākie grozījumi izdarīti ar Regulu (EEK) Nr. 2788/72 [2], un jo īpaši tās 3. panta 2. punktu,
ņemot vērā Komisijas priekšlikumu,
ņemot vērā Eiropas Parlamenta atzinumu [3],
tā kā saskaņā ar Regulas (EEK) Nr. 729/70 3. panta 2. punktu būtu jānosaka vispārīgi noteikumi intervences finansēšanai, ko veic Kopiena;
tā kā šajā nolūkā būtu jāizveido to pasākumu saraksts, kas atbilst intervences koncepcijai, kuras mērķis ir stabilizēt tirgus;
tā kā ir vēlams noteikt, ka izdevumus, ko rada intervences pasākumi, kuriem summu uz vienu vienību nosaka tirgu kopīgajā organizācijā, pilnībā sedz no Kopienas līdzekļiem;
tā kā tādu intervences pasākumu gadījumā, kuriem summa uz vienību nav noteikta tirgu kopīgajā organizācijā, būtu jānosaka pamatnoteikumi, jo īpaši ņemot vērā metodi finansējamo summu noteikšanai, finansējot izdevumus, ko rada intervences produktu iegādei vajadzīgo fondu piesaistīšana, to krājumu vērtēšana, ko pārnes no viena finanšu gada uz nākamo, kā arī glabāšanas un, ja vajadzīgs, pārstrādes izdevumu finansēšana;
tā kā dažādiem izdevumu un ieņēmumu posteņiem, kas, pamatojoties uz šiem noteikumiem, jānosaka katrai nozarei, jāparedz sīkāk izstrādāti noteikumi;
tā kā finansēšanas noteikumi katrai nozarei pagaidām būtu jāatstāj spēkā; tā kā Kopienas intervences finansēšanas vispārīgie noteikumi būtu jāiekļauj vienā regulā; tā kā būtu jāatceļ Padomes 1972. gada 28. decembra Regula (EEK) Nr. 2824/72, ar ko nosaka vispārīgus noteikumus intervences finansēšanai, ko veic Eiropas Lauksaimniecības virzības un garantiju fonda Garantiju nodaļa [4],
IR PIEŅĒMUSI ŠO REGULU.
1. pants
Pielikumā iekļautie pasākumi atbilst intervences koncepcijai, kuras mērķis ir stabilizēt lauksaimniecības tirgus Regulas (EEK) Nr. 729/70 3. panta 1. punkta nozīmē.
2. pants
Ja tirgus kopīgajā organizācijā summu uz vienu vienību nosaka intervences pasākumam, radušos izdevumus pilnībā sedz Kopiena.
3. pants
Ja tirgus kopīgajā organizācijā summu uz vienu vienību nenosaka saistībā ar intervences pasākumu, attiecīgo pasākumu finansē ELVGF Garantiju nodaļa saskaņā ar 4. līdz 8. panta noteikumiem.
4. pants
2. Pārējo 3. pantā minēto intervences pasākumu finansējums ir vienāds ar izdevumiem, no kuriem atskaitīti visi ieņēmumi, kas gūti no attiecīgā intervences pasākuma.
5. pants
Ja fondus, kuru izcelsme ir dalībvalstīs, izmanto intervences produktu iepirkšanai, procentu summu, kas jāfinansē ELVGF Garantiju nodaļai, aprēķina, izmantojot metodi un procentu likmi, kas ir vienāda visā Kopienā un ko nosaka saskaņā ar kārtību, kura noteikta saskaņā ar Regulas (EEK) Nr. 729/70 13. pantu. Procentu likmei reprezentatīvi jāatspoguļo faktiski samaksāto procentu likmes.
6. pants
Saimnieciskas darbības, kas saistītas ar glabāšanu un vajadzības gadījumā intervences produktu pārstrādi, finansē ELVGF Garantiju nodaļa, izmantojot standarta summas, kas ir vienādas visā Kopienā un kas nosakāmas saskaņā ar kārtību, kura paredzēta Regulas (EEK) Nr. 729/70 13. pantā un vajadzības gadījumā pēc lietas pārbaudes, ko veic attiecīgā pārvaldības komiteja.
7. pants
Ja attiecīgie produkti glabājot ir nolietojušies, finansiālās sekas uzskaita un ņem vērā, sākot intervenci. Šajā nolūkā nolietojuma koeficientus un cenas, kurām tos piemēro, nosaka saskaņā ar kārtību, kas paredzēta Padomes 1975. gada 29. oktobra Regulas(EEK) Nr. 2727/75 par labības tirgus kopīgo organizāciju [14] 26. pantā, kurā jaunākie grozījumi izdarīti ar Regulu (EEK) Nr. 1254/78 [15], vai, atkarībā no apstākļiem, attiecīgajā pantā citās regulās par lauksaimniecības tirgu kopīgo organizāciju, un vajadzības gadījumā pēc izpētes, ko veic ELVGF Komiteja.
8. pants
4. panta 1. punktā minētajās ikgadējās atskaitēs glabāšanā esošo produktu daudzumus, kas pārnesami uz nākamo finanšu gadu, parasti vērtē iepirkuma cenās. Šajā nolūkā, balstoties uz iepirkuma cenām, ko intervences aģentūras samaksājušas pārskata periodā, un, ņemot vērā 7. pantā minēto nolietojumu, dažādo produktu cenu, kas piemērojama uz nākamo finanšu gadu pārnesamajiem daudzumiem, nosaka saskaņā ar Regulas (EEK) Nr. 729/70 13. pantā paredzēto noteikto kārtību.
Tomēr, ja attiecīgajam produktam pēc intervences lēstā cena ir ievērojami zemāka nekā uz nākamo periodu pārnesamo krājumu vērtība, kas noteikta saskaņā ar pirmo apakšpunktu, var pieņemt lēmumu par intervences aģentūru samaksāto iegādes cenu aizstāšanu ar citu cenu. Pēdējo cenu nosaka saskaņā ar Regulas (EEK) Nr. 729/70 13. pantā noteikto kārtību un vajadzības gadījumā pēc attiecīgās pārvaldības komitejas pārbaudes. Tā nedrīkst būt zemāka par vidējo iepirkuma cenu un cenām, kas iegūtas, realizējot intervences krājumus.
9. pants
Vajadzības gadījumā sīki izstrādātus noteikumus šīs regulas īstenošanai pieņem saskaņā ar Regulas (EEK) Nr. 729/70 13. pantā izklāstīto kārtību.
10. pants
Ar šo pantu atceļ Regulu (EEK) Nr. 2824/72.
11. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
ņemot vērā Eiropas Ekonomikas kopienas dibināšanas līgumu,
ņemot vērā Padomes Direktīvu 70/156/EEK (1970. gada 6. februāris) par dalībvalstu tiesību aktu tuvināšanu attiecībā uz mehānisko transportlīdzekļu un to piekabju tipa apstiprinājumu [1], kurā jaunākie grozījumi izdarīti ar Direktīvu 78/547/EEK [2], un jo īpaši tās 11., 12. un 13. pantu,
ņemot vērā Padomes Direktīvu 71/320/EEK (1971. gada 26. jūlijs) par dalībvalstu tiesību aktu tuvināšanu attiecībā uz noteiktu kategoriju mehānisko transportlīdzekļu un to piekabju bremžu iekārtām [3], kurā jaunākie grozījumi izdarīti ar Padomes Direktīvu 75/524/EEK [4],
tā kā, ņemot vērā uzkrāto pieredzi un zinātnes un tehnikas sasniegumu līmeni, tagad ir iespējams noteikt stingrākas prasības un tuvināt tās faktiskajiem pārbaužu nosacījumiem;
tā kā šīs direktīvas noteikumi ir saskaņā ar atzinumu, ko sniegusi Komiteja to direktīvu pielāgošanai tehnikas attīstībai, kuras attiecas uz tehnisko šķēršļu novēršanu tirdzniecībā mehānisko transportlīdzekļu nozarē,
IR PIEŅĒMUSI ŠO DIREKTĪVU.
1. pants
1. Direktīvas 71/320/EEK I, II, III, IV, V, VI un IX pielikumu groza atbilstīgi šīs direktīvas pielikumam.
2. Līdz brīdim, kad stājas spēkā īpašie noteikumi, kas attiecas uz riteņu pretbloķēšanas sistēmām, uz M1, M2, M3, N1, N2, N3, O3 un O4 kategorijas transportlīdzekļiem, kas aprīkoti ar šīm sistēmām, attiecina noteikumus Direktīvā 71/320/EEK, kurā jaunākie grozījumi izdarīti ar šo direktīvu.
2. pants
1. No 1980. gada 1. oktobra dalībvalstis tādu iemeslu dēļ, kas saistīti ar bremžu iekārtām, nevar:
- atteikties piešķirt EEK tipa apstiprinājumu, izdot Padomes Direktīvas 70/156/EEK 10. panta 1. punkta pēdējā ievilkumā minētās apliecības kopiju vai piešķirt valsts tipa apstiprinājumu kāda tipa transportlīdzeklim, vai
- aizliegt sākt transportlīdzekļu ekspluatāciju,
ja šā tipa transportlīdzekļa vai šo tipu transportlīdzekļu bremžu iekārtas atbilst noteikumiem Direktīvā 71/320/EEK, kas grozīta ar šo direktīvu.
2. No 1980. gada 1. oktobra dalībvalstis:
- neizsniedz apliecības kopiju, kas paredzēta Direktīvas 70/156/EEK 10. panta 1. punkta pēdējā ievilkumā tādam transportlīdzekļa tipam, kura bremžu iekārtas neatbilst noteikumiem Direktīvā 71/320/EEK, kurā jaunākie grozījumi izdarīti ar šo direktīvu,
- atsakās piešķirt valsts tipa apstiprinājumu tāda transportlīdzekļa tipam, kura bremžu iekārtas neatbilst ar šo direktīvu grozītās Direktīvas 71/320/EEK prasībām.
3. No 1981. gada 1. oktobra dalībvalstis var aizliegt nodot ekspluatācijā tādus transportlīdzekļus, kuru bremžu iekārtas neatbilst noteikumiem Direktīvā 71/320/EEK, kas grozīta ar šo direktīvu.
4. Neierobežojot 1. līdz 3. punktu, dalībvalstis ievieš Direktīvas 71/320/EEK, kurā grozījumi izdarīti ar šo direktīvu, IV pielikuma 1.2.1. punkta noteikumus tikai ar 1983. gada 1. oktobri.
5. Līdz 1980. gada 1. janvārim dalībvalstīs stājas spēkā noteikumi, kas vajadzīgi, lai īstenotu šīs direktīvas prasības. Dalībvalsts par to tūlīt informē Komisiju.
3. pants
(1979. gada 3. maijs), ar kuru groza Regulu (EEK) Nr. 2960/77 par sīki izstrādātiem noteikumiem intervences aģentūru glabātās olīveļļas pārdošanai
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1966. gada 22. septembra Regulu Nr. 136/66/EEK par eļļas un tauku tirgus kopīgo organizāciju[1], kurā jaunākie grozījumi izdarīti ar Regulu (EEK) Nr. 590/79[2], un jo īpaši tās 12. panta 4. punktu,
tā kā Komisijas Regulas (EEK) Nr. 2960/77[3] 6. pants paredz, ka potenciālie pircēji var iegūt intervences aģentūru pārdotās olīveļļas paraugu;
tā kā, lai nodrošinātu, ka eļļa, par kuru ir izdarīts piedāvājums, un piešķirtā eļļa ir identiska, būtu jāparedz papildu parauga ņemšanas iespēja, pirms piešķirtā partija tiek aizzīmogota;
tā kā, lai veicinātu pārdotās eļļas izvešanu, izvešanas periodu vajadzētu mainīt, pielāgojot to piešķirtās partijas apjomam;
tā kā šajā regulā paredzētie pasākumi ir saskaņā ar Eļļas un tauku pārvaldības komitejas atzinumu,
IR PIEŅĒMUSI ŠO REGULU.
1. pants
Regulu (EEK) Nr. 2960/77 groza šādi. 1. Regulas 5. panta 3. punktu aizstāj ar šo:
"3. Laika periodā no 1979. gada 1. janvārim līdz 31. decembrim minimālajā cenā neietilpst nodokļi un tā attiecas uz 100 kilogramiem olīveļļas, kas transportēta pircēja paša cisternās, kuras iekrautas viņa gādātā transporta līdzeklī no noliktavas vai pircēja cisternvedējā no noliktavas."
2. Regulas 6. panta otro daļu aizstāj ar šādu:
"Šo paraugu ievieto divās marķētās pudelēs, kuras aizplombē glabātāja un potenciālā pircēja vai tā pienācīgi pilnvarota aģenta klātbūtnē. Vienu pudeli nodod potenciālajam pircējam un otru glabātājam."
"10. pants Intervences aģentūras nekavējoties, ar ierakstītu vēstuli un saņemot apstiprinājumu par saņemšanu, paziņo pretendentam par rezultātiem tā dalībai konkursā."
4. Regulas 11. panta 1. punktam pievieno šādu daļu:
"Pirms plombēšanas veiksmīgais pretendents var pieprasīt šīs eļļas paraugu. Šo paraugu ievieto divās marķētās pudelēs, kuras aizplombē glabātāja un veiksmīgā pretendenta vai tā pienācīgi pilnvarota aģenta klātbūtnē. Vienu pudeli nodod veiksmīgajam pretendentam un otru glabātājam tā, lai nepieciešamības gadījumā var veikt pārbaudi, lai nodrošinātu, ka produkts, no kura paraugs ir ņemts saskaņā ar 6. pantu, un piešķirtais produkts sakrīt."
1. Pirms eļļas izvešanas pircējam jāsamaksā intervences aģentūrai pārdošanas cenas provizoriskā summa, kuru aprēķina, sareizinot daudzumu, kas norādīts kā partijas saturs, ar cenu, kas piedāvāta par partiju.
2. Ja provizorisko summu nesamaksā 13. panta 1. punktā noteiktajā periodā, pārdošanu automātiski atceļ. Šajā gadījumā 8. pantā minētā drošības nauda tiek ieturēta.
2. Pircējam piegādātās eļļas daudzums var atšķirties no daudzuma, par kādu ir iesniegts piedāvājums, atkarībā no faktiskā daudzuma tvertnē piegādes laikā."
8. Regulas 21. panta otro daļu svītro.
2. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
(1980. gada 26. marts) par dalībvalstu tiesību aktu saskaņošanu attiecībā uz apgrozījuma nodokļiem — Direktīvas 77/388/EEK nepiemērošana Francijas aizjūras departamentiem
(80/368/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 99. un 100. pantu,
ņemot vērā Komisijas priekšlikumu,
tā kā saskaņā ar Līguma 227. panta 2. punkta trešo daļu Kopienas iestādēm, ievērojot Līgumā paredzētās procedūras, jārūpējas par to, lai būtu iespējama Francijas aizjūras departamentu attīstība ekonomikā un sociālā jomā;
tā kā saskaņā ar Tiesas 1978. gada 10. oktobra nolēmumu Lietā 148/77 Līgumu un sekundāros tiesību aktus piemēro Francijas aizjūras departamentos, ja vien ar Kopienas iestāžu lēmumu nav noteikti pasākumi, kas īpaši piemēroti šo departamentu ekonomiskajiem un sociālajiem apstākļiem;
IR PIEŅĒMUSI ŠO DIREKTĪVU.
1. pants
Direktīvas 77/388/EEK 3. panta 2. punktam pievieno šādu ievilkumu:
"— Francijas Republikā: - aizjūras departamenti"
2. pants
Šo direktīvu piemēro no 1979. gada 1. janvāra.
3. pants
Šī direktīva ir adresēta dalībvalstīm.
(1980. gada 30. jūnijs), ar ko papildina Regulu (EEK) Nr. 797/80, kas pielāgo eksporta maksājumus un kompensācijas, kas iepriekš noteikti cukura nozarē
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1974. gada 19. decembra Regulu (EEK) Nr. 3330/74 par cukura tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 1396/78 [2], un jo īpaši tās 17. panta 5. punktu un 19. panta 2. un 4. punktu,
tā kā Komisijas 1980. gada 31. marta Regula (EEK) Nr. 797/80 [3], kas pielāgo eksporta maksājumus un kompensācijas, kas iepriekš noteikti cukura nozarē, paredz kompensāciju palielināšanu un eksporta maksājumu samazināšanu licencēm, kuras izsniegtas līdz 1980. gada 1. jūlijam, bet tiek izmantotas no šīs dienas;
tā kā eksporta maksājumu apmērs var būt mazāks par attiecīgo pielāgojumu; tā kā, lai novērstu dažādu piemērošanu, minētā regula ir jāpapildina, nosakot, ka starpība būtu jāuzskata par eksporta kompensāciju, ko eksporta maksājuma vietā piešķir ieinteresētajai pusei;
tā kā šajā regulā paredzētie pasākumi saskan ar Cukura pārvaldības komitejas atzinumu,
IR PIEŅĒMUSI ŠO REGULU.
1. pants
Regulas (EEK) Nr. 797/80 1. pantu groza šādi: 1. Pirmajā daļā svītro frāzi "pēc attiecīgās puses lūguma."
2. Regulas 1. panta 2. punktā iekļauj šādu trešo daļu:
"Ja eksporta maksājuma apmērs ir mazāks par pielāgojuma apmēru, tad starpību starp tiem uzskata par eksporta kompensāciju, kas piešķirta ieinteresētajai pusei. Šajā gadījumā eksporta maksājumu nemaksā."
2. pants
Šī regula stājas spēkā 1980. gada 1. jūlijā.
Šī regula uzliek saistības kopumā un ir tieši piemērojama visās dalībvalstīs.
(1981. gada 20. jūlijs), ar ko groza Padomes Direktīvu 77/541/EEK par dalībvalstu tiesību aktu tuvināšanu attiecībā uz mehānisko transportlīdzekļu drošības jostām un ierobežotājsistēmām
(81/576/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 100. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā Padomes Direktīvā 77/541/EEK (1977. gada 28. jūnijs) par dalībvalstu tiesību aktu tuvināšanu attiecībā uz mehānisko transportlīdzekļu drošības jostām un ierobežotājsistēmām [4], inter alia, I pielikumā paredzētas prasības attiecībā uz drošības jostu un ierobežotājsistēmu uzstādīšanu M1 kategorijas transportlīdzekļos, kas definēti I pielikumā Padomes Direktīvai 70/156/EEK (1970. gada 6. februāris) par dalībvalstu tiesību aktu tuvināšanu attiecībā uz mehānisko transportlīdzekļu un to piekabju tipa apstiprinājumu [5], kurā jaunākie grozījumi izdarīti ar Direktīvu 80/1267/EEK [6];
tā kā ceļu satiksmes drošības labad Direktīvas 77/541/EEK prasībām atbilstīgas drošības jostas un ierobežotājsistēmas turpmāk jāuzstāda dažu M un N kategoriju transportlīdzekļos un jāatļauj un jāveicina to uzstādīšana citu M un N kategoriju transportlīdzekļos, paplašinot minētās direktīvas darbības jomu; tā kā šāda paplašināšana kļuvusi iespējama tehnikas attīstības dēļ mehānisko transportlīdzekļu konstrukcijas jomā;
tā kā tādēļ jāgroza Direktīva 77/541/EEK;
tā kā, grozot minēto direktīvu, tehnikas attīstībai tiek pielāgotas dažas Direktīvas 77/541/EEK pielikumu prasības; tā kā jāparedz, ka šīs direktīvas noteikumi stājas spēkā vienlaikus ar noteikumiem, ko pieņems pēc šīs direktīvas, lai Direktīvas 77/541/EEK pielikumus prasības pielāgotu tehnikas attīstībai,
IR PIEŅĒMUSI ŠO DIREKTĪVU.
"9. pants
Šajā direktīvā "transportlīdzeklis" ir jebkurš Direktīvas 70/156/EEK I pielikumā definēts M un N kategorijas mehāniskais transportlīdzeklis, ko paredzēts izmantot uz ceļa, kam ir vismaz četri riteņi un kā maksimālais projektētais ātrums ir lielāks par 25 km/h." 2. Direktīvas I pielikumā:
a) pielikuma 3.1. punktu aizstāj ar šādu punktu:
"3.1. Transportlīdzekļa aprīkojums
Visi M1 vai N1 kategorijas transportlīdzekļi vai M2 kategorijas transportlīdzekļi (izņemot transportlīdzekļus, kuru maksimāli pieļaujamais svars pārsniedz 3500 kg, un tādus, kuriem ir īpaši paredzētas stāvvietas pasažieriem), uz kuriem attiecas 9. pants, jābūt aprīkotiem ar drošības jostām vai ierobežotājsistēmām, kas atbilst šīs direktīvas prasībām un ietver šādi izvietotas drošības jostas (kopā ar tām nedrīkst izmantot nedz nebloķējamos drošības jostas spriegotājus (1.8.1. punkts), nedz manuāli atbloķējamos drošības jostas spriegotājus (1.8.2. punkts)).
Gadījumos, kad pārējie transportlīdzekļi, uz kuriem attiecas 9. pants, ir aprīkoti ar drošības jostām vai ierobežotājsistēmām, tām jāatbilst visām šīs direktīvas prasībām, izņemot 3.1.1. līdz 3.1.3. punktu";
b) pielikuma 3.1.1. punktu aizstāj ar šādu punktu:
"3.1.1. priekšējās sānu sēdvietās — trīspunktu drošības jostas ar daudzkāršās jutības spriegotājiem ar avārijas bloķēšanu (1.8.4. punkts); tomēr 3.1.1.1. pasažiera sēdvietā atļauti spriegotāji ar automātisko bloķēšanu (1.8.3. punkts);
3.1.1.2. M2 kategorijas transportlīdzekļu pasažieru sēdvietas ir pietiekami aprīkot ar klēpja drošības jostām (ar spriegotājiem vai bez tiem), ja priekšējais stikls atrodas ārpus Direktīvas 74/60/EEK II pielikumā definētās atskaites zonas.
Attiecībā uz drošības jostām priekšējo stiklu uzskata par atskaites zonas daļu, ja tas var nonākt statiskā saskarē ar testa iekārtu, izmantojot metodi, kas aprakstīta Direktīvas 74/60/EEK II pielikumā";
c) pielikuma 3.1.3. punktu aizstāj ar šādu punktu:
"3.1.3. M1 kategorijas transportlīdzekļu aizmugures sēdvietās — klēpja drošības jostas vai trīspunktu drošības jostas ar spriegotājiem vai bez tiem.";
d) pievieno šādu jaunu 3.1.5. punktu:
"3.1.5. Neatkarīgi no iepriekšminētajiem noteikumiem N1 un M2 kategorijas transportlīdzekļos var atļaut uzstādīt 4N veida spriegotāju ar avārijas bloķēšanu (1.8.5. punkts) 4. veida spriegotāja (1.8.4. punkts) vietā, ja par pārbaudēm atbildīgajam dienestam pierāda, ka uzstādīts 4. veida spriegotājs traucētu vadītāju."
2. pants
Tajā pašā dienā, kad paredzēta to noteikumu stāšanās spēkā, kas vajadzīgi, lai izpildītu tās direktīvas prasības, kura jāpieņem pēc šīs direktīvas saskaņā ar Direktīvas 77/541/EEK 10. pantu, lai pēdējās minētās direktīvas pielikumus pielāgotu tehnikas attīstībai, dalībvalstīs stājas spēkā noteikumi, kas vajadzīgi, lai izpildītu šīs direktīvas prasības. Par to dalībvalstis tūlīt informē Komisiju.
3. pants
Šī direktīva ir adresēta dalībvalstīm.
(1981. gada 19. oktobris), ar ko sakarā ar Grieķijas pievienošanos pielāgo Direktīvu 79/869/EEK par dzeramā ūdens ieguvei paredzētā virszemes ūdens mērīšanas metodēm un paraugu ņemšanas un analīžu biežumu dalībvalstīs
(81/855/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 100. un 235. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
tā kā sakarā ar Grieķijas pievienošanos Eiropas Kopienām ir jāpielāgo 11. panta 2. punkts Padomes Direktīvā 79/869/EEK (1979. gada 9. oktobris) par dzeramā ūdens ieguvei paredzētā virszemes ūdens mērīšanas metodēm un paraugu ņemšanas un analīžu biežumu dalībvalstīs [2];
tā kā saskaņā ar Līguma 198. panta pirmo daļu Padome ir apspriedusies ar Ekonomikas un sociālo lietu komiteju par Komisijas priekšlikumu; tā kā Komiteja nevarēja iesniegt atzinumu Padomes noteiktajā termiņā; tā kā saskaņā ar Līguma 198. panta otro daļu gadījumā, ja atzinums netiek sniegts, Padome var pieņemt citu lēmumu; tā kā nolūkā īsā laikposmā pieņemt vajadzīgos grozījumus Padome uzskata, ka ir jāizmanto šī iespēja,
IR PIEŅĒMUSI ŠO DIREKTĪVU.
1. pants
Direktīvas 79/869/EEK 11. panta 2. punktā "41" aizstāj ar "45".
2. pants
Šī direktīva stājas spēkā 1981. gada 1. janvārī.
3. pants
Šī direktīva ir adresēta dalībvalstīm.
(1981. gada 10. marts), ar kuru groza Regulu (EEK) Nr. 3179/78 attiecībā uz Konvencijas par daudzpusējo sadarbību nākotnē Ziemeļrietumu Atlantijas zvejniecībā noslēgšanu, ko veic Eiropas Ekonomikas kopiena
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 43. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
tā kā Konvenciju par daudzpusējo sadarbību nākotnē Ziemeļrietumu Atlantijas zvejniecībā Kopiena apstiprināja ar Padomes Regulu (EEK) Nr. 3179/78 [2];
tā kā saskaņā ar XX panta 2. punktu Konvencijā par daudzpusējo sadarbību nākotnē Ziemeļrietumu Atlantijas zvejniecībā 1979. gada 7. jūnijā Ziemeļrietumu Atlantijas zvejniecības organizācijas Ģenerālpadome pieņēma šīs konvencijas III pielikuma grozījumus, kas stājas spēkā 1980. gada 1. janvārī un nosaka robežu starp statistikas apakšapgabaliem, kuri aptver ūdeņus starp Grenlandes rietumu piekrasti un Kanādas piekrasti;
tā kā rezultātā Konvencijas tekstu grozīja ar Regulu (EEK) Nr. 653/80 [3], tomēr šo regulu piemēroja tikai līdz 1980. gada 31. decembrim, jo, pamatojoties uz Līguma 103. pantu, to pieņēma kā pagaidu pasākumu;
tā kā tādēļ jāparedz izdarīt galīgus grozījumus Regulā (EEK) Nr. 3179/78,
IR PIEŅĒMUSI ŠO REGULU.
1. pants
ņemot vērā Eiropas Ekonomikas kopienas dibināšanas līgumu un jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3]
tā kā ar Regulu 79/65/EEK [4], kurā jaunākie grozījumi izdarīti ar Regulu (EEK) 2910/73 [5], Padome izveido tīklu grāmatvedības datu savākšanai par ienākumiem un saimniecisko darbību lauku saimniecībās Eiropas Ekonomikas kopienā;
tā kā jomai, ko apseko datu tīkls, jāietver visas noteikta ekonomiskā lieluma saimniecības, neņemot vērā jebkādu papildu darbu, kur operators varētu būt nodarbināts;
tā kā, lai iegūtu Kopienas līmenī pietiekami homogēnus grāmatvedības datus, saimniecības, kas iesniedz grāmatvedības pārskatus, būtu jāsadala starp dažādajiem apgabaliem un dažādajām saimniecību kategorijām, balstoties uz apsekojamās jomas stratifikāciju, kas pamatojas uz Kopienas lauku saimniecību tipoloģiju, ko nosaka Lēmums 78/463/EEK [6];
tā kā visām tām saimniecībām, kas iesniedz grāmatvedības pārskatus, kuras dalībvalstīs apsekotas ar nolūku reģistrēt saimniecību ienākumus, kas sniegtu vadlīnijas lauksaimniecības politikai, būtu jāiekļaujas Kopienas datu tīklā, un ir attiecīgi jāpalielina saimniecību, kas iesniedz grāmatvedības pārskatus, skaits; tā kā šim skaitam jāspēj attīstīties zināmās robežās un, jo īpaši, pamatojoties uz notikumu attīstību lauksaimniecības jomā un prasībām attiecībā uz informāciju kopējā lauksaimniecības politikā;
tā kā valsts sakaru aģentūrai jāspēlē svarīga loma datu tīkla vadīšanā; tā kā ša mērķa sasniegšanai tai jāuztic jauni pienākumi;
tā kā pieredze rāda, ka vairs nav nepieciešams paredzēt papildu nosacījumu iekļaušanu līgumā, ko noslēdz dalībvalsts un uzskaitvedības biroji;
tā kā datu tīkla apgabaliem, ciktāl iespējams, jābūt identiskiem ar tiem apgabaliem, ko izmanto citu reģionālo datu parādīšanai, kuri ir būtiski vadlīniju sniegšanā kopējai lauksaimniecības politikai; tā kā šajā sakarībā būtu jāgroza Regulas 79/65/EEK pielikums,
IR PIEŅĒMUSI ŠO REGULU.
Lappuses apakšā pievieno šādu zemteksta piezīmi:
"(1) OV L 148, 5.6.1978., 1. lpp."
2. 4. pantu aizvieto ar šādu tekstu:
"4. pants
1. Apsekojamā joma, kas minēta 1. panta 2. punkta a) apakšpunktā, aptver lauku saimniecības, kuru ekonomiskais lielums ir vienāds ar vai lielāks par Lēmuma 78/463/EEK noteikto slieksni, kurš izteikts Eiropas lieluma vienībās (ESU).
2. Lai lauku saimniecību varētu akceptēt kā saimniecību, kas iesniedz grāmatvedības pārskatus:
a) tās ekonomiskajam lielumam jābūt vienādam ar saskaņā ar 1. punktu nosakāmo slieksni vai lielākam par to;
b) tā jāapsaimnieko personai, kas labprāt nodarbojas ar saimniecības grāmatvedību un spēj to darīt, kā arī labprāt atļauj savas saimniecības grāmatvedības datus darīt pieejamus Komisijai;
c) tai kopā ar pārējām saimniecībām katra apgabala līmenī jābūt tipiskai apsekojamajai jomai.
3. Maksimālais saimniecību, kas iesniedz grāmatvedības pārskatus, skaits ir 45000.
4. Sīkākus noteikumus šā panta piemērošanai, jo īpaši saimniecību ekonomiskā lieluma slieksni un to saimniecību, kas iesniedz grāmatvedības pārskatus, skaitu katrā apgabalā, pieņem atbilstoši 19. pantā noteiktajai procedūrai."
3. 5. pantu aizvieto ar šādu tekstu:
"5. pants
1. Katra dalībvalsts līdz 1982. gada 1. februārim izveido datu tīkla valsts komiteju, še turpmāk "valsts komiteja".
2. Valsts komiteja ir atbildīga par saimniecību, kas iesniedz grāmatvedības pārskatus, atlasi. Šim nolūkam tās pienākumi jo īpaši ietver:
a) saimniecību, kas iesniedz grāmatvedības pārskatus, atlases plāna apstiprināšanu, norādot jo īpaši saimniecību, kas iesniedz grāmatvedības pārskatus, sadalījumu pa saimniecību kategorijām un sīkākus noteikumus minēto saimniecību atlasei;
b) ziņojuma apstiprināšanu par saimniecību, kas iesniedz grāmatvedības pārskatus, atlases plāna īstenošanu.
3. Valsts komitejas priekšsēdētāju ieceļ dalībvalsts no šīs komitejas biedriem.
Valsts komitejas lēmumi ir vienbalsīgi; ja to neizdodas panākt, lēmumus pieņem dalībvalsts norādītā iestāde.
4. Dalībvalstis, kurām ir vairāki apgabali, var katram no tās jurisdikcijā esošajiem apgabaliem izveidot datu tīkla reģionālo komiteju, še turpmāk "reģionālā komiteja".
Reģionālās komitejas pienākums jo īpaši ir sadarboties ar 6. pantā minēto sakaru aģentūru, atlasot saimniecības, kas iesniedz grāmatvedības pārskatus.
5. Sīkākus noteikumus šā panta piemērošanai pieņem atbilstoši 19. pantā noteiktajai procedūrai."
4. 6. pantu aizvieto ar šādu tekstu:
"6. pants
1. Katra dalībvalsts nosaka sakaru aģentūru, kuras pienākumi ir:
a) informēt valsts komiteju, reģionālās komitejas un uzskaitvedības birojus par precīziem piemērošanas noteikumiem, kas uz tiem attiecas, un nodrošināt pareizu šo noteikumu īstenošanu;
b) sastādīt un iesniegt valsts komitejai apstiprināšanai un pēc tam nosūtīt Komisijai:
- saimniecību, kas iesniedz grāmatvedības pārskatus, atlases plānu, kas izveidots, pamatojoties uz jaunākajiem statistikas datiem, kas iesniegti atbilstoši Kopienas lauku saimniecību tipoloģijai,
- ziņojumu par saimniecību, kas iesniedz grāmatvedības pārskatus, atlases plāna īstenošanu;
c) sastādīt:
- saimniecību, kas iesniedz grāmatvedības pārskatus, sarakstu,
- to uzskaitvedības biroju sarakstu, kuri vēlas un spēj sagatavot saimniecību atskaites saskaņā ar 9. un 14. pantā paredzētajiem līgumu nosacījumiem; d) savākt saimniecību atskaites, kuras tai nosūtījuši uzskaitvedības biroji, un, pamatojoties uz kopēju pārbaudes programmu, pārliecināties, ka tās ir pienācīgi aizpildītas;
e) tūlīt pēc pārbaudes pārsūtīt Komisijai pienācīgi aizpildītās saimniecību atskaites;
f) nodot valsts komitejai, reģionālajām komitejām un uzskaitvedības birojiem 16. pantā minētos informācijas pieprasījumus un pārsūtīt attiecīgās atbildes Komisijai.
2. Sīkākus noteikumus šā panta piemērošanai pieņem atbilstoši 19. pantā noteiktajai procedūrai."
5. Ar šo tiek atcelta 9. panta 2. punkta otrā daļa.
6. 16. panta 1. punktu aizvieto ar šādu tekstu:
"1. Valsts komitejas, reģionālo komiteju, sakaru aģentūras un uzskaitvedības biroju pienākums ir to attiecīgajās atbildības jomās sniegt Komisijai visu informāciju, ko tā var pieprasīt attiecībā uz viņu pienākumu pildīšanu saskaņā ar šo regulu.
Šādus informācijas pieprasījumus valsts komitejai, reģionālajām komitejām vai uzskaitvedības birojiem, kā arī attiecīgās atbildes nosūta rakstveidā ar sakaru aģentūras starpniecību."
ņemot vērā Eiropas Ekonomikas kopienas dibināšanas līgumu un jo īpaši tā 75. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
tā kā Padome saskaņā ar Līguma 198. panta pirmo daļu par Komisijas priekšlikumu ir apspriedusies ar Ekonomikas un sociālo lietu komiteju; tā kā Padomes noteiktajā termiņā komiteja atzinumu nav iesniegusi; tā kā saskaņā ar Līguma 198. panta otro daļu Padome var pieņemt tiesību aktus gadījumos, kad atzinums nav iesniegts; tā kā Padome uzskata, ka tai šī iespēja jāizmanto, ņemot vērā vajadzīgo grozījumu steidzamas pieņemšanas svarīgumu;
tā kā Regulu (EEK) Nr. 1108/70 [2], kas grozīta ar Regulu (EEK) Nr. 1384/79 [3], vajadzētu pielāgot, tā pielikumā ietverot Grieķijas dzelzceļu tīklu,
IR PIEŅĒMUSI ŠO REGULU.
1. pants
Regulas (EEK) Nr. 1108/70 II pielikuma daļas "A1. DZELZCEĻŠ - Galvenie tīkli" sarakstu pēc ieraksta "Vācijas Federatīvā Republika" papildina ar šādu ierakstu:
"Grieķijas Republika
- Οργανισμός Σιδηροδρόμων Ελλάδος A.E. (ΟΣΕ)" .
2. pants
Šī regula stājas spēkā nākamajā dienā pēc publicēšanas Eiropas Kopienu Oficiālajā Vēstnesī.
ņemot vērā Eiropas Ekonomikas kopienas dibināšanas līgumu,
ņemot vērā Padomes 1966. gada 14. jūnija Direktīvu 66/401/EEK par lopbarības augu sēklu tirdzniecību [1], kurā jaunākie grozījumi izdarīti ar Padomes Direktīvu 81/126/EEK [2], un jo īpaši tās 21.a pantu,
ņemot vērā Padomes 1969. gada 30. jūnija Direktīvu 69/208/EEK par eļļas augu un šķiedraugu sēklu tirdzniecību [3], kurā jaunākie grozījumi izdarīti ar Direktīvu 81/126/EEK, un jo īpaši tās 20.a pantu,
tā kā, ņemot vērā zinātnes un tehnikas atziņu attīstību, būtu jāgroza Direktīvu 66/401/EEK un 69/208/EEK I un II pielikums turpmāk izklāstīto iemeslu dēļ,
tā kā būtu jāgroza nosacījumi, kam ir jāatbilst kultūrai un sēklām, tai skaitā šķirnes tīrības standarti, lai tie atbilstu starptautiskai tirdzniecībai paredzētu sēklu šķirņu sertificēšanas sistēmām, ko noteikusi Ekonomiskās sadarbības un attīstības organizācija (ESAO); tā kā pašreizējai situācijai būtu attiecīgi jāpielāgo ieviešanas datumi, kas izklāstīti 2. panta otrajā ievilkumā Komisijas 1978. gada 18. aprīļa Direktīvā 78/386/EEK, ar ko groza pielikumus Direktīvai 66/401/EEK par lopbarības augu sēklu tirdzniecību [4], kurā jaunākie grozījumi izdarīti ar Direktīvu 81/126/EEK, un 2. panta 1. punkta pirmajā ievilkumā Komisijas 1978. gada 18. aprīļa Direktīvā 78/388/EEK, ar ko groza pielikumus Direktīvai 69/208/EEK par eļļas augu un šķiedraugu sēklu tirdzniecību [5], kurā jaunākie grozījumi izdarīti ar Direktīvu 81/126/EEK;
tā kā pašreizējā situācijā nav bijis iespējams paredzēt nosacījumu saskaņošanu Kopienā attiecībā uz minimālajiem šķirnes tīrības standartiem, kam ir jāatbilst saulgriežu hibrīdu kultūrām vai sēklām; tā kā tomēr līdz 1983. gada 1. jūlijam ir jāmēģina noteikt šos standartus, lai panāktu saskaņošanu;
tā kā šajā direktīvā paredzētie pasākumi ir saskaņā ar Pastāvīgās lauksaimniecības, dārzkopības un mežsaimniecības sēklu un reproduktīvā materiāla komitejas atzinumu,
IR PIEŅĒMUSI ŠO DIREKTĪVU.
1. pants
Direktīvas 66/401/EEK I pielikumā izdara šādus grozījumus.
1. 4. punkta otrajā un trešajā teikumā aiz vārdiem "Pisum sativum" pievieno vārdus "Vicia faba".
2. Pielikuma 4. punkta otrajā un trešajā teikumā svītro vārdus "Raphanus sativus spp. oleifera".
2. pants
Ar šo Direktīvas 66/401/EEK II pielikumā izdara šādus grozījumus:
1. Pielikuma I daļas 1. punktu aizstāj ar šādu tekstu:
Minimālo šķirnes tīrību pārbauda galvenokārt pārbaudēs uz lauka, ko veic saskaņā ar I pielikumā izklāstītajiem nosacījumiem."
3. pants
Direktīvas 69/208/EEK I pielikumā izdara šādus grozījumus.
Ar šādu tekstu aizstāj 3. punktu:
- vienu uz 30 m2 bāzes sēklu ražošanai,
- vienu uz 10 m2 sertificētu sēklu ražošanai."
4. pants
Ar šo Direktīvas 69/208/EEK II pielikumā izdara šādus grozījumus:
I daļas 1. punktu aizstāj ar šādu tekstu:
"Sēklām piemīt pietiekama šķirnes identitāte un šķirnes tīrība. Jo īpaši tālāk uzskaitīto sugu sēklas atbilst šādiem standartiem vai citiem nosacījumiem: Suga un kategorija Minimālā šķirnes tīrība (%) 1 2 Arachis hypogaea: —bāzes sēklas 99,7 —sertificētas sēklas 99,5
—sertificētas sēklas 99,7 Brassica napus ssp. oleifera lopbarībai paredzētās šķirnes, Brassica rapa lopbarībai paredzētās šķirnes, Helianthus annuus, izņemot šķirņu hibrīdus, tai skaitā to sastāvdaļas, Sinapis alba —bāzes sēklas 99,7 —sertificētas sēklas, pirmā paaudze 99 —sertificētas sēklas, otrā un turpmākās paaudzes 98 Linum usitatissimum: —bāzes sēklas 99,7 —sertificētas sēklas, pirmā paaudze 98 —sertificētas sēklas, otrā un trešā paaudze 97,5 Papaver somniferum: —bāzes sēklas 99 —sertificētas sēklas 98 Glycine max —bāzes sēklas 97 —sertificētas sēklas 95
Minimālo šķirnes tīrību pārbauda galvenokārt pārbaudēs uz lauka, ko veic saskaņā ar I pielikumā izklāstītajiem nosacījumiem."
5. pants
Direktīvas 78/386/EEK 2. panta 1. punkta otrajā ievilkumā "1982. gada 1. janvārī" aizstāj ar "datumā, ko nosaka vēlākā posmā". 6. pants
Direktīvas 78/388/EEK 2. panta 1. punkta pirmajā ievilkumā "1982. gada 1. janvārī" aizstāj ar "datumā, ko nosaka vēlākā posmā".
7. pants
1. Dalībvalstīs stājas spēkā normatīvie un administratīvie akti, kas vajadzīgi, lai izpildītu
- 5. un 6. panta noteikumus, no 1982. gada 1. janvāra,
- 2. panta noteikumus attiecībā uz Poa spp., no 1983. gada 1. janvāra,
- pārējos šīs direktīvas noteikumus, ne vēlāk kā 1983. gada 1. janvārī.
2. Dalībvalstis nodrošina, lai sēklas nebūtu pakļautas nekādiem tirdzniecības ierobežojumiem, pamatojoties uz dažādiem šīs direktīvas ieviešanas datumiem, saskaņā ar 1. punkta trešo ievilkumu.
8. pants
Šī direktīva ir adresēta dalībvalstīm.
ņemot vērā Protokolu par privilēģijām un imunitāti Eiropas Kopienās, jo īpaši tā 13. pantu,
ņemot vērā Komisijas priekšlikumu,
(1983. gada 26. oktobris) par pretpasākumiem starptautiskajā tirdzniecības kuģu satiksmē
(83/573/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, jo īpaši tā 84. panta 2. punktu,
tā kā rezultāti, kas izriet no atbilstoši Lēmumiem 78/774/EEK [1], 79/4/EEK [2], 80/1181/EEK [3], 81/189/EEK [4] un 82/870/EEK [5] izveidotās jūras satiksmes informācijas sistēmas un dažu dalībvalstu pieredzes, rāda, ka ir ieteicams noteikt attiecīgu Kopienas procedūru par pretpasākumiem, ko attiecīgās dalībvalstis veic starptautiskajā tirdzniecības kuģu satiksmē pret trešām valstīm,
IR PIEŅĒMUSI ŠO LĒMUMU.
3. pants
Dalībvalstīm, iesaistoties 1. pantā minētajās apspriedēs, attiecīgā gadījumā, cik iespējams, jāprecizē: a) notikumi, kuru dēļ veikti pretpasākumi;
b) kuģošanas rajons, kurā piemērojams pretpasākums;
c) tas, kāda veida kuģu satiksme tiek skarta (piemēram, līnijsatiksme);
d) veikto vai veicamo pretpasākumu veids;
e) pretpasākumu ilgums;
f) pretpasākuma samērojamība ar ciesto zaudējumu.
4. pants
Dalībvalstīm ir tiesības vienpusēji piemērot pašām savus pretpasākumus.
5. pants
Lēmums ir adresēts dalībvalstīm.
(1984. gada 10. aprīlis), kas pamatojas uz Līguma 54. panta 3. punkta g) apakšpunktu un attiecas uz personu apstiprināšanu grāmatvedības dokumentu obligāto revīziju veikšanai
(84/253/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 54. panta 3. punkta g) apakšpunktu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā saskaņā ar Direktīvu 78/660/EEK [4] noteiktu veidu sabiedrību grāmatvedības gada pārskati ir jārevidē vienai vai vairākām personām, kas ir tiesīgas veikt šādas revīzijas, no kurām var būt atbrīvotas tikai sabiedrības, kas norādītas minētās direktīvas 11. pantā;
tā kā minētā direktīva ir papildināta ar Direktīvu 83/349/EEK [5] par konsolidētajiem pārskatiem;
tā kā ir jāsaskaņo to personu kvalifikācija, kuras ir tiesīgas veikt grāmatvedības dokumentu obligātās revīzijas; tā kā ir jānodrošina, ka šīs personas ir neatkarīgas un ar labu reputāciju;
tā kā augsts teorētisko zināšanu līmenis, kas vajadzīgs, lai veiktu grāmatvedības dokumentu obligātās revīzijas, un spēja to izmantot praksē jānodrošina ar personas profesionālo spēju pārbaudījumu;
tā kā būtu jādod dalībvalstīm tiesības apstiprināt personas, kuras, lai arī neatbilst visiem nosacījumiem, ko izvirza teorētiskās gatavības jomā, tomēr ir ilgi strādājušas profesijā, gūstot pietiekamu pieredzi finanšu, juridiskajā un grāmatvedības jomā, un ir nokārtojušas profesionālās gatavības pārbaudījumu;
tā kā dalībvalstīm ir jābūt pilnvarotām pieņemt pārejas noteikumus speciālistu interesēs;
tā kā dalībvalstis varēs apstiprināt gan fiziskas personas, gan revīzijas uzņēmumus, kas varēs būt juridiskas personas vai cita veida uzņēmumi vai sabiedrības;
tā kā fiziskām personām, kas veic grāmatvedības dokumentu obligātās revīzijas šādu revīzijas uzņēmumu vārdā, jāievēro šīs direktīvas nosacījumi;
tā kā dalībvalstis varēs apstiprināt personas, kas ieguvušas kvalifikāciju ārpus šīs valsts, bet līdzvērtīgu tai, kādu prasa šī direktīva;
tā kā dalībvalstīm, kuras pēc šīs direktīvas pieņemšanas apzinās to fizisko personu kategorijas, kas atbilst šīs direktīvas nosacījumiem, bet kuru profesionālo spēju pārbaudījuma līmenis ir zemāks par universitātes gala pārbaudījuma līmeni, vajadzētu ļaut ar dažiem nosacījumiem un līdz turpmākai koordinācijai turpināt piešķirt šādām personām īpašu apstiprinājumu grāmatvedības dokumentu obligāto revīziju veikšanai nelielās sabiedrībās un nelielos koncernos, ja šī dalībvalsts nav izmantojusi iespējas noteikt izņēmumu, ko attiecībā uz konsolidēto pārskatu veidošanu sniedz Kopienas direktīvas;
tā kā saistībā ar personām, kas atbild par grāmatvedības dokumentu obligātajām revīzijām, šī direktīva neattiecas uz tiesībām veikt uzņēmējdarbību un uz brīvību sniegt pakalpojumus;
tā kā citu dalībvalstu valstspiederīgajiem piešķirto apstiprinājumu, lai veiktu šādas revīzijas, atzīšanu īpaši regulēs direktīvas par darbības sākšanu un veikšanu finanšu, ekonomikas un grāmatvedības jomās, kā arī par brīvību sniegt pakalpojumus šajās jomās,
IR PIEŅĒMUSI ŠO DIREKTĪVU.
Darbības joma
1. pants
1. Koordinācijas pasākumus, kas paredzēti šajā direktīvā, piemēro normatīvajiem un administratīvajiem aktiem, kas attiecas uz personām, kuras atbild par: a) sabiedrību gada pārskatu obligātajām revīzijām un pārbaudēm, vai gada ziņojumi atbilst minētajiem gada pārskatiem, tiktāl, ciktāl Kopienas tiesību akti prasa veikt šādas revīzijas un pārbaudes;
b) koncernu konsolidēto pārskatu obligātajām revīzijām un pārbaudēm, vai konsolidētie gada ziņojumi atbilst attiecīgajiem konsolidētajiem gada pārskatiem, tiktāl, ciktāl Kopienas tiesību akti prasa veikt šādas revīzijas un pārbaudes.
2. Pirmajā punktā minētās personas atkarībā no katras valsts tiesību aktiem var būt fiziskas vai juridiskas personas vai cita veida uzņēmumi vai sabiedrības (revīzijas uzņēmumi, kā definēts šajā direktīvā).
II IEDAĻA Apstiprināšanas noteikumi
2. pants
1. Šīs direktīvas 1. panta 1. punktā minēto grāmatvedības dokumentu obligātās revīzijas veic tikai apstiprinātas personas. Dalībvalstu iestādes var apstiprināt tikai: a) fiziskas personas, kas atbilst vismaz nosacījumiem, ko paredz 3.–19. pants;
b) revīzijas uzņēmumus, kas atbilst vismaz šādiem nosacījumiem: i) fiziskas personas, kas revīzijas uzņēmuma vārdā veic 1. pantā minēto dokumentu obligātās revīzijas, atbilst vismaz nosacījumiem, ko paredz 3.–19. pants; dalībvalstis var noteikt, ka šīs fiziskās personas ir arī jāapstiprina;
ii) balsstiesību vairākums pieder fiziskajām personām vai revīzijas uzņēmumiem, kas atbilst vismaz nosacījumiem, ko paredz 3.–19. pants, izņemot 11. panta 1. punkta b) apakšpunktu; dalībvalstis var noteikt, ka šīs fiziskās personas vai revīzijas uzņēmumi ir arī jāapstiprina. Tomēr dalībvalstis, kuras neprasa šādu vairākumu šīs direktīvas pieņemšanas laikā, var to nenoteikt, ja visas revīzijas uzņēmuma kapitāla daļas vai akcijas ir vārda vērtspapīri un nododamas tikai ar revīzijas uzņēmuma un/vai, ja dalībvalsts tā nosaka, ar kompetentās iestādes piekrišanu;
iii) revīzijas uzņēmuma vadības vai pārvaldes struktūras locekļu vairākums ir fiziskas personas vai revīzijas uzņēmumi, kas atbilst vismaz nosacījumiem, ko paredz 3.–19. pants; dalībvalstis var noteikt, ka šīs fiziskās personas vai revīzijas uzņēmumi ir arī jāapstiprina. Ja šādā struktūrā nav vairāk par diviem locekļiem, vismaz vienam no locekļiem jāatbilst minētajiem nosacījumiem.
Neskarot 14. panta 2. punktu, revīzijas uzņēmuma apstiprinājumu anulē, ja tas vairs neatbilst kādam no nosacījumiem, ko paredz b) apakšpunkts. Dalībvalstis tomēr var papildus dot laiku līdz diviem gadiem b) apakšpunkta ii) un iii) punkta nosacījumu izpildei.
2. Šīs direktīvas vajadzībām dalībvalstu iestādes var būt profesionālās apvienības, ja valsts tiesību akti tām dod tiesības piešķirt apstiprinājumu, kā noteikts šajā direktīvā.
3. pants
Dalībvalstu iestādes piešķir apstiprinājumu tikai personām ar labu reputāciju, kuras neveic nekādu darbu, kas saskaņā ar šīs dalībvalsts tiesību aktiem nav savienojams ar 1. panta 1. punktā minēto grāmatvedības dokumentu obligātajām revīzijām.
4. pants
1. panta 1. punktā minēto dokumentu obligāto revīziju veikšanai var apstiprināt tikai tādas fiziskas personas, kas ir pabeigušas pirmsuniversitātes līmeni, apguvušas teorētiskās izglītības kursu, pabeigušas praktiskās mācības un nokārtojušas valsts sarīkotu vai atzītu profesionālās gatavības pārbaudījumu universitātes gala pārbaudījuma līmenī.
5. pants
Teorētisko zināšanu pārbaudei, kas iekļauta pārbaudījumā, jāaptver šādi priekšmeti: a) - revīzija,
- gada pārskatu analīze un novērtēšana,
- grāmatvedības pamati,
- konsolidētie pārskati,
- izmaksu un vadības grāmatvedība,
- iekšējā kontrole,
- standarti, kas attiecas uz gada un konsolidēto pārskatu sagatavošanu, bilances posteņu novērtēšanas metodēm un peļņas un zaudējumu aprēķināšanu,
- juridiskie un profesionālie standarti, kas attiecas uz grāmatvedības dokumentu obligātajām revīzijām un šādu revīziju veicējiem;
b) tiktāl, cik tas attiecas uz revīzijām: - uzņēmējdarbības tiesības,
- tiesību akti par maksātnespēju un līdzīgiem procesiem,
- nodokļu tiesības,
- civiltiesības un komerctiesības,
- tiesību akti par sociālo apdrošināšanu un nodarbinātību,
- informatīvās un datorsistēmas,
- uzņēmējdarbības, vispārīgā un finanšu ekonomika,
- matemātika un statistika,
- uzņēmumu finanšu pārvaldības pamatprincipi.
7. pants
1. Atkāpjoties no 5. un 6. panta, dalībvalsts var noteikt, ka personu, kas nokārtojusi universitātes vai līdzvērtīgu pārbaudījumu vai kurai ir universitātes grāds (diploms) vai līdzvērtīga kvalifikācija vienā vai vairākos priekšmetos, kas minēti 6. pantā, var atbrīvot no teorētisko zināšanu pārbaudes priekšmetos, kuros nokārtots pārbaudījums vai iegūts grāds (diploms).
2. Atkāpjoties no 5. panta, dalībvalsts var noteikt, ka personu, kurai ir universitātes grāds (diploms) vai līdzvērtīga kvalifikācija vienā vai vairākos priekšmetos, kas minēti 6. pantā, var atbrīvot no teorētisko zināšanu praktiskās izmantošanas spēju pārbaudes priekšmetos, kuros tā apguvusi praktikumu, ko apliecina valstī atzīta pārbaudījuma nokārtošana vai diploms.
8. pants
1. Lai nodrošinātu spējas izmantot teorētiskās zināšanas praksē, ko ietver arī pārbaudījumā, praktikantam jāpabeidz vismaz trīs gadu praktikums , kurā inter alia ietilpstgada pārskatu, konsolidēto gada pārskatu vai līdzīgu finanšu pārskatu revīzijas. Vismaz divas trešdaļas no minētajām praktiskajām nodarbībām jāveic tādas personas vadībā, kas ir apstiprināta pēc šīs dalībvalsts tiesību aktiem saskaņā ar šo direktīvu; dalībvalstis tomēr var atļaut praktizēties tādas personas vadībā, kas apstiprināta citā dalībvalstī saskaņā ar šo direktīvu.
2. Dalībvalstis nodrošina, ka mācības vada personas, kas tam pienācīgi sagatavotas.
9. pants
Dalībvalstis var 1. panta 1. punktā minēto dokumentu obligāto revīziju veikšanai apstiprināt personas, kas neatbilst nosacījumiem, ko paredz 4. pants, bet var pierādīt, ka: a) piecpadsmit gadus strādājušas darbu, kas tām devis pietiekamu pieredzi finanšu, tiesību un grāmatvedības jomā, un nokārtojušas profesionālās gatavības pārbaudījumu, kas minēts 4. pantā, vai
b) septiņus gadus ir strādājušas minētajās jomās un turklāt ir apguvušas praktikumu, kas minēts 8. pantā, un nokārtojušas profesionālās gatavības pārbaudījumu, kas minēts 4. pantā.
10. pants
1. Dalībvalstis var saīsināt 9. pantā minēto darba stāžu, atņemot no tā teorētiskās izglītības kursa ilgumu jomās, kas norādītas 6. pantā, ja kurss ir pabeigts ar valsts atzītu pārbaudījumu. Šādam izglītības kursam jābūt vismaz gadu ilgam, un profesijā nostrādāto laiku tas nedrīkst saīsināt vairāk kā par četriem gadiem.
2. Profesijā nostrādātais laiks, tāpat praktikuma laiks, nedrīkst būt īsāks par teorētisko kursu programmu un praktiskajām mācībām, kas noteiktas 4. pantā.
11. pants
1. Dalībvalstu iestādes var apstiprināt personas, kas ir kvalifikāciju pilnīgi vai daļēji ieguvušas citā dalībvalstī, ja tās atbilst abiem šiem nosacījumiem: a) kompetentās iestādes uzskata viņu kvalifikāciju par līdzvērtīgu tai, ko saskaņā ar šo direktīvu prasa minētās dalībvalsts tiesību akti; un
b) tās ir pierādījušas tādas juridiskas zināšanas, kādas šajā dalībvalstī vajadzīgas 1. panta 1. punktā minēto dokumentu obligāto revīziju veikšanai. Dalībvalstu iestādes šādu pierādījumu tomēr nepieprasa, ja tās uzskata, ka juridiskās zināšanas, kas iegūtas citā dalībvalstī, ir pietiekamas.
2. Piemēro 3. panta noteikumus.
12. pants
1. Dalībvalsts saskaņā ar šo direktīvu var uzskatīt par apstiprinātiem tādus speciālistus, kurus šīs dalībvalsts kompetentās iestādes apstiprinājušas atsevišķi pirms 30. panta 2. punktā norādīto nosacījumu stāšanās spēkā.
2. Fiziskas personas uzņemšanu valstī atzītā profesionālā apvienībā, ja šāda uzņemšana saskaņā ar šīs valsts tiesību aktiem piešķir apvienības dalībniekam tiesības veikt 1. panta 1. punktā minēto dokumentu obligātās revīzijas, var uzskatīt par individuālu apstiprināšanu šā panta 1. punkta nozīmē.
13. pants
Kamēr nepiemēro 30. panta 2. punkta nosacījumus, dalībvalsts saskaņā ar šo direktīvu var uzskatīt par apstiprinātiem tos speciālistus, kurus kompetentās iestādes nav atsevišķi apstiprinājušas, bet kuriem šajā dalībvalstī ir tāda pati kvalifikācija kā personām, kuras atsevišķi apstiprinātas un kuras apstiprinājuma dienā veic 1. panta 1. punktā minēto dokumentu obligātās revīzijas šādu apstiprinātu personu vārdā.
14. pants
1. Dalībvalsts saskaņā ar šo direktīvu var uzskatīt par apstiprinātiem revīzijas uzņēmumus, kurus šīs dalībvalsts kompetentās iestādes atsevišķi apstiprinājušas pirms 30. panta 2. punktā norādīto nosacījumu spēkā stāšanās.
2. Šīs direktīvas 2. panta 1. punkta b) apakšpunkta ii) un iii) punkta nosacījumi jāizpilda termiņā, kas nevar pārsniegt piecus gadus, sākot no 30. panta 2. punktā minēto nosacījumu spēkā stāšanās dienas.
3. Fiziskajām personām, kuras līdz dienai, kad spēkā stājušies 30. panta 2. punktā minētie nosacījumi, revīzijas uzņēmuma vārdā veica 1. panta 1. punktā minēto dokumentu obligātās revīzijas, pēc minētās dienas var ļaut turpināt to darīt, pat ja tās neatbilst visiem nosacījumiem, ko paredz šī direktīva.
15. pants
Vienu gadu pēc dienas, kad stājušies spēkā 30. panta 2. punktā minētie nosacījumi, dalībvalstis saskaņā ar šo direktīvu var apstiprināt speciālistus, kurus kompetentās iestādes nav atsevišķi apstiprinājušas, bet kuri šajā dalībvalstī ir kvalificējušies 1. panta 1. punktā minēto dokumentu obligāto revīziju veikšanai un šo darbu līdz minētajai dienai ir faktiski veikuši.
16. pants
18. pants
1. Sešus gadus pēc 30. panta 2. punkta nosacījumu spēkā stāšanās dalībvalstis var piemērot pārejas noteikumus attiecībā uz personām, kas, stājoties spēkā minētajiem noteikumiem, jau iegūst profesionālo vai praktisko izglītību, bet pēc mācībām neatbilstu nosacījumiem, ko paredz šī direktīva, un tāpēc nevarētu veikt 1. panta 1. punktā minēto dokumentu obligātās revīzijas, kam šīs personas gatavotas.
2. Piemēro 3. panta noteikumus.
19. pants
Atkāpjoties no 4. panta, nedrīkst apstiprināt speciālistus, kas minēti 15. un 16. pantā, un personas, kas minētas 18. pantā, ja kompetentās iestādes neuzskata, ka persona spēj veikt dokumentu, kas minēti 1. panta 1. punktā, obligātās revīzijas un ka tai ir kvalifikācija, kas ir līdzvērtīga to personu kvalifikācijai, kuras ir apstiprinātas saskaņā ar 4. pantu.
20. pants
Dalībvalstis, kuras neizmanto Direktīvas 78/660/EEK 51. panta 2. punktā paredzēto iespēju un kurās šīs direktīvas pieņemšanas laikā vairāku kategoriju fiziskās personas saskaņā ar dalībvalsts tiesību aktiem drīkst veikt dokumentu, kas minēti 1. panta 1. punkta a) apakšpunktā, obligātās revīzijas līdz brīdim, kad būs koordinētas grāmatvedības dokumentu obligātās revīzijas, 1. panta 1. punkta a) apakšpunktā minēto dokumentu obligāto revīziju veikšanai uzņēmumos, kuri nepārsniedz divos no trim kritērijiem noteiktos ierobežojumus, kas paredzēti Direktīvas 78/660/EEK 27. pantā, var īpaši apstiprināt fiziskas personas, kas rīkojas savā vārdā, kuras: a) atbilst nosacījumiem, ko paredz šīs direktīvas 3.–19. pants, pieļaujot, ka profesionālās gatavības pārbaudījuma līmenis var būt zemāks nekā tas, kas prasīts šīs direktīvas 4. pantā; un
b) jau ir veikušas obligāto revīziju konkrētajā uzņēmumā, pirms tas pārsniedza divos no trim kritērijiem noteiktos ierobežojumus, kas paredzēti Direktīvas 78/660/EEK 11. pantā.
Tomēr, ja uzņēmums ietilpst pārskatā apvienojamā koncernā, kurš pārsniedz divos no trim kritērijiem noteiktos ierobežojumus, kas paredzēti Direktīvas 78/660/EEK 27. pantā, šādas personas nedrīkst veikt šajā uzņēmumā obligāto revīziju dokumentos, kas minēti šīs direktīvas 1. panta 1. punkta a) apakšpunktā.
21. pants
Dalībvalstis, kuras neizmanto Direktīvas 83/349/EEK 6. panta 1. punktā paredzēto iespēju un kurās šīs direktīvas pieņemšanas brīdī saskaņā ar šīs valsts tiesību aktiem vairāku kategoriju fiziskas personas drīkst veikt obligātās revīzijas dokumentos, kas minēti šīs direktīvas 1. panta 1. punkta b) apakšpunktā, līdz grāmatvedības dokumentu obligāto revīziju attiecīgai koordinācijai 1. panta 1. punkta b) apakšpunktā minēto dokumentu obligātajām revīzijām drīkst īpaši apstiprināt personas, kas apstiprinātas saskaņā ar šīs direktīvas 20. pantu, ja mātesuzņēmuma bilances dienā pārskatā apvienojamais koncerns pēc pēdējā gada grāmatvedības pārskata datiem nepārsniedz divos no trim kritērijiem noteiktos ierobežojumus, kas paredzēti Direktīvas 78/660/EEK 27. pantā, ja šīs personas ir pilnvarotas visos apvienojumā iekļautajos uzņēmumos veikt obligātās revīzijas dokumentos, kas minēti šīs direktīvas 1. panta 1. punkta a) apakšpunktā.
22. pants
Dalībvalstis, kuras izmanto 20. pantu, var atļaut, ka attiecīgās personas, kā norādīts 8. pantā, praktisko izglītību iegūst tādas personas vadībā, kas saskaņā ar šīs dalībvalsts tiesību aktiem ir apstiprināta 20. pantā minēto obligāto revīziju veikšanai.
III IEDAĻA Profesionālā godprātība un neatkarība
23. pants
Dalībvalstis nosaka, ka personas, kas ir apstiprinātas veikt obligātās revīzijas dokumentos, kas minēti 1. panta 1. punktā, veic šīs revīzijas ar profesionālu godprātību.
24. pants
Dalībvalstis nosaka, ka šādas personas nedrīkst veikt prasītās obligātās revīzijas, ja tās nav neatkarīgas saskaņā ar tās dalībvalsts tiesību aktiem, kura pieprasa revīzijas.
25. pants
Šīs direktīvas 23. un 24. pantu piemēro arī fiziskām personām, kuras atbilst nosacījumiem, ko paredz 3.–19. pants, un revīzijas uzņēmuma vārdā veic obligātās revīzijas dokumentos, kas minēti 1. panta 1. punktā.
26. pants
Dalībvalstis nodrošina, ka apstiprinātajām personām piemēro attiecīgas sankcijas, ja revīzijas neveic saskaņā ar 23., 24. un 25. pantu.
27. pants
Dalībvalstis nodrošina vismaz to, ka apstiprināto revīzijas uzņēmumu dalībnieki un akcionāri un šādu uzņēmumu vadības, pārvaldes un pārraudzības struktūru locekļi, kas personīgi neatbilst nosacījumiem, ko paredz 3.–19. pants, konkrētajā dalībvalstī nekādā veidā neiejaucas revīziju veikšanā, apdraudot to fizisko personu neatkarību, kuras veic 1. panta 1. punktā norādīto dokumentu revīzijas šo revīzijas uzņēmumu vārdā.
IV IEDAĻA Atklātība
28. pants
1. Dalībvalstis nodrošina, ka publiski ir pieejami visu to fizisko personu vārdi un adreses un to revīzijas uzņēmumu nosaukumi un adreses, kurus tās apstiprinājušas obligāto revīziju veikšanai dokumentos, kas minēti 1. panta 1. punktā.
2. Turklāt jāpublisko arī šādi katra revīzijas uzņēmuma dati: a) šīs direktīvas 2. panta 1. punkta b) apakšpunkta i) punktā minēto fizisko personu vārdi un adreses un
b) revīzijas uzņēmuma dalībnieku un akcionāru vārdi un adreses;
c) revīzijas uzņēmuma vadības vai pārvaldes struktūras locekļu vārdi un adreses.
3. Ja fiziskai personai ir atļauts uzņēmumā veikt obligātās revīzijas dokumentos, kas minēti 1. panta 1. punktā, saskaņā ar nosacījumiem, kas norādīti 20., 21. un 22. pantā, piemēro šā panta 1. punktu. Tomēr ir jānorāda uzņēmuma vai koncerna veids, kuros revīzijas atļautas.
V SADAĻA Nobeiguma noteikumi
29. pants
Kontaktkomiteja, kas izveidota saskaņā ar Direktīvas 78/660/EEK 52. pantu, veic arī šādus uzdevumus: a) atvieglo, neierobežojot Līguma 169. un 170. pantu, saskaņotu šīs direktīvas piemērošanu, regulārās sapulcēs risinot it īpaši praktiskus jautājumus, kas rodas sakarā ar tās piemērošanu;
b) vajadzības gadījumā konsultē Komisiju par papildinājumiem vai grozījumiem šajā direktīvā.
30. pants
1. Dalībvalstīs līdz 1988. gada 1. janvārim stājas spēkā normatīvie un administratīvie akti, kas vajadzīgi, lai izpildītu šīs direktīvas prasības. Par to dalībvalstis tūlīt informē Komisiju.
2. Dalībvalstis var noteikt, ka 1. punktā paredzētos noteikumus nepiemēro līdz 1990. gada 1. janvārim.
3. Dalībvalstis dara Komisijai zināmus savu tiesību aktu svarīgākos noteikumus, ko tās pieņem jomā, kuru regulē šī direktīva.
4. Dalībvalstis arī nodrošina, ka tās paziņo Komisijai visu to pārbaudījumu sarakstu, kuri sarīkoti vai atzīti saskaņā ar 4. pantu.
31. pants
Šī direktīva ir adresēta dalībvalstīm.
ņemot vērā Padomes 1966. gada 22. septembra Regulu Nr. 136/66/EEK par eļļas un tauku tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 2260/84 [2], un jo īpaši tās 5. panta 4. punktu,
ņemot vērā Komisijas priekšlikumu,
tā kā ar Regulas Nr. 136/66/EEK 5. pantu attiecībā uz olīveļļu ir ieviesta ražošanas atbalsta sistēma; tā kā šo atbalstu attiecībā uz platībām, kurās konkrētā datumā ir olīvu stādījumi, piešķir audzētājiem, kas ir Regulas Nr. 136/66/EEK 20.c panta 1. punktā paredzēto ražotāju organizāciju biedri un vienā tirdzniecības gadā vidēji saražo vismaz 100 kilogramu eļļas, kā arī citiem audzētājiem, pamatojoties uz olīvkoku skaitu un ražošanas potenciālu, kā arī guvumu no šādiem kokiem, kā noteikts saskaņā ar standarta metodi, ja vien olīvas patiešām ir novāktas;
tā kā līdz olīvu audzēšanas reģistra izveidei attiecīgajiem audzētājiem piešķiramā atbalsta lielums būtu jāaprēķina, pamatojoties uz olīvkoku vidējo ražu;
tā kā, lai nodrošinātu atbalsta sistēmas pienācīgu darbību, jānosaka olīveļļas veidi, par kuriem piešķir atbalstu;
tā kā, lai nodrošinātu atbalsta sistēmas pienācīgu darbību, būtu jāparedz visu attiecīgo personu, proti, audzētāju, ražotāju organizāciju un ražotāju organizāciju asociāciju, kā arī attiecīgo dalībvalstu, tiesības un pienākumi;
tā kā iepriekš minētās regulas 20.c panta 2. punktā minētajām olīveļļas ražotāju organizāciju asociācijām jāsastāv vismaz no minimālā grupu skaita vai tai jāpārstāv vismaz minimālo procentuālo daļu no valstī saražotā daudzuma; tā kā šis minimālais skaits vai procentuālā daļa būtu jāparedz tik liela, lai varētu efektīvi veikt šādu asociāciju pienākumos ietilpstošo īpašo koordinēšanas un pārbaudes darbu;
tā kā minētās regulas 20.c pantā paredzēts, ka ražotāju organizācijām un ražotāju organizāciju asociācijām būtu jāveic konkrēti verifikācijas un koordinācijas uzdevumi; tā kā tādēļ būtu precīzi jānosaka, kādi ir šie uzdevumi;
tā kā pienācīgas pārvaldības labad ražotāju organizācijām un to asociācijām laikus pirms tirdzniecības gada sākuma jāpieprasa, lai valsts kompetentās iestādes atzītu tās; tā kā attiecīgajai dalībvalstij laikus būtu jāpieņem lēmums attiecībā uz iesniegto pieteikumu;
tā kā saskaņā ar minētās regulas 20.d panta 1. punktu, noteiktu procentuālo daļu no piešķirtā atbalsta var ieturēt, lai segtu izmaksas, kas ražotāju organizācijām un asociācijām radušās, veicot pārbaudes; tā kā būtu jāveic pasākumi, lai nodrošinātu ieturēto summu izmantošanu vienīgi minētās regulas 20.c panta 1. un 2. punktā paredzēto uzdevumu izpildes finansēšanai;
tā kā minētās regulas 20.d panta 2. punktā paredzēts, ka tikai asociācijām atbalstu var izmaksāt avansā; tā kā labas pārvaldības apsvērumu dēļ šim avansam nevajadzētu pārsniegt noteiktu procentuālo daļu no atbalsta apjoma;
tā kā, lai nodrošinātu tās ražošanas atbalsta sistēmas, kas attiecas uz audzētājiem — ražotāju organizāciju biedriem, pienācīgu darbību, būtu jāparedz, ka atbalstu izmaksā tikai par apstiprinātās spiestuvēs iegūtiem eļļas daudzumiem; tā kā apstiprināšanas nolūkā attiecīgajām spiestuvēm būtu jāizpilda virkne nosacījumu;
tā kā atbilstīgais atbalsts ir izdevīgs eļļas ražotājiem, bet Kopienai tas ir finansiāli apgrūtinošs; tā kā, lai garantētu, ka atbalstu piešķir tikai par eļļu, attiecībā uz kuru ir tiesības saņemt atbalstu, būtu jāparedz pienācīga administratīvo pārbaužu sistēma;
tā kā atbalsta sistēmas pienācīgas pārvaldības labad būtu jāparedz, ka gadījumos, kad ir šaubas par olīvu audzētāja faktiski izaudzēto, dalībvalstis nosaka to olīveļļas daudzumu, par kuru audzētājs ir tiesīgs saņemt atbalstu;
tā kā pieredze liecina, ka, neraugoties uz lielo ieviesto speciālo pārbaužu daudzumu, pārbaudāmo audzētāju skaits apgrūtina detalizētu un efektīvu pārbaužu un verifikāciju veikšanu; tā kā šīs grūtības ir jārisina, katrā dalībvalstī izveidojot elektroniskas datnes, kurās ietvertas visas vajadzīgās ziņas, lai sekmētu pārbaužu veikšanu un pārkāpumu nekavējošu atklāšanu,
IR PIEŅĒMUSI ŠO REGULU.
1. pants
No 1984./85. tirdzniecības gada piemēro šajā regulā izklāstītos vispārīgos noteikumus, piešķirot Regulas Nr. 136/66/EEK 5. pantā minēto ražošanas atbalstu par olīveļļu.
3. Pamatojoties uz attiecīgo personu iesniegumiem, atbalstu piešķir tā dalībvalsts, kurā eļļa ir ražota.
4. Attiecībā uz tiem olīvu audzētājiem, kas ir Regulas Nr. 136/66/EEK 20.c panta 1. punktā minētās ražotāju organizācijas biedri un vienā tirdzniecības gadā vidēji saražo ne mazāk kā 100 kilogramu olīveļļas, atbalstu piešķir par faktiski saražoto eļļas daudzumu saskaņā ar minētās regulas 5. panta 2. punkta pirmo ievilkumu, kā arī, ievērojot 7. pantu.
Attiecībā uz pārējiem olīvu audzētājiem atbalstu piešķir saskaņā ar Regulas Nr. 136/66/EEK 5. panta 2. punkta otro ievilkumu un tā ir vienāda ar to, kuru iegūst, piemērojot olīvu un eļļas guvumu, kas noteikts saskaņā ar 18. pantā paredzēto standarta metodi, ražojošo olīvkoku skaitam.
5. Attiecībā uz 1984./85. un 1985./86. tirdzniecības gadu ražotājas dalībvalstis nosaka, kuriem olīvu audzētājiem, kas vienā tirdzniecības gadā vidēji saražo vismaz 100 kilogramu eļļas, ir tiesības saņemt atbalstu, ko piešķir atbilstoši faktiski saražotās eļļas daudzumam, piemērojot saskaņā ar 18. pantu noteiktos olīvu un eļļas guvumus ražojošo olīvkoku skaitam.
6. Padome līdz 1986. gada 31. martam ar kvalificētu balsu vairākumu un pēc Komisijas priekšlikuma paredz kritērijus, ko piemēros 1986./87. tirdzniecības gadā un turpmāk, lai noteiktu, kuri olīvu audzētāji vienā tirdzniecības gadā vidēji saražojuši vismaz 100 kilogramu eļļas.
3. pants
1. Līdz datumam, kas vēl jānosaka, tirdzniecības gada sākumā visi olīvu audzētāji attiecīgās dalībvalsts kompetentajai iestādei iesniedz laukaugu deklarāciju, kur tās pirmajā iesniegšanas reizē norāda:
- ziņas par to audzētajiem olīvkokiem un to atrašanās vietu,
- tās deklarācijas kopiju, ko iesniedza olīvu audzēšanas reģistra izveides vajadzībām. Attiecībā uz Grieķiju un tik ilgi, kamēr attiecīgajā dalībvalstī nav pabeigta olīvu audzēšanas reģistra izveide, minēto deklarāciju var aizstāt ar to, kas minēta Regulas (EEK) Nr. 1590/83 1. panta 1. punktā.
2. Par turpmākiem tirdzniecības gadiem katrs olīvu audzētājs līdz datumam, kas vēl jānosaka, iesniedz papildu deklarāciju, kurā norāda visas radušās izmaiņas vai apstiprina, ka paliek spēkā iepriekšējā laukaugu deklarācija.
3. Olīvu audzētāji, kas ir ražotāju organizācijas biedri, līdz datumam, kas vēl jānosaka, iesniedz savā organizācijā individuālu atbalsta pieprasījumu, kuram pievieno pierādījumu tam, ka no olīvām ir izspiesta eļļa, vai faktūrrēķinu par olīvu pārdošanu, vai arī abus minētos dokumentus.
4. Šā panta 3. punktā minētie olīvu audzētāji laukaugu deklarāciju un atbalsta pieteikumu iesniedz ar savas organizācijas starpniecību.
Ražotāju organizācijas paziņo attiecīgajai dalībvalstij šā punkta otrajā daļā minēto olīvu audzētāju vārdus.
6. Attiecībā uz tiem olīvu audzētājiem, kas nav nevienas ražotāju organizācijas biedri, individuāli iesniegtu laukaugu deklarāciju uzskata par atbalsta pieteikumu, ja līdz datumam, kas vēl jāparedz, to papildina ar:
- apliecinājumu, ka attiecīgajā tirdzniecības gadā olīvas ir novāktas, un
- informāciju par to, kā paredzēts izmantot olīvas.
7. Olīvu audzētājiem, kas nav izpildījuši šajā pantā paredzētos pienākumus, atbalstu nepiešķir.
4. pants
1. Neierobežojot pārējās Regulas Nr. 136/66/EEK 20.c panta 1. punkta prasības, ražotāju organizāciju atzīst saskaņā ar minēto regulu; ja:
a) attiecībā uz organizācijām, kas darbojas saistībā ar olīvu audzēšanu un to tirgus vērtības palielināšanu, organizācijas sastāvā ir vismaz 700 olīvu audzētāju vai
b) citos gadījumos, tās sastāvā ir vismaz 1200 olīvu audzētāju; ja attiecīgās organizācijas sastāvā ir viena vai vairākas organizācijas, kas darbojas saistībā ar olīvu audzēšanu un to tirgus vērtības palielināšanu, tad lai noteiktu, vai ir ievērots minimālais audzētāju skaits, attiecīgos audzētājus uzskaita individuāli vai
c) savā ekonomiskajā reģionā tā aptver vismaz 25 % olīvu audzētāju vai saražotās olīveļļas.
2. Ražotāju organizācijas biedri var būt tikai tādi olīvu audzētāji, kam pieder olīvu audze, ko tie apsaimnieko, vai arī tādi olīvu audzētāji, kas vismaz pēdējos trīs gadus apsaimnieko olīvu audzi.
Tālab olīvu audzētāji iesniedz savām ražotāju organizācijām pierādījumus tam, ka viņi apsaimnieko olīvu audzi, kā arī informāciju par visām ar to saistītajām izmaiņām, kas radušās kopš viņu iestāšanās.
3. Šajā regulā "ekonomiskais reģions" ir reģions, kurā saskaņā ar kritērijiem, kas attiecīgajai dalībvalstij vēl jānosaka, ražošanas apstākļi no olīvu audzēšanas viedokļa ir līdzīgi.
4. Dalībvalstis veic visus vajadzīgos pasākumus, lai veicinātu tādu ražotāju grupu izveidi, kā paredzēts Regulā (EEK) Nr. 1360/78 [4], vai citu tādu organizāciju izveidi, kas darbojas saistībā ar olīvu audzēšanu un olīveļļas ražošanu, kā arī to tirgus vērtības palielināšanu, un ko saskaņā ar šo regulu var atzīt par ražotāju organizācijām.
5. pants
1. Ražotāju organizācijas, kas vēlas, lai tās atzīst no tirdzniecības gada sākuma, iesniedz pieteikumu attiecīgās dalībvalsts kompetentajā iestādē, vēlākais, līdz iepriekšējā tirdzniecības gada 30. jūnijam.
2. Vēlākais, līdz 15. oktobrim pēc pieteikuma saņemšanas kompetentā iestāde, pēc tam, kad ir pārbaudīts, vai organizācija atbilst Regulas Nr. 136/66/EEK 20.c panta 1. punkta un šīs regulas 4. panta prasībām, pieņem lēmumu attiecībā uz pieteikumu un to tūlīt paziņo attiecīgajai organizācijai un Komisijai.
Atzīšana stājas spēkā ar tā tirdzniecības gada sākumu, kas seko pieprasījuma iesniegšanas gadam.
3. Atzītas ražotāju organizācijas ik gadu līdz 30. jūnijam kompetentajā iestādē deklarē visas izmaiņas, kas veiktas to struktūrā kopš atzīšanas vai jaunākās ikgada deklarācijas iesniegšanas, kā arī ziņo par visiem saņemtajiem izstāšanās paziņojumiem un dalības pieteikumiem.
Kompetentā iestāde, pamatojoties uz minēto paziņojumu un jebkādu attiecīgu izmeklēšanu, pārliecinās, ka atzīšanas nosacījumi joprojām tiek pildīti.
Ja tie vairs netiek pildīti vai ja organizācijas struktūra ir tāda, ka nevar pārliecināties par tās biedru saražoto, kompetentajai iestādei nekavējoties un ne vēlāk kā līdz nākamā tirdzniecības gada sākumam jāatsauc atzīšana un jāpaziņo šis lēmums Komisijai.
6. pants
1. Atzītas ražotāju organizācijas:
- saskaņā ar 3. panta 1. punktu iesniedz visu savu biedru laukaugu deklarācijas,
- attiecībā uz noteiktu procentuālu daudzumu deklarāciju, veic sniegto datu atbilstības pārbaudes uz vietas,
- reizi mēnesī standartizētā formā, ko var elektroniski apstrādāt, kā paredzēts 16. pantā, savu biedru vārdā iesniedz atbalsta pieteikumus. Atbalstu prasa par daudzumiem, ko saražojuši tie organizācijas biedri, kas pabeiguši eļļas ražošanu, ja ir veiktas 8. pantā paredzētās pārbaudes un izpildīti no tām izrietošie pienākumi.
Visus pieprasījumus, kas attiecas uz vienā tirdzniecības gadā saražoto, jāiesniedz līdz datumam, ko vēl jānosaka, pretējā gadījumā tos noraida.
2. Ja ražotāju organizācija ietilpst šādu organizāciju asociācijā, tad tās biedru — olīvu audzētāju laukaugu deklarācijas un atbalsta pieteikumus iesniedz asociācija.
7. pants
Ja olīvu audzētājs, kas ir ražotāju organizācijas biedrs:
- ir arī iznomājis olīvu audzes uz laiku, kas ir mazāks nekā trīs gadi,
- ir pārdevis visu vai daļu no olīvu ražas,
- ir iestājies organizācijā tirdzniecības gada laikā,
8. pants
1. Pirms atbalsta pieprasījuma iesniegšanas visas ražotāju organizācijas pārbauda to olīveļļas daudzumu, attiecībā uz kuru katrs no organizācijas biedriem prasa atbalstu. Šajā nolūkā organizācija jo īpaši pārliecinās:
- vai olīvu daudzums, ko audzētājs deklarējis kā pārstrādātu apstiprinātās eļļas spiestuvēs, saskan ar laukaugu deklarācijā sniegtajām ziņām, vērtējot pēc kritērijiem, kas vēl jānosaka,
- vai katra audzētāja sniegtās ziņas par izspiesto olīvu un iegūto eļļas daudzumu saskan ar apstiprināto spiestuvju vestās krājumu uzskaites datiem par olīvu un olīveļļas daudzumiem.
2. Ražotāju organizācijas attiecīgās dalībvalsts kompetentajām iestādēm sniedz ziņas par saviem biedriem šādos gadījumos:
- ja šā panta 1. punkta pirmajā ievilkumā minētās ziņas nesaskan pēc tam, kad organizācija ir saņēmusi visus apliecinošos dokumentus un jebkādu informāciju, ko var izmantot, lai noteiktu faktiski saražotos daudzumus,
- ja šā panta 1. punkta otrajā ievilkumā minētās ziņas nesaskan,
- ja laukaugu deklarācijā sniegtās ziņas neatbilst stāvoklim, kas konstatēts pārbaužu laikā.
9. pants
1. Neierobežojot Regulas Nr. 136/66/EEK 20.c panta 2. punkta prasības, asociāciju atzīst, ja tajā ir apvienojušās ne mazāk kā 10 ražotāju organizācijas, kas atzītas saskaņā ar 5. pantu, vai tāds organizāciju skaits, kas saražo vismaz 5 % no attiecīgajā dalībvalstī saražotās olīveļļas.
Tomēr asociāciju veidojošajām ražotāju organizācijām jāpārstāv vismaz divi ekonomiskie reģioni.
2. Šīs regulas 5. pantā paredzētie noteikumi par atzīšanu un tās atsaukumu attiecas arī uz asociācijām. 10. pants
Regulas Nr. 136/66/EEK 20.c panta 2. punktā paredzētās asociācijas:
- koordinē tās veidojošo organizāciju darbību un nodrošina, lai minētā darbība saskanētu ar šīs regulas noteikumiem, un jo īpaši tieši un procentuālā daudzumā gadījumu, kas vēl jānosaka, pārbauda veidu, kādā tiek veiktas 6. un 8. pantā paredzētās pārbaudes,
- iesniedz kompetentajām iestādēm laukaugu deklarācijas un atbalsta pieteikumus, ko iesniegušas asociāciju veidojošās organizācijas,
- saņem no attiecīgās dalībvalsts ražošanas atbalsta avansa maksājumus, kā minēts 12. pantā, un atbalsta atlikumu, kā arī tos nekavējoties sadala starp ražotājiem — asociāciju veidojošo organizāciju biedriem.
11. pants
1. Ieturēto naudas daudzumu, kas minēts Regulas Nr. 136/66/EEK 20.d panta 1. punktā, izmanto šādi:
a) noteiktu summu izmaksā katrai asociācijai, pamatojoties uz biedru skaitu to veidojošajās ražotāju organizācijās;
b) atlikumu izmaksā visām ražotāju organizācijām, pamatojoties uz:
- individuālo atbalsta pieprasījumu skaitu, ko katrā organizācijā iesnieguši tās biedri,
- pārbaudēm, kas veiktas saskaņā ar atbalsta piešķiršanas kārtību.
2. Dalībvalstis, kurās ražo olīveļļu, nodrošina, ka asociācijām un ražotāju organizācijām saskaņā ar 1. punktu piešķirtās summas tiek izmantotas tikai tādu darbību finansēšanai, par ko asociācijas un ražotāju organizācijas atbilstīgi šai regulai ir atbildīgas.
3. Ja summas pilnībā vai daļēji netiek izmantotas, kā paredzēts 2. punktā, tad tās jāatmaksā attiecīgajām dalībvalstīm, un tās atskaita no izdevumiem, ko finansē ELVGF.
4. Lai veicinātu asociāciju un ražotāju organizāciju darbību, dalībvalstis ir pilnvarotas katra tirdzniecības gada sākumā izmaksāt tām avansu, ko aprēķina, pamatojoties uz vienotu likmi, kā arī uz biedru skaitu.
5. Ražotājas dalībvalstis izstrādā noteikumus attiecībā uz atbalsta piešķiršanu olīvu audzētājiem un tās izmaksas termiņiem.
12. pants
1. Ražotājas dalībvalstis ir pilnvarotas izmaksāt ražotāju organizāciju asociācijām avansu pieprasītā atbalsta apjomā.
2. Šā panta 1. punktā minētais avanss 1984./85., 1985./86. un 1986./87. tirdzniecības gadā vienam audzētājam nepārsniedz:
- daudzumu, ko aprēķina, olīvu un eļļas guvumu, kas noteikts saskaņā ar 18. pantu, piemērojot laukaugu deklarācijā norādītajam ražojošo olīvkoku skaitam, vai arī daudzumu, kas norādīts pieteikumā, ja pēdējais ir mazāks par iepriekš minēto, vai
- 50 % no daudzuma, kas vienāds ar iepriekšējos divos tirdzniecības gados faktiski izmaksātā atbalsta vidējo apjomu.
13. pants
1. Dalībvalstis apstiprina tikai tās eļļas spiestuves, kuru valdītāji:
a) attiecīgajai dalībvalstij saskaņā ar noteikumiem, kas vēl jānosaka, ir nosūtījuši pilnīgu informāciju par spiestuvju tehnisko aprīkojumu un faktisko spiešanas jaudu, kā arī visas izmaiņas saistībā ar šo informāciju;
b) ir piekrituši veikt visas pārbaudes, ko paredz atbalsta piešķiršanas kārtība, izvietot savās telpās visus kontroles līdzekļus, kas tiek uzskatīti par vajadzīgiem, kā arī veikt visas grāmatvedības pārbaudes;
c) uz kuriem iepriekšējā tirdzniecības gadā nav attiecināti pasākumi saistībā ar pārkāpumiem, kas atklāti, veicot pārbaudes saskaņā ar 14. un šo pantu attiecībā uz apstiprinājumu 1984./85. tirdzniecības gadam:
- uz kuriem nav attiecināti pasākumi saistībā ar pārkāpumiem, kas atklāti, veicot pārbaudes saskaņā ar Regulas (EEK) Nr. 2959/82 [5] 7. un 9. pantu par 1983./84. tirdzniecības gadu, un
- kuru spiestuvēm piešķirtais apstiprinājums saskaņā ar minēto regulu nav atsaukts tā, ka atsaukuma spēkā esamības posms ilgst pēc 1984. gada 31. oktobra,
d) ir piekrituši veikt standartizētu preču uzskaiti, kas atbilst kritērijiem, kuri vēl jānosaka.
2. Dalībvalstis pirms apstiprināšanas pārbauda, vai ir izpildīti apstiprinājuma piešķiršanas nosacījumi, un jo īpaši uz vietas pārbauda spiestuvju tehnisko aprīkojumu un faktisko eļļas spiešanas jaudu.
3. Attiecīgās dalībvalstis 1984./85. un 1985./86. tirdzniecības gadā var spiestuvei piešķirt pagaidu apstiprinājumu, tiklīdz iesniegts apstiprinājuma pieteikums, kurā ietverta 1. punktā minētā informācija.
Šāds pagaidu apstiprinājums kļūst par galīgu, tiklīdz attiecīgā dalībvalsts ir pārliecinājusies, ka ir izpildīti 1. punktā izklāstītie apstiprināšanas nosacījumi.
Ja atklājas, ka kāds no 1. punktā paredzētajiem nosacījumiem nav izpildīts, pagaidu apstiprinājumu atsauc.
4. Ja kāds no 1. punktā izklāstītajiem apstiprinājuma nosacījumiem vairs netiek pildīts, apstiprinājumu atsauc uz laiku, kura ilgums ir samērots ar pārkāpuma smagumu.
5. Ja apstiprinājumu atsauc saskaņā ar 3. un 4. punktu, tad laikā, kad spēkā ir atsaukums, nedrīkst iesniegt jaunu apstiprinājuma pieteikumu:
- attiecībā uz to pašu fizisko vai juridisko personu, kas apsaimnieko attiecīgo spiestuvi, vai
- saistībā ar jebkuru fizisku vai juridisku personu, kas vēlas apsaimniekot attiecīgo spiestuvi, izņemot, ja minētā persona dalībvalsti apmierinošā veidā var pierādīt, ka jauna apstiprinājuma pieprasījums netiek iesniegts, lai apietu piemēroto sankciju.
14. pants
1. Visas ražotājas dalībvalstis piemēro pārbaužu sistēmu, lai nodrošinātu, ka atbalstu piešķir attiecībā uz produktiem, par kuriem ir tiesības pretendēt uz šādu atbalstu.
2. Ražotājas dalībvalstis pārbauda visu ražotāju organizāciju un asociāciju darbību, un jo īpaši, vai šīs organizācijas veic to pienākumos ietilpstošās pārbaudes.
3. Katra tirdzniecības gada laikā un jo īpaši eļļas spiešanas laikposmā ražotājas dalībvalstis noteiktā procentuālā daudzumā apstiprinātu spiestuvju uz vietas pārbauda to darbību un preču uzkaiti.
Izvēlētajām spiestuvēm jābūt reprezentējošām eļļas spiešanas jaudu attiecīgajā ražošanas zonā.
4. Attiecībā uz to olīveļļu, kas definēta Regulas Nr. 136/66/EEKpielikuma 1. punktā un ko ražojuši audzētāji, kas nav ražotāju organizācijas biedri, pārbaudi veic, ņemot paraugus uz vietas un pārliecinoties:
- ka laukaugu deklarācijas ir precīzas,
- ka novāktās olīvas tiks izmantotas eļļas ražošanai un, ja iespējams, ka tās jau ir pārstrādātas eļļā.
Pārbaudes veic attiecībā uz zināmu procentuālu daudzumu audzētāju, un to nosaka jo īpaši, pamatojoties uz audzētāja zemes gabala lielumu.
5. Šīm pārbaudēm un verifikācijām dalībvalstis izmanto, inter alia, 16. pantā paredzētās elektroniskās datnes.
Šīs datnes izmanto, lai vadītu pārbaudes darbības, kas veicamas saskaņā ar 1. līdz 4. punktu.
15. pants
1. Dalībvalstis nosaka to eļļas daudzumu, par kuru ir tiesības pretendēt uz atbalstu, pamatojoties uz pieprasījumiem, kas iesniegti saskaņā ar 3. un 6. pantu, ņemot vērā visus attiecīgos faktus un jo īpaši visas pārbaudes un verifikācijas, kas paredzētas šajā regulā.
Regulas Nr. 136/66/EEKpielikuma 4. punktā minēto olīveļļas daudzumu, par kuru var piešķirt atbalstu, nosaka, pamatojoties uz minētā pielikuma 1. punktā definētā eļļas veida ražošanu.
2. Attiecībā uz tiem ražotājiem, par kuriem viņu organizācija ir ziņojusi saskaņā ar 8. panta 2. punktu, dalībvalsts nosaka eļļas daudzumu, par ko piešķir atbalstu. 3. Ja 13. un 14. pantā paredzētajās pārbaudēs apstiprinātā eļļas spiestuvē konstatē preču uzskaites datu neatbilstību, tad attiecīgā dalībvalsts, neierobežojot citas sankcijas, kas var būt piemērotas minētajai spiestuvei, attiecībā uz katru ražotāju, kas ir tās organizācijas biedrs, kura savas olīvu ražas pārstrādāja minētajā spiestuvē, nosaka eļļas daudzumu, par ko tiks piešķirts atbalsts.
4. Lai 2. un 3. punktā minētajos gadījumos noteiktu daudzumu, par kuru ir tiesības saņemt atbalstu, dalībvalstis jo īpaši izmanto datus par olīvu un eļļas guvumu, kas noteikts saskaņā ar 18. pantā paredzēto standarta metodi.
16. pants
1. Visas ražotājas dalībvalstis izveido un pastāvīgi aktualizē elektroniskas datnes par olīvu audzēšanu un olīveļļas ražošanu.
2. Elektroniskajās datnēs jābūt vismaz šādai informācijai:
a) par katru olīvu audzētāju un par katru tirdzniecības gadu, attiecībā uz kuru audzētājs ir pieprasījis atbalstu:
- ziņām, kas ietvertas 3. pantā paredzētajā laukaugu deklarācijā,
- ziņām par saražotās eļļas daudzumiem, attiecībā uz kuriem pieprasīts ražošanas atbalsts, un daudzumiem, par kuriem atbalsts izmaksāts,
- informācija, kas iegūta, veicot pārbaudes uz vietas pie olīvu audzētāja,
b) par ražotāju organizācijām un to asociācijām — visai informācijai, kas vajadzīga, lai pārbaudītu to darbību sakarā ar pašreizējo atbalsta sistēmu, kā arī dalībvalstu veikto pārbaužu rezultātiem;
c) par eļļas spiestuvēm par katru tirdzniecības gadu — preču uzskaitē iekļautajiem datiem, ziņām par tehnisko aprīkojumu un eļļas spiešanas jaudu, kā arī to pārbaužu rezultātiem, kas veiktas saskaņā ar šo regulu;
d) par indikatīvām ikgada ražām katrā viendabīgā ražošanas zonā.
17. pants
1. Šīs regulas 16. pantā minētās datnes ir slepenas.
Tām var piekļūt:
- dalībvalsts pilnvarotas valsts iestādes,
- Komisijas darbinieki sadarbībā ar dalībvalstu kompetentām amatpersonām un saskaņā ar Regulu (EEK) Nr. 729/70 [6], kurā jaunākie grozījumi izdarīti ar Regulu (EEK) Nr. 3509/80 [7], jo īpaši attiecībā uz paredzēto kārtību,
- ražotāju organizācijas un to asociācijas, attiecībā uz tiem aspektiem, kurus dalībvalstis uzskata par nozīmīgiem, lai varētu veikt efektīvas pārbaudes saistībā ar minēto organizāciju un asociāciju esošajiem biedriem.
2. Izveidotajām datnēm un to elektroniskajām apstrādes un pārlūksistēmām jābūt saderīgām ar datorsistēmām, ko ražotājās dalībvalstīs izmanto olīvu audzēšanas reģistram.
18. pants
Regulas (EEK) Nr. 136/66/EEK 5. panta 2. punkta pirmās daļas otrajā ievilkumā minēto olīvu un eļļas guvumu nosaka katru gadu līdz 31. maijam attiecībā uz viendabīgām ražošanas zonām, pamatojoties uz skaitliskiem datiem, ko ražotājas dalībvalstis iesniedz katru gadu līdz 30. aprīlim.
19. pants
Sīki izstrādātus noteikumus šīs regulas piemērošanai pieņem saskaņā ar Regulas Nr. 136/66/EEK 38. pantā paredzēto kārtību.
Saskaņā ar tādu pašu kārtību nosaka arī:
- 18. pantā minētos guvumus,
- šīs regulas 11. panta 1. punkta a) apakšpunktā minēto summu.
20. pants
Lai nodrošinātu sekmīgu pāreju no pašlaik spēkā esošā režīma uz to, kas izveidots ar šo regulu, Komisija var pieņemt lēmumu par jebkādiem pasākumiem, kas vajadzīgi 1984./85. tirdzniecības gadā, to darot saskaņā ar Regulas Nr. 136/66/EEK38. pantā minēto kārtību.
21. pants
Līdz trešā šīs regulas piemērošanas gada beigām Komisija iesniedz Padomei ziņojumu par šajā regulā paredzēto pasākumu īstenošanu, kam pievienoti priekšlikumi, lai Padome varētu pārskatīt minētos pasākumus.
22. pants
Dalībvalstis paziņo Komisijai par pasākumiem, kas veikti, ievērojot šo regulu.
23. pants
Šī regula stājas spēkā dienā, kad to publicē Eiropas Kopienu Oficiālajā Vēstnesī.
ņemot vērā Eiropas Ekonomikas kopienas dibināšanas līgumu un jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā vienotu patērētāja veselības aizsardzības garantiju ieviešanas nolūkā Direktīva Nr. 64/433/EEK [4], kurā jaunākie grozījumi izdarīti ar Direktīvu Nr. 83/90/EEK [5], paredz ieviest veselības pārbaudes un kontroles svaigai gaļai, kas var nonākt Kopienas iekšējā tirgū;
tā kā, lai aizsargātu cilvēku un dzīvnieku veselību Kopienā, Direktīva Nr. 72/462/EEK [6], kurā jaunākie grozījumi izdarīti ar Direktīvu 83/91/EEK [7], paredz, veselības kontroles, ko dalībvalstu kompetentās iestādes veic, ievedot svaigu gaļu, un pārbaudes, ko veic dalībvalstu un Komisijas veterinārijas eksperti eksportētājās trešās valstīs;
tā kā Direktīva Nr. 64/433/EEK attiecas tikai uz svaigu gaļu, kas var nonākt Kopienas iekšējā tirdzniecībā; tā kā tomēr dalībvalstu iestādes ir ieviesušas valsts pārbaudes, kas attiecas tikai uz vietējam tirgum paredzētu svaigu gaļu;
tā kā Padomes Direktīva Nr. 71/118/EEK [8], kurā jaunākie grozījumi izdarīti ar Direktīvu Nr. 84/642/EEK [9], paredz svaigas mājputnu gaļas veselības pārbaudes un kontroles;
tā kā šīs veselības pārbaudes un kontroles ir saistītas ar tādu nodevu iekasēšanu, kuras patreiz dažādās dalībvalstīs finansē atšķirīgi; tā kā šīs atšķirības var ietekmēt konkurences nosacījumus starp ražošanas līnijām, kuras lielākoties ir saistītas ar tirgu kopīgo organizāciju;
tā kā, lai uzlabotu šo situāciju, būtu jāizstrādā saskaņoti noteikumi par minētās veselības pārbaudes un kontroles finansējumu;
tā kā, ņemot vērā valsts pārvaldības un finansējuma noteikumus un administratīvās procedūras, Grieķijai būtu jādod divi papildu gadi, lai tā var piemērot mehānismu, kas vajadzīgs nodevu iekasēšanai saistībā ar pārbaudēm un kontroli,
IR PIEŅĒMUSI ŠO DIREKTĪVU.
1. pants
1. No 1986. gada 1. janvāra dalībvalstis nodrošina:
- nodevu iekasēšanu, ja 2. punktā minētos dzīvniekus kauj par izmaksām, kas rodas sakarā ar veselības pārbaudēm un kontroli,
- vienādu attieksmi saskaņā ar Direktīvas Nr. 71/118/EEK 15. pantu un Direktīvā Nr. 72/462/EEK noteikto izmaksu segšanu, paredzot nodevu par abās direktīvās minēto gaļu, ko ieved no trešām valstīm,
- aizliegumu jebkādai tiešai vai netiešai nodevu kompensācijai.
1. Pēc Komisijas priekšlikuma Padome ar kvalificētu balsu vairākumu līdz 1986. gada 1. janvārim pieņem lēmumu par 1. panta 1. punkta pirmajos divos ievilkumos minēto nodevu standarta līmeni vai līmeņiem un sīki izstrādātajiem šīs direktīvas ieviešanas noteikumiem un principiem, kā arī iespējamiem izņēmumiem. Tomēr par gaļu, ko ieved no kautuvēm, kuras nav apstiprinātas saskaņā ar Direktīvu Nr. 64/433/EEK, iekasējamo nodevu līmeņus nenosaka, izņemot gadījumu, kad Padome līdz minētajam dienai pieņem šādas gaļas inspekcijas noteikumus.
2. Dalībvalstīm ir tiesības iekasēt nodevas, kas pārsniedz 1. punktā minēto līmeni vai līmeņus, ja kopējā nodevas summa katrai dalībvalstij ir mazāka par inspekciju izmaksu reālo summu vai vienāda ar to.
3. pants
Līdz 1990. gada 1. janvārim Komisija par iegūto pieredzi iesniedz ziņojumu, kuram pievieno priekšlikumus par iespējamiem iepriekšminēto pantu grozījumiem.
4. pants
Dalībvalstīs stājas spēkā normatīvie un administratīvie akti, kas vajadzīgi, lai vēlākais līdz 1986. gada 1. janvārim nodrošinātu atbilstību šai direktīvai. Par to dalībvalstis nekavējoties informē Komisiju.
Tomēr Grieķijai dod divus papildu gadus atbilstības nodrošināšanai.
5. pants
Šī direktīva ir adresēta dalībvalstīm.
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā saskaņā ar Līgumu kopš pārejas laika beigām ir aizliegta jebkāda diskriminācija attiecībā uz pilsonību, sākot un sniedzot pakalpojumus; tā kā šādas attieksmes princips attiecas īpaši uz visām atļaujām veikt noteiktas darbības, kā arī uz reģistrāciju un dalību profesionālās organizācijās vai biedrībās;
tā kā tomēr ir vēlams pieņemt noteikumus, lai atvieglotu tiesības veikt uzņēmējdarbību;
tā kā saskaņā ar Līguma 54. panta 3. punkta h) apakšpunktu dalībvalstīm ir pienākums nepiešķirt tādu palīdzību, kas varētu radīt traucējumus uzņēmējdarbības veikšanas nosacījumos;
tā kā dažās dalībvalstīs, lai varētu veikt noteiktas darbības farmācijas jomā, bez attiecīgo diplomu, sertifikātu vai citu kvalifikāciju apliecinošu dokumentu esamības vēl arī ir prasība par papildu profesionālo pieredzi; tā kā pagaidām dalībvalstu nostājas šajā jautājumā nesakrīt, lai izvairītos no iespējamām grūtībām, ieteicams par pietiekamu nosacījumu atzīt atbilstīgu tikpat ilgu praktisko pieredzi, kas iegūta citā dalībvalstī;
tā kā saskaņā ar valstu politiku veselības aizsardzības jomā, kas inter alia tiecas visā to teritorijā nodrošināt medikamentu apmierinošu sadali, dažas dalībvalstis ierobežo jaundibināmo aptieku skaitu, kamēr citās šādi noteikumi nav pieņemti; tā kā šādos apstākļos ir pāragri noteikt, ka diplomu, sertifikātu vai citu kvalifikāciju apliecinošu dokumentu savstarpēja atzīšana farmācijā jāattiecina arī uz farmaceita darbību aptiekas pārrauga amatā, kas ilgusi mazāk nekā trīs gadus; tā kā Komisijai un Padomei šī problēma noteiktā laikā jāpārskata;
tā kā attiecībā uz izglītību apliecinošiem sertifikātiem direktīva par diplomu savstarpēju atzīšanu ne vienmēr nozīmē ar šādu diplomu piešķirtās izglītības līdzvērtību, šādu kvalifikāciju lietojums atļauts tikai izcelsmes dalībvalsts valodā vai tās dalībvalsts valodā, no kuras ir ārvalstnieks;
tā kā, lai atvieglotu valsts iestādēm šīs direktīvas piemērošanu, dalībvalstis var noteikt, ka persona, kas atbilst šajā direktīvā noteiktajām izglītības prasībām papildus izglītību apliecinošiem sertifikātiem uzrāda arī izcelsmes dalībvalsts vai tās valsts, no kuras ir šī persona, kompetento iestāžu izsniegtu sertifikātu, kas apstiprina, ka uzrādītie sertifikāti ir tie, uz ko attiecas šī direktīva;
tā kā šī direktīva neskar dalībvalstu normatīvajos un administratīvajos aktos noteiktos aizliegumus uzņēmumiem veikt noteiktas darbības vai uzlikt tiem atsevišķus nosacījumus šādu darbību veikšanai;
tā kā ir grūti izvērtēt, ciktāl normas, kas paredzētas, lai atvieglotu farmaceitu brīvību sniegt pakalpojumus, ir piemērotas pašlaik; tā kā šādos apstākļos pagaidām nav ieteicams pieņemt šādas normas;
tā kā attiecībā uz labām personiskajām īpašībām un labu reputāciju jānosaka atšķirīgas prasības, pirmoreiz sākot profesionālo darbību un turpinot to;
tā kā, ciktāl tas attiecas uz darbiniekiem, Padomes 1968. gada 15. oktobra Regula (EEK) Nr. 1612/68 par darba ņēmēju brīvu pārvietošanos Kopienā [5] nesatur īpašus noteikumus attiecībā uz labām personiskajām īpašībām un labu reputāciju, profesionālo disciplīnu vai titula izmantošanu attiecīgajās profesijās; tā kā atkarībā no atsevišķas dalībvalsts šādas normas piemēro vai var piemērot gan attiecībā uz darbiniekiem, gan pašnodarbinātām personām; tā kā darbības, kuru veikšanai nepieciešams diploms, sertifikāts vai cits kvalifikāciju apliecinošs dokuments, dalībvalstīs veic gan darbinieki, gan pašnodarbinātas personas vai tās pašas personas abos nodarbinātības statusos savas karjeras laikā; tā kā, lai pēc iespējas veicinātu šo speciālistu brīvu pārvietošanos Kopienā, šīs direktīvas piemērošana jāattiecina uz darbiniekiem,
IR PIEŅĒMUSI ŠO DIREKTĪVU.
1. pants
2. pants
1. Katra dalībvalsts atzīst 4. pantā uzskaitītos diplomus, sertifikātus un citus kvalifikāciju apliecinošus dokumentus, ko dalībvalstis piešķīrušas citu dalībvalstu pilsoņiem saskaņā ar Direktīvas 85/432/EEK 2. pantu, piešķirot šai kvalifikācijai attiecībā uz tiesībām sākt un veikt 1. pantā minētās darbības tādu pašu statusu savā teritorijā kā 4. pantā uzskaitītajiem diplomiem, sertifikātiem un citiem kvalifikāciju apliecinošiem dokumentiem, ko tā pati piešķir.
2. Tomēr dalībvalstīm nav jāsaista 1. punktā minētie diplomi, sertifikāti un citi kvalifikāciju apliecinoši dokumenti ar jaunu publisku aptieku dibināšanu. Šajā direktīvā par jaunām uzskata arī aptiekas, kas darbojušās mazāk nekā trīs gadus.
Piecus gadus pēc 19. panta 1. punktā noteiktā datuma Komisija iesniedz Padomei ziņojumu par to, kādā veidā dalībvalstis ir īstenojušas iepriekšējo daļu un par iespēju paplašināt 1. punktā minētās diplomu, sertifikātu un citu kvalifikāciju apliecinošu dokumentu savstarpējās atzīšanas pielietojumu. Tā iesniedz jebkādus piemērotus priekšlikumus.
3. pants
1. Atkāpjoties no 2. panta un neskarot 1979. gada Pievienošanās akta 45. pantu, Grieķijas Republikai netiek prasīta citās dalībvalstīs izsniegto diplomu, sertifikātu un citu kvalifikāciju apliecinošu dokumentu atzīšana saskaņā ar 2. pantu, izņemot gadījumus, kad 1. pantā noteiktās darbības veic darbinieks saskaņā ar Regulu (EEK) Nr. 1612/68.
Kamēr Grieķijas Republika izmanto šo atkāpi un neskarot 1979. gada Pievienošanās akta 45. pantu, citām dalībvalstīm netiek prasīta 2. pantā noteiktā 4. panta d) punktā minēto sertifikātu atzīšana, izņemot gadījumus, kad 1. pantā noteiktās darbības veic darbinieks saskaņā ar Regulu (EEK) Nr. 1612/68.
2. Desmit gadus pēc 19. pantā noteiktā datuma Komisija iesniedz Padomei attiecīgus priekšlikumus, lai paplašinātu 1. punktā minētās diplomu, sertifikātu un citu kvalifikāciju apliecinošu dokumentu savstarpējās atzīšanas pielietojumu, lai atvieglotu efektīvu tiesību veikt uzņēmējdarbību īstenošanu starp Grieķijas Republiku un citām dalībvalstīm. Padome rīkojas attiecībā uz šiem priekšlikumiem saskaņā ar EEK Līgumā noteikto procedūru.
4. pants
Diplomi, sertifikāti un citi kvalifikāciju apliecinoši dokumenti, kas minēti 2. pantā, ir šādi:
a) Beļģijā:
Le diplõme légal de pharmacien/het wettelijk diplomavan apoteker (juridiski apstiprināts diploms farmācijā), ko izsniedz universitāšu medicīnas un farmācijas fakultātes, centrālā eksaminācijas valde vai valsts augstākās izglītības eksaminācijas pārvalde;
b) Dānijā:
Bevis for bestaaet farmaceutisk kandidateksamen (universitātes sertifikāts farmācijā);
c) Vācijas Federatīvajā Republikā:
1) Zeugnis ueber die staatliche Pharmazeutische Pruefung (valsts eksāmena sertifikāts farmācijā), ko izsniedz kompetentās iestādes;
2) Vācijas Federatīvās Republikas kompetento iestāžu izsniegts sertifikāts, kas apliecina, ka pēc 1945. gada 8. maija kompetentu Vācijas Demokrātiskās Republikas iestāžu izsniegtie diplomi tiek uzskatīti par līdzvērtīgiem iepriekšējā 1. punktā minētajiem;
d) Grieķijā:
(farmaceita profesionālo kompetenci apliecinošs sertifikāts), ko izsniedz kompetentā iestāde pēc valsts eksāmena nokārtošanas;
e) Francijā:
universitātes izsniegts valsts diploms farmācijā vai universitātes izsniegts farmācijas doktora valsts diploms;
f) Īrijā:
reģistrēta farmaceitiskā ķīmiķa sertifikāts;
g) Itālijā:
pēc valsts eksāmena nokārtošanas piešķirtais diploms vai sertifikāts, kas dod tiesības praktizēt farmācijas jomā;
h) Luksemburgā:
valsts diploms farmācijā, ko piešķir valsts eksaminācijas pārvalde un paraksta valsts izglītības ministrs;
i) Nīderlandē:
Het getuigschrift van met goed gevolg afgelegd apothekersexamen (universitātes sertifikāts farmācijā);
j) Apvienotajā Karalistē:
reģistrēta farmaceitiskā ķīmiķa sertifikāts.
5. pants
Ja dalībvalstī kādas no 1. pantā minētās darbības sākšanai un turpināšanai nepieciešams ne vien 4. pantā minētais diploms, sertifikāts vai cits kvalifikāciju apliecinošs dokuments, bet arī papildu profesionālā pieredze, šī dalībvalsts par pietiekamu pierādījumu uzskata sertifikātu, ko izsniegusi kompetentā iestāde personas izcelsmes dalībvalstī vai valstī, no kuras tā nāk, kas apliecina, ka persona attiecīgu laikposmu veikusi minētās darbības izcelsmes dalībvalstī vai valstī, no kuras tā nāk.
Tomēr šāda atzīšana neattiecas uz Luksemburgas Lielhercogistes prasību par divu gadu profesionālo pieredzi, lai piešķirtu valsts publiskās aptiekas koncesiju.
6. pants
Diplomi, sertifikāti vai citi kvalifikāciju apliecinoši dokumenti farmācijā, ko dalībvalstis izsniegušas dalībvalstu pilsoņiem un kas neatbilst visām Direktīvas 85/432/EEK 2. pantā noteiktajām minimālo mācību prasībām, jāuzskata par atbilstīgām šīm prasībām, ja:
un katrā atsevišķā gadījumā, kad
- tos uzrāda kopā ar sertifikātu, kas apliecina to īpašnieku likumīgu un lietpratīgu iesaistīšanos kādā no Direktīvas 85/432/EEK 1. panta 2. punktā minētajām darbībām dalībvalstī vismaz trīs gadus pēc kārtas piecu gadu laikā pirms sertifikāta izsniegšanas, ja šī valsts reglamentē šo darbību. IV NODAĻA
Akadēmiskā titula lietošana
7. pants
1. Ciktāl tas nav pretrunā ar 14. pantu, uzņēmēja dalībvalsts nodrošina, ka dalībvalstu pilsoņiem, kas atbilst 2., 5. un 6. pantā minētajiem nosacījumiem, ir tiesības izmantot likumīgu akadēmisko titulu un, vajadzības gadījumā, tā attiecīgo abreviatūru to izcelsmes dalībvalsts valodā vai tās dalībvalsts valodā, no kuras tie nāk. Uzņēmēja dalībvalsts var pieprasīt, lai šo titulu lieto, norādot arī tās iestādes vai eksaminācijas pārvaldes nosaukumu un vietu, kas šo titulu piešķīrusi.
2. Ja akadēmisko titulu, kas piešķirts izcelsmes dalībvalstī vai dalībvalstī, no kuras ir ārvalsts pilsonis, uzņēmējā dalībvalstī var pārprast, jo tur šādu titulu piešķir tikai pēc papildu apmācības, kuras šai personai nav, tad mītnes dalībvalsts var pieprasīt, lai lieto šo izcelsmes dalībvalstī vai dalībvalstī, no kuras tas nāk, piešķirto titulu tādā formā, kā norāda uzņēmēja dalībvalsts.
8. pants
1. Uzņēmēja dalībvalsts, kas saviem pilsoņiem pieprasa labu personisko īpašību vai labas reputācijas apliecinājumu, kad tie pirmo reizi sāk kādu no 1. pantā minētajām darbībām, attiecībā uz citu dalībvalstu pilsoņiem par pietiekamu apliecinājumu uzskata sertifikātu, ko izsniegusi kompetentā iestāde izcelsmes dalībvalstī vai dalībvalstī, no kuras ārvalstnieks nāk, un kas apstiprina atbilstību dalībvalsts prasībām pēc labām personiskajām īpašībām vai labas reputācijas.
2. Ja izcelsmes dalībvalsts vai dalībvalsts, no kuras ārvalstnieks nāk, nepieprasa labu personisko īpašību vai labas reputācijas apliecinājumu personām, kuras pirmo reizi vēlas sākt šīs darbības, uzņēmēja dalībvalsts var pieprasīt tiesas izziņu no izcelsmes dalībvalsts vai dalībvalsts, no kuras ārvalstnieks nāk, vai, ja tas neizdodas, ekvivalentu dokumentu, ko izsniegusi kompetentā iestāde izcelsmes dalībvalstī vai dalībvalstī, no kuras ārvalstnieks nāk.
4. Dalībvalstis nodrošina nosūtītās informācijas konfidencialitāti.
9. pants
1. Ja uzņēmējā dalībvalstī attiecībā uz jebkuru no 1. pantā minētajām darbībām ir spēkā normatīvajos un administratīvajos aktos noteiktas prasības pēc labām personiskajām īpašībām vai labas reputācijas, ietverot arī noteikumus disciplināriem pasākumiem attiecībā uz nopietniem profesionāliem pārkāpumiem vai kriminālpārkāpumiem, izcelsmes dalībvalsts vai dalībvalsts, no kuras ārvalstnieks nāk, nosūta uzņēmējai dalībvalstij visu nepieciešamo informāciju par profesionāla vai administratīva rakstura disciplināriem pasākumiem pret attiecīgo personu vai tai piespriesto kriminālsodu laikā, kad šī persona darbojusies savā profesijā, izcelsmes dalībvalstī vai dalībvalstī, no kuras tā nāk.
2. Ja mītnes dalībvalstij ir sīkas ziņas par svarīgu starpgadījumu, kas noticis ārpus tās teritorijas, pirms attiecīgā persona reģistrēta šajā valstī, un kas varētu ietekmēt attiecīgās darbības sākšanu tās teritorijā, tā var informēt izcelsmes dalībvalsti vai dalībvalsti, no kuras ārvalstnieks nāk.
Izcelsmes dalībvalsts vai dalībvalsts, no kuras ārvalstnieks nāk, pārbauda starpgadījuma atbilstību patiesībai, ja tas varētu ietekmēt attiecīgās darbības turpināšanu šajā dalībvalstī. Šīs valsts iestādes pieņem lēmumu par izmeklēšanas veidu un pakāpi, un informē mītnes dalībvalsti par visām turpmākām darbībām, ko tā veic attiecībā uz informāciju, kas nosūtīta saskaņā ar 1. punktu.
3. Dalībvalstis nodrošina nosūtītās informācijas konfidencialitāti. 10. pants
Ja uzņēmēja dalībvalsts saviem pilsoņiem, kuri vēlas uzsākt vai turpināt kādu no 1. pantā minētajām darbībām, pieprasa izziņu par fizisko vai garīgo veselību, tā uzskata par pietiekamu apliecinājumu dokumentu, ko pieprasa izcelsmes dalībvalsts vai dalībvalsts, no kuras ārvalstnieks nāk.
Ja izcelsmes dalībvalsts vai dalībvalsts, no kuras ārvalstnieks nāk, neizvirza šāda veida prasības tiem, kas vēlas uzsākt vai turpināt attiecīgās darbības, uzņēmēja dalībvalsts no šiem pilsoņiem pieņem tādus tās valsts attiecīgās kompetentās iestādes izsniegtus sertifikātus, kas atbilst uzņēmējā valstī izsniegtajiem sertifikātiem.
11. pants
Dokumentus, kas minēti 8., 9. un 10. pantā, var uzrādīt ne ilgāk kā trīs mēnešus pēc to izsniegšanas dienas.
12. pants
1. Procedūra, ar kuru attiecīgai personai atļauj sākt kādu no 1. pantā minētajām darbībām, ievērojot 8., 9. un 10. pantu, jāveic iespējami ātri un ne vēlāk kā trīs mēnešus pēc visu ar šo personu saistīto dokumentu iesniegšanas, neskaitot novēlošanu, kas saistīta ar apelācijas sūdzībām, kas varētu tikt iesniegtas, šo procedūru pabeidzot.
2. Gadījumos, kas minēti 8. panta 3. punktā un 9. panta 2. punktā, 1. punktā noteikto termiņu atliek, ja iesniegta prasība atkārtoti izskatīt jautājumu.
Pēc apspriešanās izcelsmes dalībvalsts, vai dalībvalsts, no kuras ārvalstnieks nāk, sniedz pieprasīto atbildi triju mēnešu laikā.
Pēc atbildes saņemšanas vai arī šā termiņa beigās mītnes dalībvalsts turpina 1. punktā minēto procedūru.
13. pants
Ja uzņēmēja dalībvalsts no saviem pilsoņiem, kuri vēlas sākt vai turpināt kādu no 1. pantā minētajām darbībām, prasa dot zvērestu vai svinīgu solījumu un ja citu dalībvalstu pilsoņi nevar dot šo zvērestu vai svinīgo solījumu tādā veidā, dalībvalsts nodrošina attiecīgām personām iespēju dot zvērestu vai svinīgu solījumu piemērotā un līdzvērtīgā veidā.
14. pants
Ja uzņēmējā dalībvalstī ir noteikta profesionālā titula lietošana attiecībā uz kādu no 1. pantā minētajām darbībām, dalībvalstu pilsoņiem, kas atbilst 2., 5. un 6. pantā noteiktajiem profesionālās kvalifikācijas nosacījumiem, ir tiesības izmantot uzņēmējā dalībvalstī pieņemto profesionālo titulu un tā abreviatūru, kas šajā valstī atbilst šiem nosacījumiem.
15. pants
1. Dalībvalstis veic pasākumus, kas vajadzīgi, lai personas saņemtu informāciju par uzņēmējas dalībvalsts tiesību aktiem veselības un sociālā nodrošinājuma jomā, un vajadzības gadījumā profesionālās ētikas jomā.
Šim nolūkam dalībvalstis var izveidot informācijas centrus, kur šādas personas saņem vajadzīgo informāciju. Uzņēmēja dalībvalsts var prasīt, lai attiecīgās personas griežas šajos centros.
2. Dalībvalstis var izveidot 1. punktā minētos centrus pie kompetentajām iestādēm un struktūrām, ko tās izvirza 19. panta 1. punktā noteiktajā termiņā.
3. Dalībvalstis gādā, lai nepieciešamības gadījumā attiecīgās personas savā un savu klientu labā apgūtu valodas prasmi, kas vajadzīga profesionālajā praksē uzņēmējā dalībvalstī.
16. pants
Pastāvot pamatotām šaubām, uzņēmēja dalībvalsts var pieprasīt, lai citas dalībvalsts kompetentās iestādes apstiprina šajā dalībvalstī izsniegto un II un III nodaļā minēto diplomu, sertifikātu vai citu kvalifikāciju apliecinošu dokumentu autentiskumu, kā arī apstiprinājumu tam, ka attiecīgā persona ir izpildījusi visas Direktīvā 85/432/EEK noteiktās prasības attiecībā uz mācībām.
17. pants
Termiņā, kāds paredzēts 19. panta 1. punktā, dalībvalstis norāda iestādes un struktūras, kam ir tiesības izsniegt un pieņemt diplomus, sertifikātus vai citus kvalifikāciju apliecinošus dokumentus, kā arī šajā direktīvā minētos dokumentus un informāciju, un par to tūlīt informē citas dalībvalstis un Komisiju.
18. pants
Šī direktīva attiecas arī uz dalībvalstu pilsoņiem, kuri kā darbinieki veic vai veiks kādu no 1. pantā minētajām darbībām saskaņā ar Regulu (EEK) Nr. 1612/68. 19. pants
1. Dalībvalstis veic pasākumus, kas vajadzīgi, lai izpildītu šīs direktīvas prasības līdz 1987. gada 1. oktobrim. Dalībvalstis par to tūlīt informē Komisiju.
2. Dalībvalstis paziņo Komisijai galvenos savu tiesību aktu noteikumus, ko tās pieņem jomā, kuru reglamentē šī direktīva.
20. pants
Ja dalībvalstij noteiktās jomās rodas grūtības šīs direktīvas ievērošanā, Komisija kopā ar valsti izskata šo problēmu un lūdz ar Padomes Lēmumu 75/320/EEK [6] izveidotās Farmācijas komitejas atzinumu.
Vajadzības gadījumā Komisija iesniedz Padomei piemērotus priekšlikumus.
21. pants
Šī direktīva ir adresēta dalībvalstīm.
(1985. gada 20. decembris) par normatīvo un administratīvo aktu koordināciju attiecībā uz pārvedamu vērtspapīru kolektīvo ieguldījumu uzņēmumiem (PVKIU)
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā dalībvalstu tiesību akti par kolektīvu ieguldījumu uzņēmumiem dažādās valstīs ievērojami atšķiras, jo īpaši attiecībā uz šo uzņēmumu pienākumiem un to kontroli; tā kā šīs atšķirības deformē konkurenci starp šiem uzņēmumiem un nenodrošina līdzvērtīgu aizsardzību sertifikātu turētājiem;
tā kā, ņemot vērā minētos mērķus, ir vēlams pieņemt kopīgus pamatnoteikumus par dalībvalstu kolektīvo ieguldījumu uzņēmumu darbības atļaušanu, uzraudzību, struktūru, darbību un informāciju, kas tiem jāpublicē;
tā kā šo kopīgo noteikumu piemērošana ir pietiekama garantija, lai ļautu dalībvalstu kolektīvo ieguldījumu uzņēmumiem, ievērojot piemērojamos noteikumus par kapitāla apriti, laist savus sertifikātus tirgū citās dalībvalstīs, kas attiecībā uz šiem uzņēmumiem vai to sertifikātiem nevar piemērot noteikumus, kuri šajās valstīs neattiecas uz jomu, ko reglamentē šī direktīva; tā kā, ja kolektīvā ieguldījuma uzņēmums, kas atrodas vienā dalībvalstī, savus sertifikātus laiž tirgū citā dalībvalstī, tam tomēr jāveic visi vajadzīgie pasākumi, lai nodrošinātu, ka sertifikātu turētāji šajā citā dalībvalstī var viegli īstenot savas finansiālās tiesības un lai to rīcībā būtu visa vajadzīgā informācija;
tā kā dalībvalstu tiesību aktu koordinācija sākotnēji jāveic tikai attiecībā uz kolektīvo ieguldījumu uzņēmumiem, kas nav slēgta veida uzņēmumi un kas veic savu sertifikātu publisku tirdzniecību Kopienā un kuru vienīgais mērķis ir veikt ieguldījumus pārvedamos vērtspapīros (kas patiešām ir biržu sarakstos vai līdzīgos regulētos tirgos oficiāli iekļauti pārvedami vērtspapīri); tā kā tādu kolektīvo ieguldījumu uzņēmumu reglamentēšana, uz kuriem neattiecas direktīva, rada dažādas problēmas, kas jārisina ar citu noteikumu palīdzību, un uz šādiem uzņēmumiem attieksies vēlāka koordinācija; tā kā līdz šādai koordinācijai visas dalībvalstis drīkst noteikt tās pārvedamo vērtspapīru kolektīvo ieguldījumu uzņēmumu (PVKIU) kategorijas, kas — ņemot vērā to īstenoto ieguldījumu un aizdevumu politiku — nav iekļauti šīs direktīvas darbības jomā, kā arī noteikumus, kas attiecas uz šādiem PVKIU, kad tie veic darbību tās teritorijā;
tā kā tādu PVKIU sertifikātu brīva tirdzniecība, kam līdz pat 100 % aktīvu ir atļauts ieguldīt pārvedamos vērtspapīros, kurus ir emitējusi tā pati iestāde (valsts, vietējā pašvaldība utt.), nedrīkst tieši vai netieši traucēt kapitāla tirgus darbību vai apgrūtināt dalībvalstu finanšu stāvokli, vai radīt tādu situāciju ekonomikā, kas ir līdzīga tai, ko tiecas novērst Līguma 68. panta 3. punkts;
tā kā jāņem vērā īpašā situācija Grieķijas Republikas un Portugāles Republikas finanšu tirgū, atvēlot šīm valstīm papildlaiku, kurā īstenot šo direktīvu,
IR PIEŅĒMUSI ŠO DIREKTĪVU.
I Iedaļa Vispārīgi noteikumi un darbības joma
3. Saskaņā ar tiesību aktiem šādus uzņēmumus drīkst nodibināt vai nu atbilstīgi līgumtiesībām (kā kopīgus fondus, ko pārvalda pārvaldības sabiedrības) vai trasta tiesībām (kā ieguldījumu fondus), vai saskaņā ar statūtiem (kā ieguldījumu sabiedrības).
Šajā direktīvā "kopīgie fondi" ir arī ieguldījumu fondi.
4. Šī direktīva tomēr neattiecas uz ieguldījumu sabiedrībām, kuru aktīvi ar meitas uzņēmumu starpniecību lielākoties tiek ieguldīti citādi nevis pārvedamos vērtspapīros.
5. Dalībvalstis liedz PVKIU, uz kuriem attiecas šī direktīva, pārveidoties par tādiem kolektīvu ieguldījumu uzņēmumiem, uz kuriem šī direktīva neattiecas.
6. Ievērojot noteikumus, kas attiecas uz kapitāla apriti, kā arī 44. un 45. pantu, un 52. panta 2. punktu, neviena dalībvalsts attiecībā uz PVKIU, kas atrodas citā dalībvalstī, vai attiecībā uz sertifikātiem, ko ir emitējuši šādi PVKIU, ja tie tirgo savus sertifikātus tās teritorijā, nedrīkst piemērot nekādus citus noteikumus jomā, uz ko attiecas šī direktīva.
7. Neskarot 6. punktu, dalībvalsts drīkst piemērot PVKIU, kas atrodas to teritorijā, prasības, kas ir stingrākas par tām, kas noteiktas šīs direktīvas 4. pantā un turpmāk, vai papildina tās, ar nosacījumu, ka tās ir vispārpiemērojamas un tās nav pretrunā šīs direktīvas noteikumiem.
2. pants
- PVKIU, kuru sertifikātus saskaņā ar fonda nolikumu vai ieguldījumu sabiedrības dibināšanas dokumentiem drīkst publiski pārdot tikai valstīs, kas nav dalībvalstis,
- tādas PVKIU kategorijas, ko noteikusi dalībvalsts, kurā PVKIU atrodas, un uz ko — ņemot vērā to ieguldījumu un aizņēmumu politiku — neattiecas V nodaļā un 36. pantā paredzētās normas.
2. Piecos gados pēc šīs direktīvas ieviešanas Komisija iesniedz Padomei ziņojumu par 1. punkta, un jo īpaši tā ceturtā ievilkuma ieviešanu. Vajadzības gadījumā Komisija ierosina piemērotus pasākumus, lai paplašinātu tās darbības jomu.
3. pants
Šajā direktīvā uzskata, ka PVKIU atrodas dalībvalstī, kur ieguldījumu fonda ieguldījumu sabiedrībai vai pārvaldības sabiedrībai ir juridiskā adrese; dalībvalstīm jāprasa, lai pārvaldes iestāde būtu tajā pašā dalībvalstī, kur juridiskā adrese.
II IEDAĻA PVKIU darbības atļaušana
4. pants
1. Lai veiktu darbību, PVKIU jābūt atļaujai, ko izsniegušas tās dalībvalsts kompetentās iestādes, kurā PVKIU atrodas, turpmāk sauktas "kompetentās iestādes".
Šāda atļauja ir derīga visās dalībvalstīs.
2. Ieguldījumu fonda darbību atļauj vienīgi tad, ja kompetentās iestādes apstiprinājušas pārvaldības sabiedrību, fonda nolikumu un depozitārija izvēli. Ieguldījuma sabiedrības darbību atļauj vienīgi tad, ja kompetentās iestādes apstiprinājušas gan tās dibināšanas dokumentus, gan depozitārija izvēli.
3. Kompetentās iestādes nedrīkst atļaut PVKIU darbību, ja pārvaldības sabiedrības, ieguldījumu sabiedrības vai depozitārija direktoriem nav atbilstīga reputācija vai trūkst pienākumu veikšanai vajadzīgās pieredzes. Šajā sakarā pārvaldības sabiedrības, ieguldījumu sabiedrības un depozitārija direktoru vārdi, kā arī visu viņu vietnieku vārdi tūlīt jāpaziņo kompetentajām iestādēm.
"Direktori" ir personas, kas saskaņā ar tiesību aktiem vai dibināšanas dokumentiem pārstāv pārvaldības sabiedrību, ieguldījumu sabiedrību vai depozitāriju vai praktiski nosaka pārvaldības sabiedrības, ieguldījumu sabiedrības vai depozitārija politiku.
4. Bez kompetento iestāžu atļaujas nedrīkst mainīt ne pārvaldības sabiedrību, ne arī depozitāriju, kā arī nedrīkst grozīt fonda nolikumu vai ieguldījumu sabiedrības dibināšanas dokumentus.
III IEDAĻA Pienākumi attiecībā uz ieguldījumu fondu struktūru
5. pants
Pārvaldības sabiedrībai jābūt pietiekamiem finanšu resursiem, lai tā varētu sekmīgi darboties un pildīt savus pienākumus.
6. pants
Pārvaldības sabiedrības nedrīkst iesaistīties darbībās, kas nav ieguldījumu fondu un ieguldījumu sabiedrību pārvaldība.
7. pants
1. Ieguldījumu fonda aktīvi jānodod depozitārijam glabāšanā.
2. Depozitārija pienākumu, kā minēts 9. pantā, neiespaido tas, ka tas visus glabātos aktīvus vai daļu no tiem ir uzticējis trešai personai.
d) jānodrošina, ka darījumos ar ieguldījumu fonda aktīviem atlīdzība tiek sniegta parastajā termiņā;
e) jānodrošina, ka ieguldījumu fonda ieņēmumus izmanto saskaņā ar tiesību aktiem un fonda nolikumu.
8. pants
1. Depozitārija juridiskajai adresei jābūt tajā pašā dalībvalstī, kur pārvaldības sabiedrības juridiskajai adresei, vai arī tai jādarbojas šajā dalībvalstī, ja tās juridiskā adrese ir citā dalībvalstī.
2. Depozitārijam jābūt iestādei, kas ir valsts kontrolē. Tam arī jāsniedz pietiekamas finansiālas un profesionālas garantijas, lai tas kā depozitārijs varētu efektīvi veikt savu darbu un pildīt saistības, ko uzliek šāds statuss.
3. Dalībvalstis nosaka 2. punktā paredzēto iestāžu kategorijas, no kurām var izraudzīties depozitāriju.
9. pants
Depozitārijs saskaņā ar tās valsts tiesību aktiem, kurā ir pārvaldības sabiedrības juridiskā adrese, atbild pārvaldības sabiedrībai un sertifikātu turētājiem par visiem zaudējumiem, kas radušies tādēļ, ka depozitārijs bez attaisnojuma nav pildījis savus pienākumus vai tos pildījis nepilnīgi. Prasīt atbildību attiecībā pret sertifikātu turētājiem drīkst vai nu tieši vai netieši ar pārvaldības sabiedrības starpniecību atkarībā no juridiskajām attiecībām starp depozitāriju, pārvaldības sabiedrību un sertifikātu turētājiem.
10. pants
1. Neviena sabiedrība nedrīkst darboties gan kā pārvaldības sabiedrība, gan kā depozitārijs.
2. Pārvaldības sabiedrībai un depozitārijam, veicot attiecīgos pienākumus, jādarbojas neatkarīgi un tikai sertifikātu turētāju interesēs.
11. pants
Tiesību akti vai fonda nolikums paredz pārvaldības sabiedrības un depozitārija maiņas nosacījumus un noteikumus, kas ļauj nodrošināt sertifikātu turētāju aizsardzību šādas maiņas gadījumā.
IV IEDAĻA Pienākumi attiecībā uz ieguldījumu sabiedrību struktūru un to depozitāriju
12. pants
Dalībvalstis nosaka ieguldījumu sabiedrību juridisko formu. Šīm sabiedrībām ir jābūt pietiekamam iemaksātajam kapitālam, lai tās varētu sekmīgi darboties un pildīt pienākumus.
13. pants
Ieguldījumu sabiedrības nedrīkst veikt darbības, kas nav minētas 1. panta 2. punktā.
14. pants
1. Ieguldījumu sabiedrības aktīvi jānodod depozitārijam glabāšanā.
2. Depozitārija atbildību, kas minēta 16. pantā, neiespaido tas, ka tas visus aktīvus vai daļu no tiem ir nodevis glabāšanā trešai pusei.
3. Turklāt depozitārijam:
a) jānodrošina, ka sertifikātu pārdošana, emisija, atpirkšana, izpirkšana un atcelšana, ko veic sabiedrība vai tās vārdā, tiek veikta saskaņā ar tiesību aktiem un sabiedrības dibināšanas dokumentiem;
c) jānodrošina, ka sabiedrības ieņēmumi tiek izmantoti saskaņā ar tiesību aktiem un tās dibināšanas dokumentiem.
4. Dalībvalsts drīkst pieņemt lēmumu, ka attiecībā uz tās teritorijā esošajām ieguldījumu sabiedrībām, kuras tirgo savus sertifikātus tikai vienā vai vairākās tādās biržās, kur to sertifikāti ir iekļauti oficiālā sarakstā, netiek izvirzīta prasība, lai tām būtu depozitāriji šīs direktīvas nozīmē.
Šādām sabiedrībām nepiemēro 34., 37. un 38. pantu. Tomēr šādu sabiedrību aktīvu izvērtēšanas noteikumiem jābūt norādītiem tiesību aktos vai sabiedrību dibināšanas dokumentos.
5. Dalībvalsts drīkst pieņemt lēmumu, ka tās teritorijā esošajām ieguldījumu sabiedrībām, kuras vismaz 80 % no saviem sertifikātiem tirgo ar vienas vai vairāku fondu biržu starpniecību, kas ir norādītas to dibināšanas dokumentos, neizvirza prasību, lai tām būtu depozitāriji šīs direktīvas nozīmē, ja to sertifikāti ir iekļauti to dalībvalstu fondu biržu oficiālajos sarakstos, kuru teritorijās sertifikātus tirgo, un ja visus darījumus, ko šāda sabiedrība veic ārpus fondu biržām, veic tikai par fondu biržas cenām. Sabiedrības dibināšanas dokumentos jābūt norādītai tai fondu biržai tirdzniecības valstī, kuras cenas nosaka tās cenas, par kādām minētā sabiedrība veic darījumus ārpus fondu biržas šajā valstī.
Dalībvalsts izmanto iepriekšējā apakšpunktā paredzēto iespēju vienīgi tad, ja atzīst, ka sertifikātu turētājiem ir aizsardzība, kas ir līdzvērtīga aizsardzībai, ko sertifikātu turētājiem sniedz PVKIU, kam ir depozitāriji šīs direktīvas nozīmē.
b) jāveic tirgus intervence, lai novērstu savu sertifikātu fondu biržas cenu svārstības, kas pārsniedz 5 % no to tīro aktīvu vērtības;
c) jānosaka savu sertifikātu tīrā aktīvu vērtība un tā jāpaziņo kompetentajām iestādēm vismaz divreiz nedēļā un jāpublicē divreiz mēnesī.
Vismaz divreiz mēnesī neatkarīgam revidentam jāpārliecinās, ka sertifikātu cenas aprēķins veikts saskaņā ar tiesību aktiem un sabiedrības dibināšanas dokumentiem. To darot, revidentam jāapstiprina, ka sabiedrības aktīvi ir ieguldīti saskaņā ar tiesību aktos un sabiedrības dibināšanas dokumentos paredzētajiem noteikumiem.
6. Dalībvalstis nosauc Komisijai tās sabiedrības, uz kurām attiecas 4. un 5. punktā paredzētās atkāpes.
Komisija ziņo Kontaktkomitejai par 4. un 5. punkta piemērošanu piecu gadu laikā pēc šīs direktīvas ieviešanas. Saņēmusi Kontaktkomitejas atzinumu, Komisija vajadzības gadījumā ierosina attiecīgus pasākumus.
15. pants
1. Depozitārija juridiskajai adresei jābūt tajā pašā dalībvalstī, kur ir ieguldījumu sabiedrības juridiskā adrese, vai arī tam jādarbojas šajā dalībvalstī, ja tā juridiskā adrese ir citā dalībvalstī.
2. Depozitārijam jābūt iestādei, kas ir valsts kontrolē. Tam arī jāsniedz pietiekamas finansiālas un profesionālas garantijas, lai tas kā depozitārijs varētu sekmīgi veikt savu darbu un pildīt saistības, ko uzliek šāds statuss.
3. Dalībvalstis nosaka 2. punktā paredzēto iestāžu kategorijas, no kurām var izraudzīties depozitāriju.
16. pants
Depozitārijs saskaņā ar tās valsts tiesību aktiem, kur ir ieguldījumu sabiedrības juridiskā adrese, atbild ieguldījumu sabiedrībai un sertifikātu turētājiem par visiem zaudējumiem, kas radušies tādēļ, ka depozitārijs bez attaisnojuma nav pildījis savus pienākumus vai tos pildījis nepilnīgi.
17. pants
1. Neviena sabiedrība nedrīkst darboties gan kā ieguldījumu sabiedrība, gan kā depozitārijs.
2. Pildot depozitārija uzdevumus, depozitārijam jārīkojas tikai sertifikātu turētāju interesēs.
18. pants
Tiesību akti vai ieguldījumu sabiedrības dibināšanas dokumenti paredz depozitārija maiņas nosacījumus un noteikumus, kas ļauj nodrošināt sertifikātu turētāju aizsardzību šādas maiņas gadījumā.
V IEDAĻA Pienākumi attiecībā uz PVKIU ieguldījumu politiku
19. pants
b) pārvedami vērtspapīri, ko tirgo citā regulētā dalībvalsts tirgū, kas darbojas regulāri un ir atzīts un atvērts plašai sabiedrībai un/vai;
c) pārvedami vērtspapīri, kas ir iekļauti fondu biržas oficiālā sarakstā valstī, kas nav dalībvalsts, vai ko valstī, kas nav dalībvalsts, tirgo citā regulētā tirgū, kas darbojas regulāri un ir atzīts un atvērts plašai sabiedrībai, ja kompetentās iestādes ir apstiprinājušas fondu biržas vai tirgus izvēli, vai arī tā ir paredzēta kādā tiesību aktā vai fonda nolikumā, vai ieguldījumu sabiedrības dibināšanas dokumentos, un/vai;
a) PVKIU ne vairāk kā 10 % no saviem aktīviem drīkst ieguldīt pārvedamos vērtspapīros, kas nav 1. punktā minētie vērtspapīri;
b) dalībvalsts drīkst noteikt, ka PVKIU ne vairāk kā 10 % no saviem aktīviem var ieguldīt parāda instrumentos, kurus šajā direktīvā to īpašību dēļ uzskata par līdzvērtīgiem pārvedamiem vērtspapīriem un kuri cita starpā ir pārvedami, likvīdi un kuriem ir vērtība, ko var precīzi noteikt jebkurā laikā vai tik bieži, kā to paredz 34. pants;
c) ieguldījumu sabiedrība drīkst iegūt kustamu un nekustamu īpašumu, kas ir būtisks tās tiešai darbībai;
d) PVKIU nedrīkst iegūt ne dārgmetālus, ne sertifikātus par tiem.
3. Kopējie 2. punkta a) un b) apakšpunktā minētie ieguldījumi nekādā gadījumā nedrīkst pārsniegt 10 % no PVKIU aktīviem.
4. Ieguldījumu fondi un ieguldījumu sabiedrības drīkst turēt papildu likvīdus līdzekļus.
20. pants
b) ziņas par visiem grozījumiem, ko tās domā izdarīt instrumentu sarakstos, kas minēti a) apakšpunktā, vai visos instrumentos, ko tās domā turpmāk pielīdzināt pārvedamiem vērtspapīriem, līdz ar šādas rīcības pamatojumu.
1. Dalībvalstis drīkst ļaut PVKIU, ievērojot to paredzētos nosacījumus un ierobežojumus, izmantot metodes un instrumentus, kas attiecas uz pārvedamiem vērtspapīriem, ja šādas metodes un instrumentus izmanto efektīvai vērtspapīru portfeļa pārvaldībai.
2. Dalībvalstis drīkst arī ļaut PVKIU saistībā ar to aktīvu un pasīvu pārvaldību izmantot metodes un instrumentus, kas sniedz aizsardzību pret valūtas risku.
22. pants
1. Vienas iestādes emitētos pārvedamos vērtspapīros PVKIU nedrīkst ieguldīt vairāk par 5 % savu aktīvu.
2. Dalībvalstis drīkst 1. punktā noteikto maksimumu paaugstināt līdz ne vairāk kā 10 %. Tomēr to vērtspapīru kopējā vērtība, ko PVKIU tur emitentiestādēs, katrā no tām ieguldot vairāk par 5 % no saviem aktīviem, nedrīkst pārsniegt 40 % no tās aktīvu vērtības.
3. Dalībvalstis drīkst 1. punktā noteikto robežu paaugstināt līdz ne vairāk kā 35 %, ja attiecīgos vērtspapīrus emitē vai garantē dalībvalsts, tās vietējās varasiestādes, valstis, kas nav dalībvalstis, vai starptautiskas publiskās organizācijas, kurās viena vai vairākas dalībvalstis ir locekles.
23. pants
1. Atkāpjoties no 22. panta un neatkarīgi no Līguma 68. panta 3. punkta dalībvalstis, drīkst ļaut PVKIU saskaņā ar dalīta riska principu ieguldīt līdz 100 % aktīvu dažādos pārvedamos vērtspapīros, ko emitējusi vai garantējusi jebkura dalībvalsts, tās vietējās varasiestādes, valsts, kas nav dalībvalsts, vai starptautiskas publiskās organizācijas, kurās viena vai vairākas dalībvalstis ir locekles.
Kompetentās iestādes piešķir šādu iespēju atkāpties tikai tad, ja uzskata, ka PVKIU sertifikātu turētājiem ir aizsardzība, kas ir līdzvērtīga tādu PVKIU sertifikātu turētāju aizsardzībai, kuri nepārsniedz 22. pantā noteiktos ierobežojumus.
Šāda PVKIU turējumā jābūt vērtspapīriem vismaz no sešām dažādām emisijām, bet nevienas emisijas vērtspapīru apjoms nedrīkst pārsniegt 30 % no PVKIU kopējiem aktīviem.
2. Fonda nolikumā vai ieguldījumu sabiedrības dibināšanas dokumentos 1. punktā minētajiem PVKIU skaidri jānorāda valstis, vietējās varasiestādes vai starptautiskās publiskās organizācijas, kas emitē vai garantē vērtspapīrus, kuros šie PVKIU paredz ieguldīt vairāk nekā 35 % no to aktīviem; kompetentajām iestādēm jāapstiprina šo fondu nolikumi vai dibināšanas dokumenti.
3. Turklāt katram šādam PVKIU, kas minēts 1. punktā, savā prospektā vai jebkādā citā reklāmizdevumā jāiekļauj izcelts paziņojums, vēršot uzmanību uz šādu atļauju un norādot valstis, vietējās varasiestādes un/vai starptautiskās publiskās organizācijas, kuru vērtspapīros tas paredz ieguldīt vai ir jau ieguldījis vairāk nekā 35 % no saviem aktīviem.
24. pants
1. PVKIU nedrīkst iegādāties citu atklāto kolektīvo ieguldījumu uzņēmumu sertifikātus, ja vien tie nav kolektīvo ieguldījumu uzņēmumi 1. panta 2. punkta pirmā un otrā ievilkuma izpratnē.
2. PVKIU nedrīkst ieguldīt vairāk nekā 5 % no saviem aktīviem šādu kolektīvu ieguldījumu uzņēmumu sertifikātos.
3. Ieguldījumu tāda ieguldījumu fonda sertifikātos, ko vada tā pati pārvaldības sabiedrība vai cita sabiedrība, ar kuru pārvaldības sabiedrību saista kopīga vadība vai kontrole, vai būtiska tieša vai netieša līdzdalība, drīkst veikt vienīgi tad, ja ieguldījumu fonds saskaņā ar tā nolikumu ir specializējies ieguldījumos konkrētā ģeogrāfiskā rajonā vai tautsaimniecības nozarē, un ar nosacījumu, ka kompetentās iestādes atļauj veikt šādus ieguldījumus. Atļauju piešķir tikai tad, ja ieguldījumu fonds ir paziņojis par savu nodomu izmantot šo iespēju un ja minētā iespēja ir skaidri norādīta fonda nolikumā.
Pārvaldības sabiedrība nedrīkst iekasēt kādu samaksu vai izmaksas tādēļ, ka darījums attiecas uz tāda ieguldījumu fonda sertifikātiem, kur daļa no aktīviem ir ieguldīti sertifikātos, kas pieder citam ieguldījumu fondam, kuru vada tā pati pārvaldības sabiedrība vai jebkura cita sabiedrība, ar ko pārvaldības sabiedrību saista kopīga vadība vai kontrole, vai būtiska tieša vai netieša līdzdalība.
4. Šā panta 3. punktu piemēro arī tad, ja ieguldījumu sabiedrība iegādājas sertifikātus citā ieguldījumu sabiedrībā, ar kuru tā ir saistīta 3. punkta nozīmē.
1. Ieguldījumu sabiedrība vai pārvaldības sabiedrība, kas darbojas saistīti ar visiem ieguldījumu fondiem, ko tā vada un uz ko attiecas šī direktīva, nedrīkst iegādāties akcijas ar tādām balsstiesībām, kas ļautu tai būtiski ietekmēt emitentiestādes pārvaldību.
Līdz turpmākai koordinācijai dalībvalstīm jāievēro esošie noteikumi, kuri citu dalībvalstu tiesību aktos transponē principu, kas ir formulēts pirmajā apakšpunktā.
- 10 % no vienas emitentiestādes parāda vērtspapīriem,
- 10 % no sertifikātiem, kas pieder kādam atsevišķam kolektīvu ieguldījumu uzņēmumam 1. panta 2. punkta pirmā un otrā ievilkuma nozīmē.
Iegādājoties vērtspapīrus, otrajā un trešajā ievilkumā noteiktos ierobežojumus drīkst neievērot, ja tobrīd nav iespējams aprēķināt parāda vērtspapīru bruto vērtību vai vērtspapīru tīro vērtību.
d) akcijām, ko PVKIU tur tādas valsts, kas nav dalībvalsts, sabiedrības kapitālā, kura iegulda savus aktīvus galvenokārt tādu emitentiestāžu vērtspapīros, kuru juridiskā adrese atrodas šajā valstī, ja saskaņā ar šīs valsts tiesību aktiem PVKIU tikai tā var ieguldīt šīs valsts emitentiestāžu vērtspapīros. Šo atkāpi tomēr piemēro vienīgi tad, ja tās valsts, kas nav dalībvalsts, sabiedrība savā ieguldījumu politikā ievēro ierobežojumus, kas noteikti 22., 24. pantā un 25. panta 1. un 2. punktā. Ja robežas, kas noteiktas 22. un 24. pantā, ir pārkāptas, ar vajadzīgajām pārmaiņām piemēro 26. pantu;
e) ieguldījumu sabiedrības turētām akcijām tādu meitas uzņēmumu kapitālā, kas tikai savās interesēs nodarbojas ar pārvaldību, konsultācijām vai tirdzniecību.
26. pants
1. PVKIU nav jāievēro šajā iedaļā noteiktie ierobežojumi, ja tas īsteno pierakstīšanās tiesības, kas attiecas uz pārvedamiem vērtspapīriem, kas ir to aktīvu sastāvdaļa.
Nodrošinot dalīta riska principa ievērošanu, dalībvalstis var atļaut tādiem PVKIU, kuru darbības atļauja piešķirta nesen, atkāpties no 22. un 23. panta sešus mēnešus pēc to darbības atļaujas saņemšanas dienas.
2. Ja pirmajā punktā minētās robežas ir pārsniegtas no PVKIU neatkarīgu iemeslu dēļ, vai īstenojot pierakstīšanās tiesības, šim PVKIU attiecībā uz saviem tirdzniecības darījumiem par prioritāru mērķi jāpieņem minētā stāvokļa izlabošana, atbilstīgi ņemot vērā tā sertifikātu turētāju intereses. VI IEDAĻA
Pienākumi attiecībā uz informāciju, ko sniedz sertifikātu turētājiem A. Prospekta un periodisko pārskatu publicēšana
27. pants
1. Ieguldījumu sabiedrībai un pārvaldības sabiedrībai — par katru no tās pārvaldītajiem fondiem — jāpublicē:
- divi mēneši attiecībā uz pusgada pārskatu.
28. pants
1. Prospektā jābūt ziņām, kas vajadzīgas ieguldītājiem, lai viņi varētu pieņemt pamatotu lēmumu par viņiem piedāvāto ieguldījumu. Tajā jābūt vismaz tām ziņām, kas paredzētas A sarakstā, kurš pievienots šai direktīvai, ciktāl šīs ziņas jau neparādās dokumentos, ko pievieno prospektam saskaņā ar 29. panta 1. punktu.
2. Gada pārskatā jābūt bilancei vai paziņojumam par aktīviem un pasīviem, sīkam finanšu gada ieņēmumu un izdevumu pārskatam, ziņojumam par darbību finanšu gada laikā un citām ziņām, kas paredzētas B sarakstā, kurš pievienots šai direktīvai, kā arī citādām svarīgām ziņām, kas ļauj ieguldītājiem pieņemt pamatotu lēmumu par PVKIU darbības attīstību un tās rezultātiem.
3. Pusgada pārskatā jābūt vismaz tām ziņām, kas paredzētas šai direktīvai pievienotā B saraksta I līdz IV nodaļā; ja PVKIU ir izmaksājis vai piedāvā izmaksāt pagaidu dividendes, datiem jāuzrāda rezultāti pēc nodokļiem attiecīgajā pusgadā un izmaksātās vai piedāvātās pagaidu dividendes.
29. pants
1. Fonda nolikums vai ieguldījumu sabiedrības dibināšanas dokumenti ir prospekta būtiska sastāvdaļa, kas tam jāpievieno.
2. Šā panta 1. punktā minētie dokumenti tomēr nav jāpievieno prospektam, ja sertifikātu turētājam ir paziņots, ka viņam šie dokumenti pēc lūguma tiks atsūtīti vai tiks paziņota vieta, kur katrā dalībvalstī, kurā attiecīgie sertifikāti ir laisti tirgū, viņš var iepazīties ar šiem dokumentiem.
30. pants
Būtiskie prospekta dati ir regulāri jāatjaunina.
31. pants
Vienai vai vairākām personām, ko tiesību akti pilnvaro veikt revīziju, saskaņā ar Padomes Direktīvu 84/253/EEK (1984. gada 10. aprīlis), kas pamatojas uz Līguma 54. panta 3. punkta g) apakšpunktu un attiecas uz personu apstiprināšanu grāmatvedības dokumentu obligāto revīziju veikšanai [4], jāpārbauda gada pārskatos norādītie grāmatvedības dati. Revidentu ziņojumu, tostarp piezīmes, pilnībā iekļauj gada pārskatā.
32. pants
PVKIU jānosūta kompetentajām iestādēm savs prospekts un visi grozījumi tajā, kā arī gada un pusgada pārskati.
33. pants
1. Prospekts, jaunākais gada pārskats un attiecīgais pusgada ziņojums, kas ir publicēts, pirms līguma noslēgšanas par brīvu jāpiedāvā parakstītājiem.
2. Turklāt gada un pusgada pārskatiem jābūt publiski pieejamiem vietās, ko norāda prospektā.
3. Gada un pusgada pārskatus sertifikātu turētājiem pēc lūguma izsniedz par brīvu.
B. Citas informācijas publicēšana
34. pants
PVKIU attiecīgi jāpublisko savu sertifikātu emisijas, pārdošanas, atpirkšanas vai izpirkšanas cena ikreiz, kad tas tos emitē, pārdod, atpērk vai izpērk, un vismaz divreiz mēnesī. Kompetentās iestādes tomēr drīkst PVKIU samazināt publicēšanas biežumu līdz vienai reizei mēnesī, ja šāds izņēmums neskar sertifikātu turētāju intereses.
35. pants
Visās publikācijās, kurās aicina iegādāties PVKIU sertifikātus, jānorāda, ka ir pieejams prospekts, un vietas, kur to var iegūt.
VIII IEDAĻA Vispārīgie PVKIU pienākumi
36. pants
2. Atkāpjoties no 1. punkta, dalībvalsts drīkst atļaut PVKIU aizņemties:
a) līdz 10 % - no aktīviem — ieguldījumu sabiedrībai, un - no fondu vērtības — ieguldījumu fondam,
ja tas ir pagaidu aizņēmums;
b) līdz 10 % no aktīviem — ieguldījumu sabiedrībai, ja aizņēmums ļauj iegūt nekustamo īpašumu, kas ir būtisks tās uzdevumu tiešai veikšanai; ne šajā, ne a) apakšpunktā minētajā gadījumā aizņēmums kopumā nedrīkst pārsniegt 15 % no aizņēmēja aktīviem.
37. pants
1. Pēc katra sertifikātu turētāja lūguma savi sertifikāti PVKIU ir jāatpērk vai jāizpērk.
b) dalībvalstis drīkst atļaut kompetentajām iestādēm prasīt sertifikātu atpirkšanas vai izpirkšanas pārtraukumu sertifikātu turētāju vai vispārības interesēs.
3. Gadījumos, kas minēti 2. punkta a) apakšpunktā, PVKIU nekavējoties savs lēmums jāpaziņo kompetentajām iestādēm un attiecīgajām visu to dalībvalstu iestādēm, kur tas tirgo savus sertifikātus.
38. pants
Aktīvu novērtēšanas noteikumi un PVKIU sertifikātu pārdošanas vai emisijas cenas un atpirkšanas vai izpirkšanas cenas aprēķina noteikumiem jābūt noteiktiem tiesību aktos, fonda nolikumā vai ieguldījumu sabiedrības dibināšanas dokumentos.
39. pants
Ieguldījumu fondi vai ieguldījumu sabiedrības ieņēmumus sadala vai atkārtoti iegulda saskaņā ar tiesību aktiem un fonda nolikumu vai ieguldījumu sabiedrības dibināšanas dokumentiem.
40. pants
PVKIU sertifikātu drīkst emitēt tikai tad, ja PVKIU aktīvos parastajā termiņā ir izdarīta iemaksa, kas ir vienāda ar tīro emisijas cenu. Šis noteikums neliedz izplatīt bezmaksas sertifikātus.
41. pants
1. Neskarot 19. un 21. pantu: - ne ieguldījumu sabiedrība,
- ne pārvaldības sabiedrība vai depozitārijs, kas darbojas ieguldījumu fonda vārdā, nedrīkst piešķirt aizdevumus vai kā galvotājs darboties trešās puses vārdā.
2. Šā panta 1. punkts neliedz šādiem uzņēmumiem iegādāties pārvedamus vērtspapīrus, kas nav pilnībā apmaksāti.
42. pants
43. pants
Tiesību aktos vai fonda nolikumā jāparedz atlīdzība un izdevumi, ko pārvaldības sabiedrība ir tiesīga prasīt no ieguldījumu fonda, un metode, kā aprēķina šādu atlīdzību.
Tiesību aktos vai ieguldījumu sabiedrības dibināšanas dokumentos ir jāparedz izdevumi, kurus segs sabiedrība.
VIII IEDAĻA Īpaši noteikumi, ko piemēro PVKIU, kuri tirgo savus sertifikātus dalībvalstīs, kas nav valstis, kur tie atrodas
44. pants
1. PVKIU, kas tirgo savus sertifikātus citā dalībvalstī, jāievēro šajā valstī spēkā esošie normatīvie un administratīvie akti jomās, uz ko neattiecas šī direktīva.
2. Katrs PVKIU drīkst reklamēt savus sertifikātus dalībvalstī, kurā tos tirgo. Tam jāievēro noteikumi, kas šajā valstī reglamentē reklāmu.
3. Noteikumi, kas minēti 1. un 2. punktā, jāpiemēro bez diskriminācijas.
45. pants
Gadījumā, kas minēts 4. pantā, attiecīgam PVKIU saskaņā ar normatīvajiem un administratīvajiem aktiem, kas ir spēkā tirdzniecības dalībvalstī, jāveic arī vajadzīgie pasākumi, lai šajā valstī nodrošinātu iespēju veikt maksājumus sertifikātu turētājiem, sertifikātu atpirkšanu vai izpirkšanu, kā arī darīt pieejamu informāciju, kas PVKIU ir jāsniedz.
46. pants
- fonda nolikums vai dibināšanas dokumenti,
- prospekts,
- vajadzības gadījumā, jaunākais gada pārskats un attiecīgais pusgada pārskats, un - ziņas par pasākumiem, kas veikti tā sertifikātu tirdzniecībai minētajā citā dalībvalstī.
Ja PVKIU tirgo savus sertifikātus dalībvalstī, kas nav tā atrašanās dalībvalsts, šajā otrā dalībvalstī tam vismaz vienā no šīs dalībvalsts oficiālām valodām jāizplata dokumenti un informācija, kas jāpublicē tā atrašanās dalībvalstī, saskaņā ar tādām pašām procedūrām kā tās, kas paredzētās šajā otrā valstī.
48. pants
Nolūkā veikt savas darbības PVKIU Kopienā drīkst izmantot to pašu nosaukumu (kā ieguldījumu sabiedrība vai ieguldījumu fonds), ko tas izmanto tā atrašanās dalībvalstī. Ja draud rasties pārpratums, uzņēmēja dalībvalsts drīkst likt, lai skaidrības labad nosaukumu papildina ar dažiem paskaidrojumiem.
IX IEDAĻA Noteikumi attiecībā uz iestādēm, kas atbild par darbības atļaušanu un pārraudzību
49. pants
1. Dalībvalstis norāda iestādes, kurām jāveic šajā direktīvā paredzētie pienākumi. Par to dalībvalstis informē Komisiju, norādot visu pienākumu sadalījumu.
2. Iestādēm, kas minētas 1. punktā, jābūt valsts iestādēm vai struktūrām, ko norāda valsts iestādes.
3. Tās valsts iestāžu kompetencē, kurā atrodas PVKIU, ir minēto PVKIU pārraudzība. Bet tās valsts iestāžu kompetencē, kurās PVKIU tirgo savus sertifikātus saskaņā ar 44. pantu, ir uzraudzīt VIII iedaļas noteikumu ievērošanu.
4. Attiecīgajām iestādēm jābūt visām pilnvarām, kas vajadzīgas to uzdevumu izpildei.
50. pants
1. Dalībvalstu iestādes, kas minētas 49. pantā, cieši sadarbojas, lai veiktu savu uzdevumu, un tikai šajā nolūkā piegādā viena otrai visu vajadzīgo informāciju.
2. Dalībvalstis nodrošina, ka visas personas, kas strādā vai agrāk ir strādājušas 49. pantā minētajās iestādēs, saista profesionālais noslēpums. Tas nozīmē, ka nekādas slepenas ziņas, kas saņemtas, pildot pienākumus, nevienai personai vai iestādei nedrīkst izpaust citādi kā saskaņā ar tiesību aktiem.
3. Tomēr 2. punkts neliedz sazināties 49. pantā minētajām dažādo dalībvalstu iestādēm, kā to paredz šī direktīva. Uz šādu informācijas apmaiņu attiecas profesionālā noslēpuma pienākums personām, kas strādā vai agrāk strādājušas iestādēs, kuras saņem šādu informāciju.
4. Neskarot gadījumus, uz ko attiecas krimināltiesību akti, 49. pantā minētā veida iestāde, kas saņem šādu informāciju, drīkst to izmantot tikai savu uzdevumu izpildei vai saistībā ar administratīvām lietām vai tiesvedību, kas attiecas uz šādu izpildi.
51. pants
1. Iestādēm, kas minētas 49. pantā, jāpamato katrs lēmums neizsniegt atļauju un katrs atteikums, kas pieņemts, ieviešot vispārīgos pasākumus, kuri noteikti šīs direktīvas piemērošanai, un pamatojums jādara zināms iesniedzējam.
2. Dalībvalstis nosaka, ka lēmumi, ko attiecībā uz PVKIU pieņem saskaņā ar normatīvajiem un administratīvajiem aktiem, kuri pieņemti saskaņā ar šo direktīvu, dod tiesības griezties tiesās; tas pats ir spēkā, ja lēmums nav pieņemts sešos mēnešos pēc tam, kad PVKIU saskaņā ar spēkā esošajiem noteikumiem iesniedzis atļaujas pieteikumu ar visām vajadzīgajām ziņām.
52. pants
1. Tikai tās dalībvalsts iestādes, kurā PVKIU atrodas, ir tiesīgas veikt pasākumus attiecībā pret šo PVKIU, ja tas pārkāpis kādu no normatīvajiem vai administratīvajiem aktiem vai fonda nolikumā vai ieguldījumu sabiedrības dibināšanas dokumentos paredzētajiem noteikumiem.
2. Tās dalībvalsts varas iestādes, kurā tirgo PVKIU sertifikātus, tomēr ir tiesīgas veikt pasākumus attiecībā pret šo PVKIU, ja tas pārkāpj VIII iedaļā minētos noteikumus.
3. Katrs lēmums atsaukt atļauju vai citāds nopietns pasākums, kas vērsts pret PVKIU, vai katrs atpirkšanas vai izpirkšanas pārtraukums, kas tam piemērots, tās dalībvalsts iestādēm, kurā uzņēmums atrodas, nekavējoties jāpaziņo tās otras dalībvalsts iestādēm, kurā sertifikātus tirgo.
X IEDAĻA Kontaktkomiteja
53. pants
1. Pie Komisijas izveido Kontaktkomiteju, turpmāk "Komiteja". Tās uzdevums ir:
a) neskarot Līguma 169. un 170. pantu, veicināt šīs direktīvas saskaņotu piemērošanu, regulāri apspriežoties par visiem praktiskiem jautājumiem, kas rodas sakarā ar tās piemērošanu un kuru sakarā domu apmaiņu uzskata par lietderīgu;
b) veicināt dalībvalstu apspriešanos par stingrākām vai papildu prasībām, ko tās drīkst pieņemt saskaņā ar 1. panta 7. punktu, vai par noteikumiem, ko tās drīkst pieņemt saskaņā ar 44. un 45. pantu;
c) vajadzības gadījumā konsultēt Komisiju par papildinājumiem vai grozījumiem, kas būtu jāizdara šajā direktīvā.
2. Komitejas uzdevums nav pēc būtības izvērtēt lēmumus, ko atsevišķos gadījumos pieņēmušas 49. pantā minētās iestādes.
3. Komitejā ir dalībvalstu ieceltas personas un Komisijas pārstāvji. Komitejas priekšsēdētājs ir Komisijas pārstāvis. Sekretariāta pakalpojumus nodrošina Komisija.
4. Komitejas sēdes sasauc tās priekšsēdētājs pats pēc savas iniciatīvas vai pēc dalībvalsts pārstāvju lūguma. Komiteja izstrādā savu reglamentu.
XI IEDAĻA Pārejas noteikumi, izņēmumi un nobeiguma noteikumi
54. pants
Tikai attiecībā uz Dānijas PVKIU, Dānijā emitētos pantebreve uzskata par līdzvērtīgiem 19. panta 1. punkta b) apakšpunktā minētajiem pārvedamiem vērtspapīriem.
55. pants
Atkāpjoties no 7. panta 1. punkta un 14. panta 1. punkta kompetentās iestādes drīkst atļaut tiem PVKIU, kam šīs direktīvas pieņemšanas dienā ir divi vai vairāk depozitāriji, saskaņā ar savas valsts tiesību aktiem saglabāt attiecīgo depozitāriju skaitu, ja šīm iestādēm ir garantijas, ka uzdevumi, kas jāpilda saskaņā ar 7. panta 3. punktu un 14. panta 3. punktu, patiešām tiks pildīti.
56. pants
1. Atkāpjoties no 6. panta, dalībvalstis drīkst ļaut pārvaldības sabiedrībām emitēt uzrādītāja sertifikātus, kas ir citu sabiedrību vārda vērtspapīri.
2. Dalībvalstis var atļaut pārvaldības sabiedrībām, kas šīs direktīvas pieņemšanas dienā veic arī darbības, kas nav 6. pantā paredzētās darbības, minētās darbības turpināt piecus gadus pēc šīs dienas.
57. pants
1. Dalībvalstīs līdz 1989. gada 1. oktobrim stājas spēkā pasākumi, kas vajadzīgi, lai izpildītu šīs direktīvas prasības. Par tiem dalībvalstis tūlīt informē Komisiju.
2. PVKIU, kas darbojas šīs direktīvas pieņemšanas dienā, dalībvalstis drīkst piešķirt laiku, kas nepārsniedz 12 mēnešus pēc minētās dienas, lai izpildītu attiecīgās valsts tiesību aktos ietvertās jaunās prasības.
3. Grieķijas Republikai un Portugāles Republikai ir ļauts atlikt šīs direktīvas ieviešanu ne vēlāk kā līdz 1992. gada 1. aprīlim.
Gadu pirms šīs dienas Komisija ziņo Padomei par šīs direktīvas ieviešanu un visām grūtībām, kādas, īstenojot šo direktīvu, var būt bijušas Grieķijas Republikai vai Portugāles Republikai, lai ievērotu pirmajā apakšpunktā minēto termiņu.
Vajadzības gadījumā Komisija ierosina Padomei pagarināt termiņu par ne vairāk kā četriem gadiem.
58. pants
Dalībvalstis dara Komisijai zināmus savas valsts svarīgākos normatīvos un administratīvos aktus, ko tās pieņem jomā, kuru regulē šī direktīva.
59. pants
Šī direktīva ir adresēta dalībvalstīm.
ņemot vērā Eiropas Ekonomikas kopienas dibināšanas līgumu, un jo īpaši tā 235. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā saskaņota saimnieciskās darbības attīstība un pastāvīga un līdzsvarota izaugsme visā Kopienā ir atkarīga no tāda kopējā tirgus izveides un netraucētas darbības, kurā tiks piedāvāti tādi paši nosacījumi kā atsevišķu valstu tirgū; tā kā, lai izveidotu vienoto tirgu un stiprinātu tā vienotību, jārada tiesisks regulējums, kas atvieglotu jo īpaši fizisku personu, sabiedrību un citu juridisku personu darbības pielāgošanu Kopienas saimnieciskajiem nosacījumiem; tā kā šajā nolūkā vajadzīgs, lai šīs dažādu dalībvalstu fiziskās personas, sabiedrības un citas juridiskās personas spētu efektīvi sadarboties;
tā kā šādu sadarbību var apgrūtināt juridiskas, fiskālas vai psiholoģiskas grūtības; tā kā attiecīgs Kopienas juridisks instruments Eiropas Ekonomisko interešu grupu formā palīdzētu sasniegt minētos mērķus un tāpēc ir atzīstams par vajadzīgu;
tā kā Līgumā nav paredzētas šāda juridiska instrumenta izveidošanai vajadzīgās pilnvaras;
tā kā grupas spējas pielāgoties saimnieciskiem nosacījumiem jānodrošina, dodot to dalībniekiem pietiekamu brīvību veidot līgumattiecības un grupas iekšējo organizāciju;
tā kā grupa no sabiedrības galvenokārt atšķiras ar mērķi tikai atvieglināt vai izvērst tās dalībnieku saimniecisko darbību, lai viņi varētu uzlabot savus rezultātus; tā kā grupai ir tikai palīga nozīme, tad grupas darbībai jābūt saistītai ar tās dalībnieku saimniecisko darbību, bet nav jāaizstāj tā, ka, piemēram, attiecībā uz trešajām personām grupa nevar veikt profesionālo darbību, saimnieciskas darbības jēdzienu interpretējot plašākajā nozīmē;
tā kā, ievērojot šīs regulas mērķus, fiziskām personām, sabiedrībām un citām juridiskām personām grupu forma jādara cik iespējams plaši pieejama; tā kā šī regula tomēr neierobežo tādu normatīvo aktu un/vai ētikas kodeksu piemērošanu valstī, kuri attiecas uz uzņēmējdarbības un profesionālās darbības nosacījumiem;
tā kā šī regula nevienai personai automātiski nepiešķir tiesības būt par dalībnieku kādā grupā, pat ja tā atbilst visiem šīs regulas nosacījumiem;
tā kā šajā regulā paredzētās pilnvaras sabiedrības interešu dēļ aizliegt vai ierobežot dalību kādā grupā neierobežo dalībvalstu normatīvos aktus, kas reglamentē šādu darbību veikšanu, un var arī turpmāk aizliegt, ierobežot vai citādi kontrolēt vai uzraudzīt fizisku personu, sabiedrību vai citu juridisku personu, vai kādu to veidu līdzdalību grupās;
tā kā, lai grupa varētu sasniegt mērķi, būtu jāpiešķir tai tiesībspēja un jānodrošina, ka vis-a-vis ar trešajām personām to pārstāv struktūra, kas nav juridiski saistīta ar līdzdalību grupā;
tā kā trešo personu aizsardzības dēļ vajadzīga plaša atklātība; tā kā grupas dalībnieki ir neierobežoti solidāri atbildīgi par grupas parādiem un citām saistībām, arī tām, kas attiecas uz nodokļiem vai sociālo apdrošināšanu, tomēr šis princips neietekmē brīvību vienam vai vairākiem grupas dalībniekiem atņemt vai ierobežot atbildību attiecībā uz kādu parādu vai citām saistībām, grupai noslēdzot īpašu līgumu ar trešo personu;
tā kā jautājumus par fizisko personu statusu vai tiesībspēju un juridisku personu tiesībspēju reglamentē valstu normatīvie akti;
tā kā, izbeidzot kādas grupas darbību, būtu vajadzīgs īpašs valsts normatīvajos aktos balstīts pamatojums, lai pilnībā to likvidētu;
tā kā uz grupām attiecas valstu normatīvie akti par maksātnespēju un maksājumu pārtraukšanu; tā kā šādi normatīvie akti var paredzēt citādu grupu darbības izbeigšanas pamatojumu;
tā kā šajā regulā paredzēts, ka no grupas darbības gūtā peļņa vai zaudējumi ir apliekami ar nodokļiem tikai tad, kad dalībnieki tos ir guvuši; tā kā ir skaidrs, ka citos gadījumos ir spēkā attiecīgās valsts nodokļu normatīvie akti, jo īpaši attiecībā uz peļņas sadalījumu, nodokļu procedūrām un jebkuriem pienākumiem, ko paredz valstu normatīvie akti, kas reglamentē nodokļus;
tā kā gadījumos, kas šajā regulā nav aplūkoti, ir piemērojami dalībvalstu un Kopienas normatīvie akti, piemēram:
- normatīvie akti sociālajā un darba jomā,
- normatīvie akti konkurences jomā,
- normatīvie akti intelektuālā īpašuma jomā;
tā kā grupu darbību reglamentē dalībvalstu normatīvie akti par darbību veikšanu un uzraudzību; tā kā dalībvalsts normatīvo aktu pārkāpšanas vai apiešanas gadījumā grupai vai tās dalībniekiem dalībvalsts var piemērot attiecīgas sankcijas;
tā kā dalībvalstis var brīvi piemērot vai pieņemt tādus normatīvus vai administratīvus aktus, kas nav pretrunā ar šīs regulas jomu vai mērķiem;
tā kā šai regulai jāstājas spēkā uzreiz kopumā; tā kā dažu noteikumu ieviešana tomēr jāatliek, lai dalībvalstis varētu izveidot vajadzīgo mehānismu grupu reģistrācijai to teritorijās un tādu konkrētu dokumentu atklātības nodrošināšanai, kuri attiecas uz grupām; tā kā izveidotās grupas var darboties bez teritoriāliem ierobežojumiem no dienas, kad šī regula stājas spēkā,
IR PIEŅĒMUSI ŠO REGULU.
Attiecīgi personām, kas grib izveidot grupu, jāslēdz līgums un jāreģistrējas, kā paredzēts 6. pantā.
1. Grupas mērķis ir atvieglināt vai izvērst tās dalībnieku saimniecisko darbību un uzlabot vai vairot šīs darbības rezultātus; tā mērķis nav gūt sev peļņu. Grupas darbība ir saistīta ar tās dalībnieku saimniecisko darbību, grupa drīkst to tikai atbalstīt.
2. Šā iemesla dēļ grupai nav atļauts:
a) tieši vai netieši izmantot pilnvaras vadīt vai uzraudzīt tā dalībnieku darbību vai cita uzņēmuma darbības, jo īpaši personāla, finanšu un ieguldījumu jomā;
b) tieši vai netieši, neatkarīgi no pamatojuma, turēt jebkādas sabiedrības, kas ir tās dalībnieks, kapitāla daļas vai akcijas; kapitāla daļu vai akciju turēšana citā sabiedrībā ir iespējama tikai tiktāl, ciktāl tas vajadzīgs, lai sasniegtu grupas mērķus, un tikai tās dalībnieku interesēs;
c) nodarbināt vairāk nekā 500 personu;
d) ļaut kādai sabiedrībai to izmantot, lai iegūtu aizņēmumu sabiedrības direktoram vai kādai ar viņu saistītai personai, ja šādus aizņēmumus ierobežo vai kontrolē dalībvalstu normatīvie akti, kas reglamentē sabiedrību darbību. Tāpat grupu nedrīkst izmantot, lai nodotu kādas sabiedrības īpašumus direktoram vai ar viņu saistītai personai, tas pieļaujams tikai tiktāl, cik to pieļauj dalībvalstu normatīvie akti, kas reglamentē sabiedrību darbību. Šajā pantā aizņēmuma iegūšana ietver jebkuru darījumu vai pasākumu ar līdzīgām sekām, un īpašums ir kustams un nekustams īpašums;
e) būt kādas citas Eiropas Ekonomisko interešu grupas dalībniekam.
4. pants
1. Grupas dalībnieki var būt tikai:
a) sabiedrības Līguma 58. panta otrās daļas nozīmē un citas juridiskas personas, kas ir publisko un privāto tiesību subjekti un kas dibinātas saskaņā ar kādas dalībvalsts normatīvajiem aktiem un kam Kopienā ir juridiskā adrese vai atrodas galvenā vadība; ja saskaņā ar dalībvalsts normatīvajiem aktiem sabiedrībai vai citai juridiskai personai nav vajadzīga reģistrētā vai juridiskā adrese Kopienā, pietiek ar to, ja šādai sabiedrībai vai citai juridiskai personai Kopienā atrodas galvenā vadība;
b) fiziskas personas, kas darbojas rūpniecībā, tirdzniecībā, amatniecībā vai lauksaimniecībā vai kas Kopienā sniedz brīvo profesiju vai citādus pakalpojumus.
2. Grupā jābūt vismaz:
a) divām sabiedrībām vai citām juridiskām personām 1. punkta nozīmē, kuru galvenā vadība atrodas dažādās dalībvalstīs, vai
b) divām fiziskām personām 1. punkta nozīmē, kuras savus galvenos darījumus veic dažādās dalībvalstīs, vai
c) sabiedrībai vai citai juridiskai personai 1. punkta nozīmē un fiziskai personai; juridiskās personas galvenajai vadībai jāatrodas vienā dalībvalstī, un fiziskai personai savas galvenās darbības jāveic citā dalībvalstī.
3. Dalībvalsts var paredzēt, ka grupās, kas reģistrētas to reģistros saskaņā ar 6. pantu, nedrīkst būt vairāk par 20 dalībniekiem. Šajā nolūkā attiecīgā dalībvalsts saskaņā ar tās normatīvajiem aktiem var paredzēt, ka katru tādas juridiskās personas dalībnieku, kura izveidota saskaņā ar tās normatīvajiem aktiem un kura nav reģistrēta sabiedrība, uzskata par atsevišķu grupas dalībnieku.
4. Jebkura dalībvalsts, pamatojoties uz tās sabiedrības interesēm, var aizliegt vai ierobežot noteiktu kategoriju fizisku personu un sabiedrību vai citu juridisku personu līdzdalību grupās.
5. pants
Grupas dibināšanas līgumā norāda vismaz šādus datus:
a) grupas nosaukumus, pirms vai pēc tā ietver vārdus "Eiropas Ekonomisko interešu grupa" vai saīsinājumu "EEIG", ja vien šie vārdi vai saīsinājums nav iekļauts nosaukumā;
b) grupas juridiskā adrese;
c) grupas izveides mērķi;
d) katra grupas dalībnieka nosaukums, firmas nosaukums, juridiskā forma, pastāvīgā adrese vai juridiskā adrese un reģistrācijas numurs un vieta, ja tādi ir;
e) grupas pastāvēšanas ilgums, ja vien tas nav nenoteikts.
6. pants
Grupu reģistrē reģistrā, ko izveido saskaņā ar 39. panta 1. punktu, tajā valstī, kurā ir tā juridiskā adrese.
7. pants
Grupas dibināšanas līgumu glabā 6. pantā minētajā reģistrā.
Reģistrā jāglabā arī šādi dokumenti un dati: a) visi grupas dibināšanas līguma grozījumi, ieskaitot visas grupas sastāva maiņas;
b) ziņas par jebkādu grupas uzņēmumu atvēršanu vai slēgšanu;
c) tiesas spriedumi, ar ko atbilstīgi 15. pantam atzīst vai pasludina grupu par neesošu;
d) ziņas par grupas vadītāja vai vadītāju iecelšanu, viņu vārdi un citi personas dati, kas paredzēti tās dalībvalsts normatīvajos aktos, kurā atrodas reģistrs, norāde par to, vai viņi var pieņemt lēmumus vienpersoniski, vai viņiem lēmumi jāpieņem kopīgi, un ziņas par jebkura vadītāja pilnvaru laika beigšanos;
e) ziņas par to, ka saskaņā ar 22. panta 1. punktu katrs dalībnieks ir pārskaitījis savu grupas dalības maksu vai tās daļu;
f) visi dalībnieku lēmumi, kas paredz vai konstatē grupas darbības izbeigšanu saskaņā ar 31. pantu, vai arī tiesas nolēmums par grupas darbības izbeigšanu saskaņā ar 31. vai 32. pantu;
g) ziņas par grupas likvidatora vai likvidatoru iecelšanu, kā minēts 35. pantā, viņu vārdi un citi personas dati, kas paredzēti tās dalībvalsts normatīvajos aktos, kurā atrodas reģistrs, kā arī likvidatora pilnvaru termiņš;
h) ziņas par grupas likvidācijas pabeigšanu, kā minēts 35. panta 2. punktā;
i) visi priekšlikumi mainīt juridisko adresi, kā minēts 14. panta 1. punktā;
j) noteikumi, kas saskaņā ar 26. panta 2. punktu jaunam dalībniekam piešķir atbrīvojumu no parādu maksāšanas vai citām saistībām, kas radušās pirms viņa iestāšanās grupā.
8. pants
Oficiālajā valdības izdevumā, kas norādīts minētā panta 1. punktā, jāpublicē šādi dati, kā paredzēts 39. pantā:
a) dati, kam saskaņā ar 5. pantu jābūt iekļautiem grupas dibināšanas līgumā, un visi to grozījumi;
b) reģistrācijas numurs, datums un vieta, kā arī ziņas par to, ka reģistrācija anulēta;
c) dokumenti un dati, kas minēti 7. panta b) līdz j) apakšpunktā.
Dati, kas minēti a) un b) apakšpunktā, jāpublicē pilnībā. Dokumentus un datus, kas minēti c) apakšpunktā, saskaņā ar piemērojamajiem valsts normatīvajiem aktiem var publicēt pilnībā vai izvilkumos, atsaucoties uz to reģistra numuru.
9. pants
1. Dokumenti un dati, kas jāpublicē saskaņā ar šo regulu, ir tādi, ka uz tiem var paļauties trešās personas, ievērojot nosacījumus, kas izklāstīti normatīvajos aktos, kuri piemērojami attiecīgajā valstī saskaņā ar 3. panta 5. un 7. punktu Padomes Pirmajā direktīvā 68/151/EEK (1968. gada 9. marts) par to, kā vienādošanas nolūkā koordinēt nodrošinājumus, ko dalībvalstis prasa no sabiedrībām Līguma 58. panta otrās daļas nozīmē, lai aizsargātu sabiedrību dalībnieku un trešo personu intereses [4].
2. Ja grupas vārdā ir veiktas kādas darbības, pirms tā reģistrēta saskaņā ar 6. pantu, un ja grupa pēc reģistrācijas neuzņemas saistības, kas izriet no minētajām darbībām, tad fiziskās personas, sabiedrības vai citas juridiskās personas, kas veikušas minētās darbības, uzņemas neierobežotu solidāru atbildību.
10. pants
Visas grupas sabiedrības, kas atrodas kādā citā dalībvalstī, nevis tajā, kurā ir grupas juridiskā adrese, reģistrē valstī, kurā tās atrodas. Lai šāda reģistrācija notiktu, grupai attiecīgās dalībvalsts attiecīgajā reģistrā reģistrē dokumentu norakstus, kam jābūt reģistrētiem tās dalībvalsts reģistrā, kurā atrodas grupas juridiskā adrese, vajadzības gadījumā iesniedzot arī tulkojumu, kas atbilst tā reģistra prasībām, kurā sabiedrība ir reģistrēta.
11. pants
Paziņojumu par kādas grupas nodibināšanu vai likvidācijas pabeigšanu, norādot reģistrācijas numuru, datumu un vietu, kā arī publikācijas datumu, vietu un nosaukumu, sniedz Eiropas Kopienu Oficiālajā Vēstnesī pēc tam, kad tas publicēts 39. panta 1. punktā minētajā oficiālajā valdības izdevumā.
12. pants
Grupas dibināšanas līgumā norādītajai juridiskajai adresei jābūt Kopienas teritorijā.
Juridiskajai adresei jābūt:
a) vietā, kur atrodas grupas galvenā vadība, vai
b) vietā, kur atrodas kāda grupas dalībnieka galvenā vadība, vai, ja attiecīgais dalībnieks ir fiziska persona, vietā, kur tas lielākoties darbojas, ar noteikumu, ka grupa darbības veic tur.
13. pants
Grupas juridisko adresi var mainīt, ja tā paliek Kopienas teritorijā.
Ja šādas maiņas dēļ saskaņā ar 2. pantu nav jāpiemēro citi normatīvie akti, tad lēmumu mainīt adresi pieņem, ievērojot nosacījumus, kas ietverti grupas dibināšanas līgumā.
14. pants
1. Ja juridiskās adreses maiņas dēļ saskaņā ar 2. pantu jāpiemēro citi normatīvie akti, tad saskaņā ar 7. un 8. panta nosacījumiem jāizstrādā, jāreģistrē un jāpublicē priekšlikums mainīt adresi.
Lēmumu mainīt adresi nevar pieņemt divus mēnešus pēc priekšlikuma publikācijas. Visi šādi lēmumi grupas dalībniekiem jāpieņem vienprātīgi. Adreses maiņa notiek dienā, kad grupa saskaņā ar 6. pantu reģistrē jauno juridisko adresi. Šāda reģistrācija nevar notikt tikmēr, kamēr nav sniegti pierādījumi, ka ir publicēts priekšlikums mainīt juridisko adresi.
2. Grupa veco juridisko adresi nevar reģistrā anulēt tikmēr, kamēr nav sniegts pierādījums, ka reģistrā reģistrēta grupas jaunā juridiskā adrese.
3. Pēc tam, kad publicēta grupas jaunā reģistrācija, jaunā juridiskā adrese ir tāda, ka uz to var paļauties trešās personās saskaņā ar nosacījumiem, kas minēti 9. panta 1. punktā; tomēr tikmēr, kamēr vēl nav publicēts grupas vecās juridiskās adreses reģistrācijas anulējums reģistrā, trešās personas var turpināt paļauties uz veco juridisko adresi, ja vien grupa nepierāda, ka šādas trešās personas ir zinājušas jauno juridisko adresi.
4. Dalībvalsts normatīvajos aktos var paredzēt, ka attiecībā uz grupām, kas reģistrētas šajā dalībvalstī saskaņā ar 6. pantu, juridiskās adreses maiņa, kā dēļ būtu jāpiemēro citi normatīvie akti, nenotiek divus mēnešus, kā minēts 1. punktā, ja pret to iebilst kāda šīs dalībvalsts kompetenta iestāde. Šādu iebildumu var pamatot tikai ar valsts interesēm. Jāpieļauj iespēja tiesu iestādēm pārskatīt šādus gadījumus.
15. pants
1. Ja normatīvajos aktos, ko saskaņā ar 2. pantu piemēro grupai, paredz attiecīgās grupas neesamību, tas jāatzīst vai jāpasludina ar tiesas spriedumu. Tomēr tiesai, kura izskata lietu, gadījumā, ja grupas darījumus iespējams savest kārtībā, jāatvēl laiks to izdarīt.
2. Grupas atzīšana vai pasludināšana par neesošu izraisa tās likvidāciju saskaņā ar 35. pantā ietvertajiem nosacījumiem.
3. Spriedums, ar ko atzīst vai pasludina grupu par neesošu, ir tāds, ka uz to var paļauties trešās personas saskaņā ar 9. panta 1. punktā ietvertajiem nosacījumiem.
Šāds spriedums automātiski neietekmē to grupas vai pret grupu pildāmo saistību spēkā esamību, kuras radušās, pirms spriedums ir tāds, ka trešās personas uz to var paļauties saskaņā ar iepriekšējā punktā ietvertajiem nosacījumiem.
16. pants
1. Grupas struktūras ir grupas dalībnieki, kas pieņem lēmumus kopīgi, un tās vadītājs vai vadītāji.
Grupas dibināšanas līgumā var paredzēt citas struktūras; tādā gadījumā tajā nosaka to pilnvaras.
2. Grupas dalībnieki, darbojoties kā struktūra, var pieņemt lēmumus, lai sasniegtu grupas mērķus.
17. pants
1. Katram dalībniekam ir viena balss. Grupas dibināšanas līgumā noteiktiem dalībniekiem tomēr var piešķirt vairāk nekā vienu balsi ar noteikumu, ka nevienam atsevišķam dalībniekam nav balsu vairākums.
2. Vienprātīgs lēmums ir vajadzīgs, lai:
a) mainītu grupas mērķus;
b) mainītu katram dalībniekam piešķirto balsu skaitu;
c) mainītu lēmumu pieņemšanas nosacījumus;
d) paildzinātu grupas darbības laiku, pārsniedzot grupas dibināšanas līgumā paredzēto termiņu;
e) mainītu visu vai dažu dalībnieku ieguldījumu grupas finansējumā;
f) mainītu jebkuras citas kāda dalībnieka saistības, ja vien grupas dibināšanas līgums neparedz ko citu;
g) grupas dibināšanas līgumā ieviestu grozījumus, kas nav paredzēti šajā punktā, ja vien minētajā līgumā nav paredzēts citādi.
18. pants
Katrs dalībnieks ir tiesīgs saņemt no vadītāja vai vadītājiem informāciju par grupas uzņēmējdarbību un pārbaudīt grupas grāmatvedības un darījumu dokumentus.
19. pants
1. Grupu vada viena vai vairākas fiziskas personas, ko ieceļ saskaņā ar grupas dibināšanas līgumu vai dalībnieku lēmumu.
Persona nevar būt par grupas vadītāju:
- pamatojoties uz normatīvo aktu, kas viņai piemērojams, vai
- pamatojoties uz tās valsts normatīvajiem aktiem, kurā ir grupas juridiskā adrese, vai
- pamatojoties uz tiesas vai administratīvu spriedumu, kas ir pasludināts vai ko atzīst kādā dalībvalstī,
viņš nevar būt sabiedrības pārvaldes vai vadības struktūrās, nevar vadīt sabiedrību vai būt par Eiropas Ekonomisko interešu grupas vadītāju.
2. Attiecībā uz grupām, kas reģistrētas kādas dalībvalsts reģistros saskaņā ar 6. pantu, dalībvalsts var paredzēt, ka vadītāji var būt juridiskas personas, ar nosacījumu, ka šīs juridiskās personas izraugās vienu vai vairākas fiziskas personas, kuras pārstāvēs tās un kuru dati jāreģistrē saskaņā ar 7. panta d) apakšpunktu.
Ja dalībvalsts izmanto šo iespēju, tad tai jānodrošina, lai pārstāvis vai pārstāvji uzņemtos tādu atbildību, it kā viņi paši būtu attiecīgo grupu vadītāji.
Šā panta 1. punktā paredzētie ierobežojumi attiecas arī uz šiem pārstāvjiem.
3. Vadītāja vai vadītāju iecelšanas un atlaišanas nosacījumus, kā arī viņu pilnvaras nosaka grupas dibināšanas līgumā vai arī, ja tie tur nav noteikti, ar dalībnieku vienprātīgu lēmumu.
20. pants
1. Attiecībās ar trešajām personām grupu pārstāv tikai vadītājs vai, ja ir divi vai vairāk vadītāji, visi vadītāji.
Katrs vadītājs, darbojoties grupa vārdā, uzņemas grupas saistības pret trešajām personām arī tad, ja viņa darbība neatbilst grupas mērķiem, ja vien grupa nepierāda, ka trešā persona ir zinājusi vai konkrētos apstākļos nav varējusi nezināt, ka darbība neatbilst grupas mērķiem; 5. panta c) apakšpunktā minēto datu publicēšana nav tam pietiekams pierādījums.
Nekādi vadītāja vai vadītāju pilnvaru ierobežojumi neatkarīgi no tā, vai tie izriet no grupas dibināšanas līguma vai noteikti ar dalībnieku vienprātīgu lēmumu, nav tādi, ka uz tiem var paļauties trešās personas pat tad, ja tie ir publicēti.
2. Grupas dibināšanas līgumā var paredzēt, ka spēkā ir tikai tās saistības, ko grupas vārdā uzņemas divi vai vairāki vadītāji, kas lēmumus pieņem kopīgi. Uz šādu noteikumu var paļauties trešās personas saskaņā ar nosacījumiem, kas minēti 9. panta 1. punktā, tikai tad, ja tas publicēts saskaņā ar 8. pantu.
21. pants
1. Peļņu, ko rada grupas darbība, uzskata par tās dalībnieku peļņu un sadala viņu starpā tādās daļās, kā paredzēts grupas dibināšanas līgumā vai, ja tas nav paredzēts, vienādās daļās.
2. Summu, par kuru izdevumi pārsniedz ienākumus, grupas dalībnieki sedz tādās daļās, kā noteikts grupas dibināšanas līgumā vai, ja tas nav paredzēts, vienādās daļās.
22. pants
1. Jebkurš grupas dalībnieks var pilnībā vai daļēji nodot savas dalībnieka tiesības vai to daļu citam dalībniekam vai trešajai personai; tiesību nodošana var notikt tikai ar pārējo dalībnieku vienprātīgu atļauju.
2. Grupas dalībnieks var izmantot dalību grupā kā saistību nodrošinājumu tikai tad, ja pārējie dalībnieki ir devuši vienprātīgu atļauju, ja vien grupas dibināšanas līgumā nav paredzēts citādi. Nodrošinājuma turētājs šāda nodrošinājuma dēļ vien nekādā gadījumā nevar kļūt par grupas dalībnieku.
23. pants
Grupa nedrīkst publiski piesaistīt noguldījumus. 24. pants
1. Grupas dalībnieki ir neierobežoti solidāri atbildīgi par grupas parādiem un jebkādām citām saistībām. Šādas atbildības sekas nosaka valstu normatīvie akti.
2. Kreditori nedrīkst pret kādu dalībnieku celt prasību par parādu un citu saistību maksājumiem saskaņā ar 1. punktā ietvertajiem nosacījumiem, pirms ir pabeigta grupas likvidācija, ja vien viņi pirms tam nav lūguši grupu samaksāt un maksājums attiecīgā laikā nav veikts.
25. pants
Uz vēstulēm, pasūtījumu formulāriem un līdzīgiem dokumentiem salasāmi jānorāda šādi dati:
a) grupas nosaukums, pirms vai pēc tā ietver vārdus "Eiropas Ekonomisko interešu grupa" vai saīsinājumu "EEIG", ja vien šie vārdi vai saīsinājums nav iekļauts nosaukumā;
b) šīs regulas 6. pantā minētā reģistra atrašanās vieta, kurā grupa reģistrēta, kā arī grupas reģistra numurs;
c) grupas juridiskā adrese;
d) vajadzības gadījumā norāde, ka lēmumi vadītājiem jāpieņem kopīgi;
e) vajadzības gadījumā norāde, ka grupu likvidē saskaņā ar 15., 31., 32. vai 36. pantu.
Katram grupas uzņēmumam, kas reģistrēts saskaņā ar 10. pantu, tā izdotajos dokumentos, kuri minēti šā panta pirmajā daļā, jānorāda iepriekš minētie dati, kā arī dati, kas attiecas uz pašas grupas reģistrāciju.
26. pants
1. Lēmumu uzņemt jaunus dalībniekus grupas dalībnieki pieņem vienprātīgi.
2. Katrs jauns dalībnieks saskaņā ar 24. pantā ietvertajiem nosacījumiem uzņemas grupas parādus un citas saistības, ieskaitot saistības, kas izriet no grupas darbības pirms tā uzņemšanas.
Tomēr ar noteikumu grupas dibināšanas līgumā vai uzņemšanas dokumentā viņu tomēr var atbrīvot no to parādu maksāšanas un citām saistībām, kas radušās pirms viņa uzņemšanas. Uz šādu noteikumu trešās personas var paļauties tikai saskaņā ar 9. panta 1. punktā minētajiem nosacījumiem, ja tas ir publicēts saskaņā ar 8. pantu.
27. pants
2. Jebkuru grupas locekli var izslēgt no grupas tās dibināšanas līgumā uzskaitīto iemeslu dēļ un noteikti tad, ja viņš nepilda pienākumus vai rada vai draud radīt nopietnus sarežģījumus grupas darbībā.
Šāda izslēgšana var notikt tikai saskaņā ar spriedumu, ko pasludinājusi tiesa, kurai vairākums pārējo grupas dalībnieku ir iesniedzis kopīgu iesniegumu, ja vien grupas dibināšanas līgumā nav paredzēts citādi.
28. pants
1. Grupas dalībnieks pārstāj piederēt pie grupas pēc nāves vai tad, ja viņš vairs neatbilst 4. panta 1. punktā ietvertajiem nosacījumiem.
Turklāt dalībvalstis normatīvajos aktos, kas reglamentē grupu likvidēšanu, darbības izbeigšanu, maksātnespēju vai maksājumu pārtraukšanu, var paredzēt, ka dalībnieki pārstāj būt par grupas dalībniekiem laikā, kas noteikts tās normatīvajos aktos.
2. Grupas dalībnieka, fiziskas personas, nāves gadījumā viņa vietā par biedru nevar kļūt cita persona, ja vien tas nav paredzēts grupas dibināšanas līgumā ietvertajos nosacījumos vai — ja tādu nav — ar pārējo dalībnieku vienprātīgu lēmumu.
29. pants
Tiklīdz dalībnieks vairs nepieder pie grupas, vadītājam vai vadītājiem par šo faktu jāinformē pārējie dalībnieki; viņiem jāveic vajadzīgie pasākumi, kas uzskaitīti 7. un 8. pantā. Turklāt šos pasākumus var veikt arī jebkura attiecīgā persona.
30. pants
Izņemot gadījumus, kad grupas dibināšanas līgumā paredzēts citādi, un neierobežojot tiesības, ko persona ieguvusi saskaņā ar 22. panta 1. punktu vai 28. panta 2. punktu, grupa pēc tam, kad kāds dalībnieks pie tā vairs nepieder, turpina pastāvēt, un tajā darbojas atlikušie dalībnieki saskaņā ar nosacījumiem, kas ietverti grupas dibināšanas līgumā vai pieņemti ar attiecīgo dalībnieku vienprātīgu lēmumu.
31. pants
1. Grupa var izbeigt darbību ar tās dalībnieku lēmumu. Šādu lēmumu pieņem vienprātīgi, ja vien grupas dibināšanas līgumā nav paredzēts citādi. 2. Grupas darbība jābeidz ar tās dalībnieku lēmumu:
a) kurā norādīts, ka ir beidzies grupas dibināšanas līgumā paredzētais grupas pastāvēšanas laiks vai ir kāds cits darbības izbeigšanas iemesls, kas paredzēts līgumā, vai
b) kurā norādīts, ka grupas mērķis ir sasniegts vai arī nav iespējams turpināt to īstenot.
Ja trīs mēnešus pēc tam, kad noticis viens no šā punkta pirmajā daļā minētajiem gadījumiem, dalībnieki nav pieņēmuši lēmumu par grupas darbības izbeigšanu, tad jebkurš dalībnieks var iesniegt tiesā lūgumu izbeigt grupas darbību.
3. Grupas darbība jāizbeidz ar tās dalībnieku vai atlikušo dalībnieku lēmumu arī tad, ja tā vairs neatbilst 4. panta 2. punkta nosacījumiem.
4. Pēc tam, kad grupa ar tās dalībnieku lēmumu ir izbeigusi darbību, vadītājam vai vadītājiem jāveic attiecīgie pasākumi, kas uzskaitīti 7. un 8. pantā. Turklāt šos pasākumus var veikt arī jebkura attiecīgā persona.
32. pants
1. Ja ir pārkāpts 3. vai 12. pants, vai 31. panta 3. punkts, tiesa pēc jebkuras attiecīgas personas vai kompetentās iestādes lūguma var pasludināt spriedumu izbeigt grupas darbību, ja vien tā darījumus nevar savest kārtībā un tas nav noticis pirms tiesas sprieduma pasludināšanas.
2. Pēc kāda grupas dalībnieka iesnieguma tiesa var pasludināt spriedumu izbeigt grupas darbību, to pienācīgi pamatojot.
3. Ja grupa veic darbības, kas ir pretrunā ar valsts interesēm, tad dalībvalstis var paredzēt, ka tiesa pēc kompetentās iestādes lūguma var pasludināt spriedumu izbeigt šādas grupas darbību, ja tās juridiskā adrese ir tajā valstī, kur atrodas minētā kompetentā iestāde, gadījumā, kad attiecīgās valsts normatīvajos aktos paredzēta šāda iespēja attiecībā uz reģistrētām sabiedrībām vai citām juridiskām personām, uz ko minētie normatīvie akti attiecas.
33. pants
Ja dalībnieks izbeidz līdzdalību grupā tāda iemesla dēļ, kas nav viņa tiesību nodošana saskaņā ar 22. panta 1. punktā ietvertajiem nosacījumiem, viņa tiesību un pienākumu apjomu nosaka, ņemot vērā grupas aktīvus un pasīvus laikā, kad viņš izbeidz līdzdalību grupā.
Aizejoša dalībnieka tiesību un pienākumu apjomu nevar noteikt iepriekš.
34. pants
Neierobežojot 37. panta 1. punktu, jebkurš dalībnieks, kas vairs nepieder pie grupas, saskaņā ar 24. pantā ietvertajiem nosacījumiem paliek atbildīgs par parādiem un citām saistībām, kas izriet no grupas darbībām, pirms viņš izstājies no grupas.
35. pants
1. Grupas darbības izbeigšana izraisa tā likvidāciju.
2. Grupas likvidāciju un tās pabeigšanu reglamentē attiecīgas valsts normatīvie akti.
3. Grupa saglabā tiesībspēju 1. panta 2. punkta nozīmē līdz likvidācijas pabeigšanai.
4. Likvidators vai likvidatori veic vajadzīgos pasākumus, kas uzskaitīti 7. un 8. pantā.
36. pants
Uz grupu attiecas attiecīgo valstu normatīvie akti, kas reglamentē maksātnespēju un maksājumu pārtraukšanu. Sākt tiesvedību pret grupu tā maksātnespējas vai maksājumu pārtraukšanas dēļ nenozīmē sākt tiesvedību pret tā dalībniekiem.
37. pants
1. Piecu gadu termiņu no dienas, kad saskaņā ar 8. pantu publicēts paziņojums par to, ka kāds grupas dalībnieks izbeidzis līdzdalību tajā, aizstāj ar ilgāku termiņu, kurš var būt noteikts attiecīgajos valstu normatīvajos aktos un kurā iespējams vērsties pret šo dalībnieku sakarā ar parādiem un citām saistībām, ko radījušas grupas darbības, pirms viņš izbeidzis dalību grupā.
2. Piecu gadu termiņu kopš dienas, kad, ievērojot 8. pantu, publicēts paziņojums par grupas likvidācijas pabeigšanu, aizstāj ar ilgāku termiņu, kurš var būt paredzēts attiecīgos valstu normatīvajos aktos un kurā iespējams vērsties pret kādu grupas dalībnieku sakarā ar parādiem un citām saistībām, ko radījušas grupas darbības.
38. pants
Ja grupa kādā dalībvalstī veic darbības, kas ir pretrunā ar šīs valsts interesēm, tad kompetenta attiecīgās valsts iestāde var aizliegt šīs darbības. Tiesu iestādei ir iespējams pārskatīt minētās kompetentās iestādes lēmumu. 39. pants
1. Dalībvalstis izraugās reģistru vai reģistrus, kas ir atbildīgi par 6. un 10. pantā minēto reģistrāciju un izstrādā reģistrācijas noteikumus. Dalībvalstis paredz nosacījumus, ar kādiem reģistrē 7. un 10. pantā minētos dokumentus. Dalībvalstis nodrošina, ka 8. pantā minētos dokumentus un datus publicē attiecīgajā tās valsts oficiālā valdības izdevumā, kurā ir grupas juridiskā adrese, un tās var noteikt 8 panta c) apakšpunktā minēto dokumentu un datu publikācijas veidu.
Dalībvalstis nodrošina arī to, ka saskaņā ar 6. vai atkarībā no apstākļiem 10. pantu jebkurš attiecīgajā reģistrā var pārbaudīt 7. pantā minētos dokumentus un iegūt to pilnīgus vai daļējus norakstus arī pa pastu.
Dalībvalstis var paredzēt maksu par panta iepriekšējās daļās minētajām darbībām; šī maksa tomēr nedrīkst pārsniegt to administratīvās izmaksas.
2. Dalībvalstis nodrošina, ka saskaņā ar 11. pantu Eiropas Kopienu Oficiālajā Vēstnesī publicējamo informāciju nosūta Eiropas Kopienu Oficiālo publikāciju birojam viena mēneša laikā pēc publikācijas 1. punktā minētajā oficiālajā valdības izdevumā.
3. Dalībvalstis paredz attiecīgas sankcijas gadījumos, ja nav ievēroti 7., 8. un 10. panta noteikumi par atklātību, kā arī gadījumos, kad ir pārkāpts 25. pants.
40. pants
Grupas darbībā gūtā peļņa vai zaudējumi apliekami ar nodokļiem tikai tad, kad tās dalībnieki to ir guvuši.
41. pants
1. Dalībvalstis veic 39. pantā paredzētos pasākumus līdz 1989. gada 1. jūlijam. Tās tūlīt tos paziņo Komisijai.
2. Informatīvos nolūkos dalībvalstis paziņo Komisijai tās fizisku personu, sabiedrību un citu juridisku personu kategorijas, kurām aizliedz piedalīties grupās saskaņā ar 4. panta 4. punktu. Komisija informē pārējās dalībvalstis.
42. pants
1. Pēc šīs regulas pieņemšanas ar Komisijas aizgādnību izveido kontaktkomiteju. Tās uzdevums ir:
a) neierobežojot Līguma 169. un 170. pantu, atvieglināt šīs regulas piemērošanu, sniedzot regulāras konsultācijas, galvenokārt, lai risinātu praktiskas problēmas, kas rodas sakarā ar tās piemērošanu;
b) vajadzības gadījumā sniegt padomus Komisijai par šīs regulas papildinājumiem vai grozījumiem.
2. Kontaktkomitejā ir dalībvalstu un Komisijas pārstāvji. Komitejas priekšsēdētājs ir Komisijas pārstāvis. Komisija izveido sekretariātu.
ņemot vērā Eiropas Ekonomikas kopienas dibināšanas līgumu,
ņemot vērā Padomes 1972. gada 18. maija Regulu (EEK) Nr. 1035/72 par augļu un dārzeņu tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 1332/84 [2],
ņemot vērā Padomes 1969. gada 11. marta Regulu (EEK) Nr. 449/69 par tāda atbalsta atlīdzināšanu, ko dalībvalstis piešķīrušas augļu un dārzeņu ražotāju organizācijām [3], un jo īpaši tās 7. panta 3. punktu,
tā kā ar Padomes Regulu (EEK) Nr. 3284/83 [4] mainīja kārtību, saskaņā ar kuru piešķir atbalstu augļu un dārzeņu ražotāju organizācijām;
tā kā tāpēc Komisijas Regulā (EEK) Nr. 850/80 [5] minētās veidlapas būtu jāpielāgo jaunajiem noteikumiem;
tā kā šajā regulā paredzētie pasākumi ir saskaņā ar Eiropas Lauksaimniecības virzības un garantiju fonda (ELVGF) komitejas atzinumu,
IR PIEŅĒMUSI ŠO REGULU.
Vienīgais pants
Ar šo Komisijas Regulas (EEK) Nr. 2264/69 [6] I un II pielikumu aizstāj ar šīs regulas I un II pielikumu.
Šī regula uzliek saistības kopumā un ir tieši piemērojama visās dalībvalstīs.
ņemot vērā Eiropas Ekonomikas kopienas dibināšanas līgumu,
ņemot vērā Spānijas un Portugāles Pievienošanās aktu un jo īpaši tā 171. un 358. pantu,
ņemot vērā Padomes 1985. gada 4. novembra Regulu (EEK) Nr. 3117/85, ar ko paredz vispārīgus noteikumus kompensācijas pabalstu piešķiršanai par Atlantijas sardīnēm [1], un jo īpaši tās 4. pantu,
tā kā Regulas (EEK) Nr. 3117/85 2. pantā paredzēti konkrēti nosacījumi kompensācijas pabalstu piešķiršanai attiecībā uz produktiem, 2000 tonnu kvantitatīvo ierobežojumu un sistēmas priekšrocību saņēmējiem, kā arī noteikta metode minētā pabalsta aprēķināšanai;
tā kā šī sistēma jāpiemēro tām sardīņu kategorijām, kuras pēc pārstrādes visvieglāk laist apgrozībā;
tā kā valsts iestāžu noteiktie veselības aizsardzības un tehniskie noteikumi nodrošina, ka attiecīgajiem produktiem ir pilnīgi un galīgi veikts viens no Regulas (EEK) Nr. 3117/85 3. panta 1. punktā minētajiem procesiem; tā kā attiecīgo pārstrādāto produktu atbilstība iepriekš minētajiem noteikumiem būtu jāpārbauda;
tā kā, lai noskaidrotu esošo nosacījumu piemērošanas jomu, būtu jānosaka atļautie pārstrādes veidi;
tā kā attiecībā uz daudzumiem, par kuriem paredzētas tiesības uz pabalstu, būtu jāparedz sīki izstrādāti noteikumi par iesniegumiem pabalsta saņemšanai;
tā kā, lai nodrošinātu pastāvīgu kontroli, pretendentiem uz pabalstu visos gadījumos jāinformē kontroles iestāde par savām pārstrādes darbībām;
tā kā saskaņā ar Pievienošanās līguma 2. panta 3. punktu Kopienas iestādes pirms Pievienošanās var paredzēt Akta 171. un 358. pantā minētos pasākumus;
tā kā šajā regulā paredzētie pasākumi saskan ar Zivsaimniecības produktu pārvaldības komitejas atzinumu,
IR PIEŅĒMUSI ŠO REGULU.
- ir nozvejojis kāds no to locekļiem,
- tiek pārdotas pārstrādātājam pilnīgai un galīgai pārstrādei saskaņā ar veselības un tehniskajiem noteikumiem attiecībā uz cilvēka patēriņam paredzētiem produktiem, kas ir spēkā dalībvalstī, kurā reģistrēts pārstrādātājs.
2. punktā minētie procesi ir:
a) saldēšana;
b) Kopīgo muitas tarifu grupā Nr. 16.04 iekļauto konservēto produktu ražošana;
c) filejas atdalīšana vai kapāšana, ja ar to saistīts viens no a) un b) apakšpunktā minētajiem procesiem.
3. pants
Attiecībā uz katru pārdoto tās pašas tirdzniecības kategorijas partiju pabalsta apmēru nosaka saskaņā ar Regulas (EEK) Nr. 3117/85 2. panta 4. punktu.
4. pants
Ja kādu no 2. panta 2. punktā minētajiem procesiem veic citā dalībvalstī, nevis tajā, kura ir atzinusi ražotāju organizāciju, kas pārdod produktu, tad pierādījumus tam, ka šāda pārstrāde ir veikta, iesniedz kontroleksemplāra T Nr. 5 formā, saskaņā ar Komisijas Regulas (EEK) Nr. 223/77 [2] un šīs regulas noteikumiem.
Minētajā eksemplārā jānorāda šādas ziņas:
- 41. ailē — preču apraksts tādā stāvoklī, kādā tās ir nosūtīšanas laikā,
- 104. ailē — viena no šādām norādēm, rakstīta ar lielajiem burtiem:
, "VERARBEITUNG, FÜR DIE EINE AUSGLEICHSENTSCHÄDIGUNG GEWÄHRT WIRD
ja maksājuma brīdī šādu datu nav, tad sniedz informāciju, kas norāda, ka produktu pilnīga un galīga pārstrāde nav notikusi.
2. Pārstrādātājs iesniedz rakstisku apņemšanos pārstrādāt līgumā paredzētos produktus saskaņā ar 2. panta noteikumiem. Šajā nolūkā sava uzņēmuma inventāra kontā viņam jānorāda daudzumi, kas iepirkti saistībā ar šiem noteikumiem. Pārstrādātājs apņemas ļaut kompetentajām iestādēm veikt jebkādu pārbaudi savās telpās.
3. Iesniegumu par pabalsta izmaksu attiecīgā ražotāju organizācija iesniedz attiecīgās dalībvalsts kompetentajām iestādēm ne vēlāk kā līdz nākamā mēneša beigām pēc tā mēneša, kurā noslēgts pārdošanas līgums.
6. pants
1. Attiecīgās dalībvalstis izveido kontroles sistēmu, lai nodrošinātu, ka produkti, par kuriem pieprasīts pabalsts, ir tādi, kas dod uz to tiesības, un, ka ir ievēroti šīs regulas noteikumi.
2. Sīkākas normas kontroles sistēmas darbībai izstrādā dalībvalsts, un tajās jāiekļauj vismaz šādas prasības:
- pārbaudes uz vietas pārstrādes uzņēmumu telpās,
- saņēmējs iesniedz apliecinājuma dokumentus, ko izmanto, nosakot viņa tiesības uz pabalstu,
- 5. pantā minētajā iesniegumā par pabalstu iekļaujamo ziņu uzskaitījums,
- ražotāju organizācijas pārdošanas uzskaitē norādāmi daudzumi, kas pārdoti pašreizējā režīmā.
7. pants
1. Attiecīgās dalībvalstis ne vēlāk kā divus mēnešus pēc šīs regulas spēkā stāšanās ziņo Komisijai par kontroles pasākumiem, kas īstenoti saskaņā ar 6. panta 1. punktu.
2. Dalībvalstis arī ik mēnesi ziņo Komisijai par iepriekšējā mēnesī pārdotajiem daudzumiem, kas var pretendēt uz pabalstu, iedalot daudzumus pa tirdzniecības kategorijām un veiktās pārstrādes veidiem, kā arī par izdevumiem saistībā ar attiecīgā pabalsta piešķiršanu.
3. Pamatojoties uz informāciju, kas iegūta saskaņā ar 6. pantā paredzētajām kontroles procedūrām, vajadzības gadījumā jāveic piešķiramo pabalstu summu korekcija.
8. pants
Konversijas likme, ko piemēro attiecībā uz pabalstu, ir produkta pārdošanas dienā spēkā esošā raksturīgā likme.
9. pants
Šī regula stājas spēkā 1986. gada 1. martā pēc tam, kad stājies spēkā Spānijas un Portugāles Pievienošanās līgums. Šī regula uzliek saistības kopumā un ir tieši piemērojama visās dalībvalstīs. Briselē, 1985. gada 6. decembrī Komisijas vārdā — priekšsēdētāja vietnieks Frans Andriessen [1] OV L 297, 9.11.1985., 1. lpp. [2] OV L 38, 9.2.1977., 20. lpp. --------------------------------------------------
ņemot vērā Padomes 1968. gada 27. jūnija Regulu (EEK) Nr. 804/68 par piena un piena produktu tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 1298/85 [2], un jo īpaši tās 6. panta 7. punktu,
tā kā Komisijas 1985. gada 11. novembra Regula (EEK) Nr. 3143/85 par intervences sviesta, kas iebiezināta sviesta veidā paredzēts tiešam patēriņam, pārdošanu par pazeminātām cenām [3], kurā jaunākie grozījumi izdarīti ar Regulu (EEK) Nr. 3338/85 [4], nosaka, ka uz iebiezināta sviesta iepakojuma skaidri un salasāmi jābūt dažām norādēm; tā kā kļūdas dēļ norāde itāļu valodā neatbilst norādei, kuras teksts ir iesniegts Piena un piena produktu pārvaldības komitejai apstiprināšanai; tā kā tādēļ minētā regula būtu jālabo,
IR PIEŅĒMUSI ŠO REGULU.
1. pants
Regulas 5. panta 4. punkta pirmās daļas priekšpēdējo ievilkumu aizstāj ar šādu ievilkumu:
"— burro concentrato" .
2. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
(1986. gada 22. decembris) par konsultāciju un sadarbības procedūras izveidi tūrismā
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā Līguma 2. pants nosaka, ka Kopienas uzdevums ir jo īpaši visā Kopienā veicināt harmonisku un līdzsvarotu saimnieciskās darbības attīstību, noturīgu un līdzsvarotu izaugsmi un ciešākas attiecības starp Kopienas dalībvalstīm; tā kā tūrisms var palīdzēt sasniegt šos mērķus;
tā kā Padomes 1984. gada 10. aprīļa Rezolūcija par Kopienas tūrisma politiku [4] uzsver nepieciešamību pēc konsultācijām dalībvalstu un Komisijas starpā tūrisma jautājumos;
tā kā konsultēšanās ir noderīgs līdzeklis, lai veicinātu sadarbību dalībvalstu un Komisijas starpā, paredzot sasniegt Līgumā izvirzītos mērķus;
tā kā katrai dalībvalstij būtu jādod pārējām dalībvalstīm un Komisijai savs ieguldījums tūrisma jomā gūtās pieredzes jomā;
tā kā būtu jānodrošina informācijas apmaiņa starp dalībvalstīm un Komisiju, paredzot konsultēšanos tūrisma jomā;
tā kā šādām konsultācijām nevajadzētu dublēties ar to darbu, kas veikts citās Kopienas institūcijās,
IR PIEŅĒMUSI ŠĀDU LĒMUMU.
1. pants
Komisijas pārziņā tiek izveidota Padomdevēja komiteja tūrisma jautājumos, turpmāk saukta par "komiteju". Tajā ir katras dalībvalsts iecelti locekļi.
2. pants
Komitejas uzdevums ir atvieglot informācijas apmaiņu, konsultēšanu un, vajadzības gadījumā, sadarbību tūrismā, un jo īpaši tūristiem sniedzamu pakalpojumu nodrošināšanā.
3. pants
Nolūkos, kas minēti 2. pantā, katra dalībvalsts reizi gadā nosūta Komisijai ziņojumu par nozīmīgākajiem pasākumiem, ko tā veikusi, un, ciktāl iespējams, par pasākumiem, ko tā paredz veikt tūristiem sniedzamu pakalpojumu nodrošināšanā, kuru sekas izpaustos attiecībā uz ceļotājiem no citām dalībvalstīm.
Komisija informē par to pārējās dalībvalstis.
4. pants
3. Komiteja arī sniedz konsultāciju Komisijai par jebkuru jautājumu, attiecībā uz ko Komisija ir lūgusi atzinumu.
4. Uz šajā lēmumā paredzētajām ziņām un konsultācijām attiecas dienesta noslēpums.
5. pants
Komitejas priekšsēdētājs ir Komisijas pārstāvis.
Komisija nodrošina komitejai sekretariāta pakalpojumus.
ņemot vērā Aktu par Spānijas un Portugāles pievienošanos, un jo īpaši tā 396. pantu,
tā kā, ievērojot Spānijas un Portugāles pievienošanos, ir vajadzīgs izdarīt dažus tehniskus Direktīvas Nr. 85/384/EEK [1], kura grozīta ar Direktīvu Nr. 85/614/EEK [2], grozījumus, lai nodrošinātu tās vienādu piemērošanu Portugāles Republikā un citās dalībvalstīs;
tā kā, ievērojot Līguma par Spānijas un Portugāles pievienošanos 2. panta 3. punktu, Kopienas iestādes drīkst veikt Akta par pievienošanos 396. pantā minētos pasākumus, kuri stājas spēkā minētā līguma spēkā stāšanās dienā,
IR PIEŅĒMUSI ŠO DIREKTĪVU.
1. pants
No 1986. gada 1. janvāra Direktīvas Nr. 85/384/EEK 11. panta k) punktu papildina ar šādu tekstu:
ņemot vērā Padomes 1986. gada 24. februāra Regulu (EEK) Nr. 426/86 par augļu un dārzeņu pārstrādes produktu tirgus kopīgo organizāciju [1] un jo īpaši tās 6. panta 4. punktu,
tā kā Regulas (EEK) Nr. 426/86 2. panta 1. punkts paredz atbalsta sistēmu dažu produktu ražošanai; tā kā regulas 6. panta 1. punkta b) apakšpunkts nosaka, ka atbalstu izmaksā tikai par tiem produktiem, kas atbilst obligātajiem standartiem, kuri ir jāizstrādā;
tā kā šādu kvalitātes prasību mērķis ir izvairīties no tādu produktu ražošanas, pēc kuriem nav pieprasījuma, vai tādu produktu ražošanas, kuri radītu tirgus izkropļojumus; tā kā prasību pamatā jābūt tradicionāli godīgām ražošanas procedūrām;
tā kā ražošanas atbalsta sistēmas ieviešanai šī regula ir jāpiemēro kopā ar Komisijas 1984. gada 5. jūlija Regulu (EEK) Nr. 1599/84, kura nosaka sīki izstrādātus noteikumus par ražošanas atbalsta piemērošanu augļu un dārzeņu pārstrādes produktiem [2], kurā jaunākie grozījumi veikti ar Regulu (EEK) Nr. 1155/86 [3], jo īpaši attiecībā uz pārstrādātu produktu pārbaudi;
tā kā šajā regulā noteiktās kvalitātes prasības ir pasākumi ražošanas atbalsta sistēmas ieviešanai; tā kā kvalitātes prasības produktu tirdzniecībā Kopiena vēl nav iedibinājusi; tā kā šim nolūkam dalībvalstis var turpināt piemērot valsts prasības, ja tās ir saderīgas ar līgumu par brīvu preču apriti;
tā kā Augļu un dārzeņu pārstrādes produktu pārvaldības komiteja tās priekšsēdētāja noteiktajā termiņā nav sniegusi atzinumu,
IR PIEŅĒMUSI ŠO REGULU.
1. pants
Šī regula nosaka obligātās kvalitātes prasības, kurām, kā noteikts Regulas (EEK) Nr. 1599/84 1. panta 2. punktā, atbilst produkti uz tomātu bāzes, lai iegūtu ražošanas atbalstu, ko paredz Regulas (EEK) Nr. 426/86 2. panta 1. punkts.
2. pants
3. pants
Šajā sadaļā "mizoti tomāti" nozīmē:
kā noteikts Regulas (EEK) Nr. 1599/84 1. panta 2. punkta h), i), j), k), un l) apakšpunktā.
4. pants
1. Mizotiem tomātiem drīkst pievienot tikai šādas sastāvdaļas:
- ūdeni,
- tomātu sulu,
- tomātu koncentrātu,
- vārāmo sāli (nātrija hlorīdu),
- dabīgās virces, aromātiskos garšaugus un to ekstraktus, un dabīgās smaržvielas.
Kā piedevas mizotu tomātu ražošanā var izmantot tikai citronskābi (E 330) un kalcija hlorīdu (509).
2. Pievienotā vārāmā sāls daudzums nedrīkst pārsniegt 3 % no neto svara un, pievienojot kalcija hlorīdu, kopējais kalcija jonu saturs nedrīkst pārsniegt 0,045 % veselā veidā un 0,080 % sadalītā veidā. Nosakot pievienotā vārāmā sāls daudzumu, par hlorīdu dabīgo saturu uzskata 2 % no sausnas satura.
3. Pievienotā tomātu sula un tomātu koncentrāts atbilst II sadaļā noteiktajām obligātajām prasībām.
5. pants
1. Mizotos tomātos nav aromatizētāju un produktam svešu smaržu, un to krāsa ir raksturīga šķirnei, ko izmanto, un pareizi pārstrādātiem mizotiem tomātiem.
2. Mizotiem tomātiem praktiski nav mizu. Veseliem mizotiem tomātiem praktiski nav arī plankumu.
3. Mizotu tomātu (tomātu un pārklājošā šķidruma) pelējuma pārbaudes rezultāts nepārsniedz 50 % pozitīvo lauku, un pH līmenis nepārsniedz 4,5.
6. pants
1. Produktu uzskata par atbilstīgu 5. panta 2. punktam, ja nav pārsniegtas šādas nepilnību pielaides:
- plankumi: 35 cm2 kopplatība
- miza:
- veseliem: 300 cm2 kopplatība,
- sadalītiem: 1250 cm2 kopplatība.
Pieļaujamie daudzumi ir minēti uz 10 kg neto svara.
2. Šā panta 1. punktā:
a) "plankumi" nozīmē laukumus, kuru virsmu skāris bojājums; un šā iemesla dēļ krāsa vai struktūra stipri atšķiras no normālajiem tomāta audiem un parasti pārstrādes procesā no tiem atbrīvojas;
b) "miza" nozīmē gan mizu, kas piekļaujas tomāta mīkstumam, gan mizu, kas atrodama traukā nepiesaistītā veidā.
7. pants
1. Mizotu, konservētu tomātu gadījumā tomāti un pārklājošais šķidrums traukā aizņem ne mazāk kā 90 % no trauka ūdens tilpuma.
2. Veselu mizotu tomātu neto svars vidēji ir vismaz 56 % no trauka ūdens tilpuma, izteikta gramos.
3. Ja mizotus konservētus tomātus pilda stikla traukos, pirms aprēķina 1. un 2. punktā minētos procentus, ūdens tilpumu samazina par 20 ml.
8. pants
Šajā sadaļā "tomātu sula" un "tomātu koncentrāts" nozīmē produktus, kas definēti Regulas (EEK) Nr. 1599/84 1. panta 2. punkta n) un o) apakšpunktā.
9. pants
1. Tomātu sulai un tomātu koncentrātam drīkst pievienot tikai šādas sastāvdaļas:
- vārāmo sāli (nātrija hlorīdu),
- dabīgās virces, aromātiskos garšaugus un to ekstraktus, un dabīgās smaržvielas.
2. Kā piedevu tomātu sulas un tomātu koncentrāta ražošanā var izmantot citronskābi (E 330). Turklāt, ražojot:
- tomātu sulu ar sausnas saturu, kas ir mazāks par 7 %, var izmantot askorbīnskābi (E 300). Tomēr askorbīnskābes saturs nepārsniedz 0,03 % no gatavā produkta svara,
- tomātu koncentrātu pulvera veidā, var izmantot silīcija dioksīdu (551). Tomēr silīcija dioksīda saturs nepārsniedz 1 % no gatavā produkta svara.
3. Pievienotais vārāmā sāls daudzums nepārsniedz:
a) 15 % svara no sausnas satura, tomātu koncentrāta sausnas saturam pārsniedzot 20 %, un
b) 3 % no neto svara citiem tomātu koncentrātiem un tomātu sulai.
Nosakot pievienotā vārāmā sāls daudzumu, par hlorīdu dabīgo saturu uzskata 2 % no sausnas satura.
10. pants
1. Tomātu sulai un tomātu koncentrātam ir:
a) raksturīga sarkana krāsa un
b) laba garša un smarža, kas raksturīga pareizi pārstrādātam produktam.
Produktos nav nekādas svešas garšas, jo īpaši dedzināta vai grauzdēta produkta garšas. 2. Tomātu sula un tomātu koncentrāts ir:
a) bez redzamiem svešiem augu materiāliem, tostarp bez mizas, sēklām un citām nekvalitatīvām tomāta daļām;
b) praktiski bez minerālu piemaisījumiem.
3. Uzskata, ka 2. punktā minētās prasības ir izpildītas, kad:
a) jebkādi sveši auga materiāli ir nosakāmi, tikai veicot intensīvu pārbaudi ar neapbruņotu aci, un
b) minerālu piemaisījumu saturs nepārsniedz 0,1 % no sausnas satura, kas samazinās, pievienojot jebkuru vārāmo sāli un, attiecībā uz tomātu koncentrātu pulvera veidā, jebkuru silīcija dioksīdu.
4. Tomātu sulai un tomātu koncentrātam ir:
a) vienmērīgi sadalīta struktūra un konsistence, kas norāda uz pareizu pārstrādes procesu;
b) cukura saturs, kas izteikts kā invertcukurs, vismaz 42 % no sausnas svara satura, kuru samazina jebkurš pievienotais vārāmais sāls;
c) kopējais titrējamais skābums, izteikts kā kristalizēts citronskābes monohidrāts, nepārsniedz 10 % no sausnas svara satura, kuru samazina jebkurš pievienotais vārāmais sāls;
d) gaistošais skābums, izteikts kā etiķskābe, nepārsniedz 0,4 % no sausnas svara satura, kuru samazina jebkurš pievienotais vārāmais sāls;
e) pH līmenis nepārsniedz 4,5.
5. Tomātu sulas un tomātu koncentrāta pelējumu pārbaudes rezultāts nepārsniedz 70 % pozitīvo lauku, ja atšķaida ar ūdeni, lai sasniegtu 8 % sausnas satura. Tomātu sulai ar sausnas saturu, kas ir mazāks par 8 %, pozitīvo lauku procentu samazina proporcionāli sausnas saturam.
11. pants
Šajā sadaļā "tomātu pārslas" nozīmē produktu, kas aprakstīts Regulas (EEK) Nr. 1599/84 1. panta 2. punkta m) apakšpunktā.
12. pants
1. Tomātu pārslām ir:
a) raksturīga sarkana krāsa un
b) laba garša un smarža, kas raksturīga pareizi pārstrādātam produktam, un
c) nav produktam svešu smaržu un garšu.
2. Tomātu pārslu sausnas saturs ir vismaz 93 %.
3. Minerālu un augu piemaisījumu saturs kopā nepārsniedz 1 % no produkta svara. Šeit "augu piemaisījumi" nozīmē ar neapbruņotu aci redzamu augu materiālu, kas nav paša tomāta daļa vai kas bijis pievienots svaigam tomātam, bet atdalījies pārstrādes procesā, īpaši tomātu lapas, kāti, kausiņa pielapas.
4. Kā piedevu tomātu pārslu ražošanā var izmantot tikai silīcija dioksīdu (551). Tomēr silīcija dioksīda saturs nepārsniedz 1 % no svara.
13. pants
1. Traukus ar konservētiem mizotiem tomātiem, veseliem vai sadalītiem, un ar tomātu sulu marķē, norādot ražošanas gadu un datumu un pārstrādātāju. Gadījumos, kad tomātu sula ir pārstrādāta dažādos datumos un uzglabāta kopā pirms iepakošanas, marķēšana pieļauj visu ražošanas datumu norādi.
2. 1. punkta noteikumus piemēro arī citiem produktiem uz tomātu bāzes, ja šādus produktus pārstrādes laikā iepilda traukos, kuros tos paredzēts izvest no pārstrādātāja telpām. Gadījumos, kad šādus produktus uzglabā rezervuāros vai līdzīgos konteineros, lai vēlāk iepakotu vai atkārtoti pārstrādātu, uz konteineriem norāda ražošanas datumu vai datumus. Ja šādus produktus iepilda to galīgajos konteineros, uz šiem konteineriem ir atsauce, kas norāda ražošanas datumu vai datumus un pārstrādātāju.
3. Šajā pantā minētā marķēšana var būt kodētā veidā un to apstiprina kompetentas iestādes tajā dalībvalstī, kur notiek ražošana. Šīs iestādes var pieņemt papildu noteikumus attiecībā uz pašu marķēšanu.
14. pants
Pārstrādes laikā pārstrādātājs ik dienu un pēc regulāriem intervāliem pārbauda, vai produkts atbilst prasībām, lai saņemtu atbalstu. Pārbaudes rezultātus pieraksta. 15. pants
1. Pielikumā ir aprakstītas analīzes metodes, lai noteiktu:
a) sausnas saturu;
b) dabiski šķīstošās cietās vielas;
c) sāls saturu;
d) cukuru saturu;
e) kopējo skābumu;
f) gaistošo skābumu;
g) minerālu piemaisījumu saturu;
h) pH līmeni;
i) kalcija jonu saturu;
3. Metodes, kas minētas 1. un 2. punktā, izmanto, lai skaidri noteiktu atbilstību ražošanas atbalsta saņemšanai. Parastajām analīzēm var izmantot arī citas metodes.
16. pants
Šī regula stājas spēkā 1986. gada 1. jūlijā.
Šī regula uzliek saistības kopumā un ir tieši piemērojama visās dalībvalstīs.
tā kā Līguma 30. pantu un turpmākos pantus par kvantitatīvo ierobežojumu un visu pasākumu ar līdzīgu iedarbību atcelšanu piemēro bez izšķirības gan Kopienas izcelsmes produktiem, gan tiem produktiem, kas laisti brīvā apgrozībā jebkurā dalībvalstī neatkarīgi no to izcelsmes;
tā kā saskaņā ar šiem nosacījumiem ievešanas atļaujas vai jebkādas līdzīgas procedūras pieprasīšana, kas ir tikai formāla, Kopienas iekšējā tirdzniecībā ir aizliegta;
tā kā turklāt Līguma 9. panta 2. punkts nepieļauj nekādas administratīvas procedūras, kas paredz izveidot dažādus noteikumus preču apritei atbilstoši tam, vai to izcelsme ir Kopienā vai trešās valstīs un vai tās ir laistas brīvā apgrozībā vienā no dalībvalstīm;
tā kā tomēr šo principu pilnīga piemērošana paredz kopējās tirdzniecības politikas efektīvu izveidošanu;
tā kā kopējās tirdzniecības politikas efektīva izveidošana vēl nav pabeigta; tā kā pasākumi, ko dalībvalstis piemēro attiecībā uz dažiem produktiem no trešām valstīm, vēl nav aizstāti ar vienādiem, kopīgiem noteikumiem;
tā kā tas, ka kopējā tirdzniecības politika vēl nav pilnībā izveidota, nozīmē to, ka vēl pastāv atšķirības dalībvalstu tirdzniecības politikā, kas var izraisīt tirdzniecības plūsmu novirzes, kuras Līguma 155. pants paredz novērst;
tā kā šādā nolūkā Komisija ir pilnvarota atļaut dalībvalstīm veikt Kopienas iekšējos uzraudzības vai aizsardzības pasākumus neatkarīgi no preču, kuru izcelsme ir trešās valstīs un kuras laiž brīvā apgrozībā vienā no dalībvalstīm, brīvā aprites principa Kopienā; tā kā tomēr 115. pantā ir noteikts, ka šos pasākumus var atļaut tikai vajadzības gadījumā un ka Komisija dod priekšroku tiem pasākumiem, kuri rada vismazākos kopēja tirgus darbības traucējumus; tā kā rezultātā pašreizējā kopējā tirgus izveides posmā Līguma 115. pantā paredzētos pasākumus jāatļauj tikai gadījumos, ja novirzes tirdzniecības plūsmā rada saimnieciskas grūtības vai apdraud dalībvalstu veikto tirdzniecības politikas pasākumu efektivitāti saskaņā ar Kopienas starptautiskajām saistībām;
tā kā Vienotais Eiropas akts no 1993. gada 1. janvāra paredz izveidot telpu bez iekšējām robežām, kurā var notikt brīva preču, pakalpojumu un kapitāla aprite; tā kā tas nozīmē, no vienas puses, ka atšķirības, kas vēl pastāv starp dalībvalstu piemēroto tirdzniecības politiku, pakāpeniski likvidē vai samazina un, no otras puses, ka Komisijai pilnībā jāapzinās šie mērķi, kad tā saskaņā ar Līguma 115. pantu novērtē vajadzību atļaut pasākumus; tā kā ar tās 1979. gada 20. decembra Lēmumu 80/47/EEK par uzraudzības un aizsardzības pasākumiem, kurus dalībvalstīm ļauj veikt attiecībā uz noteiktu produktu importu, kuru izcelsme ir trešās valstīs un kuri laisti brīvā apgrozībā citā dalībvalstī [1], Komisija nosaka zināmus kritērijus un procedūras, kas jāievēro, īstenojot Līguma 115. pantu;
tā kā, ņemot vērā iepriekšējo pieredzi un rīcības programmu, Kopiena ir apņēmusies izveidot vienoto tirgu, ir jāgroza Lēmums 80/47/EEK un jo īpaši jāpaplašina tā darbības joma attiecībā uz visiem tiem gadījumiem, kad saskaņā ar Līgumu pastāv atšķirības starp dalībvalstu veiktajiem tirdzniecības politikas pasākumiem, ietverot gadījumus, kad joprojām pieļauj atšķirības tarifu pasākumos, un jāprecizē daži kritēriji un procedūras, ko tā nosaka; tā kā, lai piemērotu šos grozījumus, iepriekšminētais lēmums jāpārstrādā vienotā aktā;
tā kā gadījumos, kad atļauj uzraudzības pasākumus, ievešanas dokumenti jāizdod automātiski, bez maksas, noteiktā laika posmā un par visiem prasītajiem daudzumiem; tā kā gadījumos, kad uzraudzības pasākumus pieprasa, pamatojoties uz to, ka imports var novest pie saimnieciskām grūtībām dalībvalstī, šāda apdraudējuma esamība jānovērtē, ņemot vērā agrāk novērotās tirdzniecības plūsmas novirzes, un importa iespēju līmeni, ko Kopiena piešķir attiecīgajai trešai valstij;
tā kā, ja dalībvalsts prasa atļauju piemērot aizsardzības pasākumus, ievešanas dokumentu izdošanas termiņš jāpagarina, ja daudzums, uz kuru attiecas kārtojamo dokumentu pieteikumi, sasniedz noteiktu līmeni;
tā kā dalībvalstu sniegtajai informācijai un pamatojumam, kas atbalsta lūgumus ieviest attiecīgos pasākumus, jābūt tādam, kas dod iespēju Komisijai pilnībā novērtēt vajadzību pēc šādas atļaujas;
tā kā jāparedz, ka vajadzības gadījumā, Komisija var veikt izmeklēšanu, lai pārbaudītu tās rīcībā esošās informācijas pamatotību;
tā kā stingri jāinterpretē un jāpiemēro pasākumi, kas pieņemti saskaņā ar Līguma 115. pantu, pamatojoties uz faktu, ka tie ne tikai atbilst Līguma 9. un 30. pantam, bet arī kavē kopējas tirdzniecības politikas izveidi, kā noteikts Līguma 113. pantā; tā kā, lai ņemtu to vērā un lai ņemtu vērā mērķus, ko nosaka Vienotais Eiropas akts, šādus pasākumus piemēro tikai ierobežotu laika posmu un tikai tad, ja situācijas nopietnība to prasa;
tā kā, lai nodrošinātu to, ka netiek kavēta Kopienas iekšējā tirdzniecība, jāparedz, ka parasti dalībvalstīm kā daļa no formalitāšu izpildes saistībā ar produkta ievešanu no citas dalībvalsts, jāpieprasa no ievedēja tikai noteikta informācija un dati; tā kā attiecībā uz izcelsmes kontroli parasti dalībvalstis prasa tikai vienkāršu paziņojumu par produkta izcelsmi, jo pamatoti sagaida, ka ievedējs to zina,
IR PIEŅĒMUSI ŠO LĒMUMU.
1. pants
Darbības joma
Šis lēmums attiecas uz to produktu ievešanu dalībvalstī, kuru izcelsme ir kādā trešā valstī un kuri laisti brīvā apgrozībā Kopienā, kā arī uz tiem produktiem, kuriem dalībvalstīs nepiemēro vienādus ievešanas nosacījumus.
2. pants
Uzraudzība Kopienas iekšienē
1. Ja pastāv draudi, ka 1. pantā minēto produktu ievešana dalībvalstī var radīt saimnieciskas grūtības, ar Komisijas atļauju konkrētā laikposmā šā produkta ievešanu drīkst veikt saskaņā ar izdoto ievešanas dokumentu.
2. Parasti Komisija nesniedz 1. punktā minēto atļauju, ja vien:
a) nav bijuši attiecīgā produkta būtiski ievedumi no citām dalībvalstīm kalendārajā gadā pirms gada, kad tika iesniegts pieteikums;
b) importa iespējas, kuras attiecīgajam produktam atļauj Kopiena attiecībā uz izcelsmes trešo valsti, nepārsniedz 1 % no kopējām importa iespējām, kuras atļauj Kopiena attiecībā uz trešām valstīm, uz kurām attiecas līdzīgi noteikumi.
3. Neierobežojot 3. pantu, šo ievešanas dokumentu attiecīgā dalībvalsts bez maksas izsniedz par visiem pieprasītajiem daudzumiem, ilgākais piecās darba dienās kopš dienas, kad ievedējs ir iesniedzis pieteikumu, neatkarīgi no tā, kur ir viņa uzņēmējdarbības vieta Kopienā.
4. Lai iegūtu 1. punktā minēto atļauju, dalībvalsts savā pieprasījumā Komisijai sniedz šādu ziņas:
a) produkta apraksts un informācija par tā tirdzniecības apzīmējumu, tā pozīcijas numurs kopējā muitas tarifā, NIMEXE kods un tā izcelsmes valsts;
b) noteikumi, kas reglamentē tiešo importu attiecībā uz izcelsmes valsti un citām trešām valstīm, vajadzības gadījumā, ietverot tarifu noteikumus, importa iespēju apjomu un/vai daudzumu, kā arī saimnieciskos apsvērumus, uz kuriem noteikumi ir balstīti;
c) importa apjoms vai daudzums konkrētajam produktam:
- ar izcelsmi attiecīgajā trešā valstī, norādot sadalījumu starp tiešo importu un produktiem, kas atrodas brīvā apgrozībā,
- ar izcelsmi visās trešās valstīs,
- ar Kopienas izcelsmi;
d) saimnieciskās grūtības, kas var radīt draudus, par ko liecina tādi faktori, kā valsts produkcijas, attiecīgās trešās valsts un visu trešo valstu produkta patēriņš un attiecīgās tirgus daļas.
Informācija, kas prasīta, ievērojot c) un d) apakšpunktu, aptver divus iepriekšējos gadus un kārtējo gadu. Ja šo informāciju nevar sniegt ar nepieciešamo precizitāti vai ja to nevar sniegt laicīgi, dalībvalstu pieprasījums ietver pieejamo informāciju.
5. Tā dalībvalsts, kas ir saņēmusi 1. punktā minēto atļauju, var prasīt ievešanas dokumenta pieteikuma iesniedzējam tikai šādu informāciju un datus:
a) sīkākas ziņas par ievedēju un nosūtītāju eksportētāja dalībvalstī;
b) izcelsmes valsts un eksportētāja dalībvalsts;
c) produkta apraksts ar sīkāku informāciju par:
- preces nosaukumu,
- kopējā muitas tarifa pozīcijas numuru un NIMEXE kodu;
d) produkta vērtība un daudzums, kas izteikts vienībās, ko parasti izmanto tirdzniecībā;
e) plānotais piegādes datums vai datumi;
f) apstiprinoši pierādījumi, ka produkts atrodas brīvā apgrozībā: ja produkti vēl neatrodas brīvā apgrozībā dienā, kad iesniedz ievešanas pieteikumu, vai ja līdz šim datumam nevar sniegt apstiprinošos pierādījumus, ievešanas dokumentu piešķir, bet tas ir derīgs vienu mēnesi pēc tam, kad pieteikuma iesniedzējs saņēmis šo dokumentu.
3. pants
Aizsardzības pasākumi
1. Ja 1. pantā minētā produkta ievešana dalībvalstī rada saimnieciskas grūtības, attiecīgā dalībvalsts drīkst veikt aizsardzības pasākumus pēc tam, kad saņēmusi atļauju no Komisijas, kura nosaka šādu pasākumu nosacījumus un detaļas.
2. Komisija piešķir atļauju tikai uz ierobežotu laika posmu un tad, ja situācijas nopietnība to prasa.
3. Lai iegūtu atļauju, dalībvalsts, papildus 2. panta, 4. punkta a) un b) apakšpunktā minētajām ziņām, savā pieprasījumā sniedz Komisijai šādu informāciju un datus:
a) eksportētāja dalībvalsts;
b) datums, kad sagatavots ievešanas dokuments;
c) par konkrētā produkta importa apjoms vai daudzums, kas ir faktiski realizēts vai atļauts:
- ar izcelsmi attiecīgajā trešā valstī, norādot sadalījumu starp tiešo importu un to produktu importu, kas atrodas brīvā apgrozībā,
- ar izcelsmi trešās valstīs, attiecībā uz kurām pieprasītāja dalībvalsts saglabā līdzīgu ievešanas kārtību vai pasākumus ar līdzīgu iedarbību,
- ar izcelsmi visās trešās valstīs,
- ar Kopienas izcelsmi;
d) ja iespējams, produkta, kura izcelsme ir konkrētā trešā valstī, atpakaļizvešanas uz citām dalībvalstīm un trešām valstīm apjoms vai daudzums;
e) iespējamās saimnieciskās grūtībās, par ko liecina šādu faktoru tendences, kā ražošana, jaudas izlietojums, patēriņš, tirdzniecība, attiecīgās trešās valsts, visu trešo valstu un attiecīgi valsts ražojumu tirgus daļas, cenas (t.i., cenu samazinājums vai normāla cenu pieauguma kavēšana), peļņa vai zaudējumi, nodarbinātība;
f) pēc Komisijas pieprasījuma – veiktie vai ierosinātie pasākumi, lai uzlabotu attiecīgās nozares stāvokli.
Informācija, kas prasīta, ievērojot c) un d) un e) apakšpunktu, aptver divus iepriekšējos gadus un kārtējo gadu.
5. Tomēr, ja dalībvalsts konstatē, ka pieteikumos paredzētais apjoms vai kopējais daudzums attiecībā uz konkrēto produktu ar izcelsmi attiecīgā trešā valstī ir vai nu lielāks par 5 % no iespējamā tiešā importa no attiecīgās trešās valsts, vai ir 1 % no kopējā ārējā EEK importa pēdējos divpadsmit mēnešos, par kuriem ir pieejama statistikas informācija:
- maksimālo laika posmu ievešanas dokumentu izdošanai pagarina līdz 10 darba dienām no dienas, kad ievedējs iesniedz pieteikumu;
- dalībvalsts var noraidīt ievešanas dokumentu pieteikumu, ja Komisijas lēmums to atļauj darīt.
6. Dalībvalsts pa faksu vai teleksu iesniedz aizsardzības pasākumu pieprasījumu. Kopiju vienlaicīgi un tādā pašā veidā nosūta attiecīgajām nodaļām, ko šim nolūkam izraudzījušās citas dalībvalstis. Tā informē ievešanas dokumenta pieteikuma iesniedzējus par aizsardzības pasākumu pieprasījuma iesniegšanu.
7. Komisija lemj par dalībvalsts pieprasījumu piecu darbdienu laikā no minētā pieprasījuma saņemšanas dienas.
4. pants
Izcelsmes apliecinājums
1. Kā formalitāšu kārtošanas daļu saistībā ar to produktu ievešanu, uz kuriem attiecas Kopienas iekšienē veiktie uzraudzības vai aizsardzības pasākumi, importētājas dalībvalsts attiecīgās iestādes var lūgt ievedējam muitas deklarācijā vai ievešanas dokumenta pieteikumā norādīt produkta izcelsmi.
5. pants
Nobeiguma noteikumi Šajā lēmumā noteiktās procedūras piemēro, ja tirdzniecības politikas pasākumu efektivitāti, ko dalībvalstis piemēro saskaņā ar Kopienas starptautiskām saistībām, apdraud novirzes tirdzniecības plūsmā, izņemot 2. panta 4. punkta d) apakšpunktā un 3. panta 3. punkta e) apakšpunktā minētos elementus.
6. pants
1. Šo lēmumu piemēro no 1987. gada 1. oktobra.
2. No minētā datuma atceļ Komisijas Lēmumu 80/47/EEK. Atsauces uz atcelto lēmumu jāsaprot kā atsauces uz šo lēmumu.
7. pants
Šis lēmums ir adresēts dalībvalstīm.
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 100. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
tā kā Direktīvā 70/156/EEK [3], kurā jaunākie grozījumi izdarīti ar Spānijas un Portugāles Pievienošanās aktu, ir noteikta Kopienas tipa apstiprināšanas procedūra transportlīdzekļiem, kas izgatavoti atbilstīgi īpašās direktīvās izklāstītām tehniskām prasībām, un arī šajās direktīvās iekļauto transportlīdzekļa detaļu saraksts un parametri;
tā kā, lai novērstu pārpratumu iespējas, ko rada minētās direktīvas dažu pantu formulējums, jāveic nelieli labojumi;
tā kā, lai minēto tipa apstiprināšanas procedūru varētu izmantot plaši, tai ir jāaptver sastāvdaļas, kā arī atsevišķās tehniskās vienības, un katrs jēdziens precīzi jādefinē;
tā kā, lai minēto tipa apstiprināšanas procedūru piemērotu pareizi, ražošanas atbilstības efektīvā kontrolē iekļauj to pasākumu pārbaudi, kurus veicis ražotājs, lai nodrošinātu, ka ražotie transportlīdzekļi, atsevišķas tehniskas vienības vai detaļas atbilst apstiprinātajam tipam;
tā kā, lai samazinātu pašlaik starp dalībvalstīm cirkulējošo dokumentu daudzumu, tipa apstiprinājuma sertifikātam saskaņā ar attiecīgo atsevišķo direktīvu vai daļēji noformētam tipa apstiprinājuma sertifikātam, kas pievienots Direktīvai 70/156/EEK, vajadzētu izpildīt to dalībvalstu parastās informācijas prasības, kurām ir tiesības izvēlēties pilnīgāku tehnisko informāciju;
tā kā jānoskaidro administratīvās procedūras, kas reglamentē attiecības starp dalībvalstīm, ja kāda dalībvalsts parāda tai dalībvalstij, kura ir piešķīrusi tipa apstiprinājumu, ka vairāki transportlīdzekļi neatbilst apstiprinātajam tipam un ir iemesls uzskatīt, ka nav nodrošināta pienācīga produkcijas atbilstība;
tā kā, ja atsevišķās direktīvas paredz, ka atsevišķai tehniskai vienībai ir jābūt tipa apstiprinājuma numuram, tad katrai vienībai nav obligāti jāpievieno atbilstības sertifikāts; tā kā jebkurā gadījumā atsevišķas tehnikas vienības ražotājam var prasīt sniegt informāciju par izmantošanas ierobežojumiem un vienības uzstādīšanas nosacījumiem,
IR PIEŅĒMUSI ŠO DIREKTĪVU.
1. pants
Ar šo Direktīvu 70/156/EEK groza šādi.
Šajā direktīvā:
- "transportlīdzeklis" ir visi mehāniskie transportlīdzekļi, kas ir paredzēti izmantošanai uz ceļiem, ar korpusu vai bez tā, ar vismaz četriem riteņiem un maksimālo paredzēto ātrumu, kurš lielāks par 25 km/h, kā arī to piekabes, izņemot transportlīdzekļus, kas pārvietojas pa sliežu ceļiem, kā arī lauksaimniecībā izmantojamus traktorus un mašīnas,
- "atsevišķā tehniskā vienība" ir ierīce, kas atbilstīgi atsevišķas direktīvas prasībām ir transportlīdzekļa daļa, kuras tipu var apstiprināt atsevišķi, bet tikai attiecībā pret vienu vai vairākiem norādītiem transportlīdzekļu tipiem,
- "detaļa" ir ierīce, kas atbilstīgi atsevišķas direktīvas prasībām ir transportlīdzekļa daļa, kuras tipu var apstiprināt neatkarīgi no transportlīdzekļa.
2. pants
Šajā direktīvā:
a) "valsts tipa apstiprināšana" ir administratīva procedūra, ko sauc:
- / Beļģijas tiesību aktos,
- "standardtypegodkendelse" Dānijas tiesību aktos,
- "allgemeine Betriebserlaubnis" Vācijas tiesību aktos,
- "έγκριση τύπου," Grieķijas tiesību aktos,
- "homologacion de tipo" Spānijas tiesību aktos,
- "réception par type" Francijas tiesību aktos,
- "type-approval" Īrijas tiesību aktos,
- "omologazione" vai "approvazione del tipo" Itālijas tiesību aktos,
- "agréation" Luksemburgas tiesību aktos,
- "typegoedkeuring" Nīderlandes tiesību aktos,
- "aprovação de marca e modelo" Portugāles tiesību aktos,
- "type-approval" Apvienotās Karalistes tiesību aktos;
b) "EEK tipa apstiprināšana" ir procedūra, ar ko dalībvalsts apliecina, ka transportlīdzekļa tips, atsevišķā tehniskā vienība vai detaļa atbilst atsevišķajās direktīvās noteiktām tehniskajām prasībām un ir izturējusi pārbaudes, kuras uzskaitītas EEK tipa apstiprinājuma sertifikātā, kā paraugs sniegts II pielikumā, un vajadzības gadījumā papildināts ar tipa apstiprinājuma sertifikāta pielikumiem, kuri ietverti attiecīgās atsevišķās direktīvās."
2. Direktīvas 4. un 5. pantu aizstāj ar šādiem:
"4. pants
1. Dalībvalstis apstiprina visus transportlīdzekļu tipus, kas atbilst šādiem nosacījumiem:
a) transportlīdzekļa tipam jāatbilst informatīvajā dokumentā norādītajiem datiem;
b) transportlīdzekļa tipam jāatbilst 2. panta b) apakšpunktā minētajā tipa apstiprinājuma sertifikāta paraugā uzskaitītām pārbaudēm.
2. Dalībvalsts, kas piešķīrusi tipa apstiprinājumu, tiktāl, cik vajadzīgs un ja vajadzīgs, sadarbojoties ar citu dalībvalstu kompetentām iestādēm, veic pasākumus, kas vajadzīgi, lai nodrošinātu ražoto transportlīdzekļu atbilstību apstiprinātajam tipam.
3. Dalībvalsts, kas piešķīrusi tipa apstiprinājumu, tiktāl, cik vajadzīgs un ja vajadzīgs, tad, sadarbojoties ar citu dalībvalstu kompetentām iestādēm, veic vajadzīgos pasākumus, lai pārbaudītu, ka 2. punktā minētie pasākumi vēl arvien ir atbilstīgi un ražotie tipi atbilst apstiprinātajam tipam. Pārbaudes, vai ražotie tipi atbilst apstiprinātajam tipam, veic tikai uz vietas, ja vien atsevišķajās direktīvās nav noteikts citādi.
4. Katra dalībvalsts aizpilda visas tipa apstiprinājuma sertifikāta iedaļas katram transportlīdzekļa tipam, ko tā apstiprina.
5. pants
1. Dalībvalsts kompetentās iestādes pārējo dalībvalstu kompetentajām iestādēm mēneša laikā par visiem apstiprinātajiem un arī neapstiprinātajiem transportlīdzekļu tipiem nosūta tipa apstiprinājuma sertifikāta kopijas.
2. Tomēr no dalībvalsts, kas ir piešķīrusi tipa apstiprinājumu, vai no ražotāja vai viņa pilnvarota pārstāvja dalībvalstis var pieprasīt turpmāku tehnisko informāciju, kura iekļauta EEK tipa apstiprinājuma sertifikātā uzskaitītajos dokumentos.
3. Ražotājs vai tā pilnvarots pārstāvis reģistrācijas valstī par katru transportlīdzekli, kas ražots atbilstīgi apstiprinātajam tipam, izdod atbilstības sertifikātu, kura paraugs sniegts III pielikumā.
4. Direktīvas 7. panta 2. punktu aizstāj ar šādu:
"2. Tomēr šis sertifikāts nekavē dalībvalsti veikt tādus pasākumus attiecībā uz transportlīdzekļiem, kas neatbilst apstiprinātajam tipam.
Neatbilstība apstiprinātam tipam pastāv, ja ir konstatētas novirzes no datiem tipa apstiprinājuma sertifikātā un/vai informācijas dokumentā un ja šīs novirzes saskaņā ar 6. panta 2. vai 3. punktu nav atļāvusi dalībvalsts, kas ir piešķīrusi tipa apstiprinājumu. Transportlīdzekli neuzskata par neatbilstīgu apstiprinātajam tipam, ja atsevišķās direktīvās atļautas pielaides, un šīs pielaides ir ievērotas."
5. Direktīvas 8. pantu aizstāj ar šādu:
"8. pants
1. Ja dalībvalsts, kas piešķīrusi EEK tipa apstiprinājumu, konstatē, ka vairāki transportlīdzekļi, kam ir atbilstības sertifikāts, neatbilst apstiprinātajam tipam, tā veic vajadzīgos pasākumus, lai nodrošinātu, ka ražotie tipi atbilst apstiprinātajam tipam. Šīs dalībvalsts kompetentās iestādes informē par veiktajiem pasākumiem pārējo dalībvalstu kompetentās iestādes, kuras, ja vajadzīgs, var EEK tipa apstiprinājumu pagarināt vai atsaukt. 2. Ja dalībvalsts konstatē, ka vairāki transportlīdzekļi, kam ir pievienots atbilstības sertifikāts, apstiprinātajam tipam neatbilst, tā var pieprasīt dalībvalstij, kura piešķīrusi EEK detaļas tipa apstiprinājumu, pārbaudīt, vai ražotie tipi atbilst apstiprinātajam tipam. Dalībvalsts, kas ir piešķīrusi EEK tipa apstiprinājumu, sešos mēnešos pēc pieprasījuma dienas veic vajadzīgo produkcijas atbilstības pārbaudi, vajadzības gadījumā sadarbojoties ar dalībvalsti, kura ir pieprasījusi veikt šo pārbaudi.
Ja neatbilstība ir noteikta, tad kompetentās iestādes dalībvalstī, kas piešķīrusi EEK tipa apstiprinājumu, veic 1. punktā izklāstītos pasākumus.
3. Dalībvalstu kompetentās iestādes mēneša laikā informē cita citu par visiem EEK tipa apstiprinājuma atsaukšanas gadījumiem un par šā pasākuma iemesliem.
4. Ja dalībvalsts, kas piešķīrusi EEK tipa apstiprinājumu, apstrīd tai paziņoto neievērošanu, tad attiecīgās dalībvalstis cenšas šo konfliktu novērst.
Par to pastāvīgi informē Komisiju, un, ja vajadzīgs, izlīguma panākšanai rīko atbilstīgas apspriedes."
6. Direktīvas 9.a pantu groza šādi:
"9.a pants
1. Ja atsevišķās direktīvas skaidri paredz šādu rīcību, EEK tipa apstiprinājumu var piešķirt arī mezglu tipiem vai transportlīdzekļu detaļām, kas veido atsevišķu tehnisku vienību saskaņā ar 3. līdz 9. un 14. pantu.
2. Ja apstiprināmā atsevišķā tehniskā vienība vai detaļa pilda savu funkciju vai tai piemīt specifiskas pazīmes tikai saistībā ar citām transportlīdzekļa detaļām un šā iemesla dēļ vienas vai vairāku prasību izpildi var pārbaudīt tikai tad, ja apstiprināmā atsevišķā tehniskā vienība darbojas saistībā ar citām, īstām vai modelētām, transportlīdzekļa detaļām, ir attiecīgi jāierobežo atsevišķās tehniskās vienības EEK tipa apstiprinājuma darbības joma. Tādā gadījumā atsevišķas tehniskas vienības vai detaļas EEK tipa apstiprinājuma sertifikātā ietver visus tās izmantošanas ierobežojumus un norāda tās uzstādīšanas nosacījumus. Šo ierobežojumu un nosacījumu ievērošanu pārbauda, veicot transportlīdzekļa EEK tipa apstiprināšanu.
3. Atsevišķai tehniskai vienībai vai detaļai saskaņā ar šo pantu piešķirtā EEK tipa apstiprinājuma saņēmēja pienākums tomēr ir ne tikai aizpildīt 5. panta 3. punktā paredzēto sertifikātu, bet arī piestiprināt katrai saražotai vienībai vai detaļai, kas ražota kā apstiprinātais tips, tirdzniecības vai preču zīmi, tipa apzīmējumu un, ja to paredz atsevišķā direktīva, tipa apstiprinājuma numuru. Pēdējā gadījumā nav jāaizpilda 5. panta 3. punktā paredzētais sertifikāts.
4. Ja saskaņā ar 2. punkta noteikumiem EEK tipa apstiprinājuma saņēmējs iekļauj izmantošanas ierobežojumus, tad kopā ar katru izgatavoto vienību vai detaļu nosūta sīki izstrādātu informāciju par šiem ierobežojumiem un par uzstādīšanas nosacījumiem."
7. Direktīvas 10. panta 1. punkta trešo ievilkumu aizstāj ar šādu:
"– pēc ražotāja vai tā pilnvarota pārstāvja lūguma un izsniedzot atsevišķajā direktīvā noteikto informāciju, attiecīgā dalībvalsts aizpilda tipa apstiprinājuma sertifikātu saskaņā ar attiecīgo atsevišķo direktīvu. Šā sertifikāta kopiju izsniedz pieteikuma iesniedzējam. Attiecībā uz viena tipa transportlīdzekļiem pārējās dalībvalstis šo kopiju pieņem kā apliecinājumu par to, ka ir veikti vajadzīgie testi."
2. pants
Šīs direktīvas pielikumā uzskaitītos dokumentus uzskata par līdzvērtīgiem tipa apstiprinājuma sertifikātam, kas norādīts Direktīvas 70/156/EEK 10. panta 1. punkta trešajā ievilkumā.
3. pants
1. Dalībvalstīs stājas spēkā normatīvie un administratīvie akti, kas vajadzīgi, lai līdz 1988. gada 1. oktobrim izpildītu šīs direktīvas prasības. Par to dalībvalstis tūlīt informē Komisiju.
2. Dalībvalstis dara Komisijai zināmus to savu tiesību aktu noteikumus, ko tās pieņem jomā, uz kuru attiecas šī direktīva.
4. pants
Šī direktīva ir adresēta dalībvalstīm.
ņemot vērā Padomes 1978. gada 21. decembra Direktīvu 79/117/EEK, ar ko aizliedz laist tirgū un izmantot augu aizsardzības līdzekļus, kuru sastāvā ir konkrētas aktīvās vielas [1], kurā jaunākie grozījumi izdarīti ar Direktīvu 87/181/EEK [2], un jo īpaši tās 6. pantu,
tā kā zinātnes un tehnikas atziņas dēļ jāveic konkrēti grozījumi Direktīvas 79/117/EEK pielikumā;
tā kā tagad ir pieejamas mazāk bīstamas apstrādes metodes, jāsvītro konkrēts skaits pagaidu izņēmumu no minētajā direktīvā paredzētajiem aizliegumiem;
tā kā visas dalībvalstis ir informējušas Komisiju par to, ka tās neplāno izmantot vai turpināt izmantot minētos izņēmumus;
tā kā šajā direktīvā paredzētie pasākumi ir saskaņā ar Pastāvīgās augu veselības komitejas atzinumu,
IR PIEŅĒMUSI ŠO DIREKTĪVU.
b) 5. punktā 2. ailē "Dzīvsudraba alkoksialkil- un arilsavienojumi" aizstāj ar šādu tekstu: "Labības un biešu sēklu apstrāde".
2. Pielikuma B daļas 1. punktā "Stabili hlororganiskie savienojumi" 2. ailes b) apakšpunkta "Aldrīns" tekstu groza, svītrojot vārdus "Īrija un".
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1966. gada 22. septembra Regulu Nr. 136/66/EEK par eļļas un tauku tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 1454/86 [2], un jo īpaši tās 5. panta 4. punktu,
ņemot vērā Komisijas priekšlikumu,
tā kā 13. pantā Regulā (EEK) Nr. 2261/84 [3], kurā jaunākie grozījumi izdarīti ar Regulu (EEK) Nr. 3788/85 [4], ir paredzēta iespēja piešķirt pagaidu apstiprinājumu olīveļļas spiestuvēm, attiecībā uz kurām 1984./1985. un 1985./1986. tirdzniecības gadā iesniegts apstiprinājuma pieteikums; tā kā pieredze rāda, ka vajadzīgās pārbaudes attiecīgajām dalībvalstīm nav iespējams veikt noteiktajā termiņā; tā kā tāpēc šie termiņi ir jāpagarina;
tā kā pirms galīgā apstiprinājuma piešķiršanas kādai spiestuvei dalībvalstīm ir jāveic noteiktas pārbaudes; tā kā ir jāparedz iespēja tūlīt pēc pieteikuma iesniegšanas piešķirt pagaidu apstiprinājumu uz ierobežotu laiku, lai olīveļļas spiestuve varētu sākt darboties,
IR PIEŅĒMUSI ŠO REGULU.
1. pants
Regulas (EEK) Nr. 2261/84 13. panta 3. punkta pirmo daļu aizstāj ar šādu daļu:
"Pagaidu apstiprinājumu var piešķirt jebkurai olīveļļas spiestuvei, kas sāk darbību saskaņā ar ražošanas atbalsta shēmu, uz ko attiecas šī regula. Apstiprinājumu piešķir tūlīt pēc tam, kad, ievērojot 1. punktā minētos nosacījumus, ir iesniegts apstiprinājuma pieteikums. Pagaidu apstiprinājums nedrīkst būt spēkā pēc tā tirdzniecības gada beigām, kurā šis apstiprinājums ticis piešķirts. Tomēr tāda pagaidu apstiprinājuma spēkā esamības laiks, kas piešķirts 1984./1985., 1985./1986. un 1986./1987. tirdzniecības gadā, beidzas 1986./1987. tirdzniecības gada beigās."
2. pants
Šī regula stājas spēkā dienā, kad to publicē Eiropas Kopienu Oficiālajā Vēstnesī.
Padomes Regula (EEK) Nr. 678/87 (1987. gada 26. janvāris)
par to, kā laikā, kad kvotas ir atliktas, piemērot izcelsmes sertifikātu sistēmu, kas paredzēta saskaņā ar 1983. gada Starptautisko kafijas nolīgumu
EIROPAS KOPIENU PADOME, ņemot vērā Eiropas Ekonomikas kopienas dibināšanas līgumu un jo īpaši tā 113. pantu,
ņemot vērā Padomes 1982. gada 5. februāra Regulu (EEK) Nr. 288/82 par kopīgiem importa noteikumiem [1], kurā jaunākie grozījumi izdarīti ar Regulu(EEK) Nr. 899/83 [2], un jo īpaši tās 16. panta 1. punkta b) apakšpunktu,
ņemot vērā Komisijas priekšlikumu,
tā kā saskaņā ar Lēmumu 83/539/EEK [3] Kopiena ir pagaidām piemērojusi 1983. gada Starptautisko kafijas nolīgumu kopš tā pagaidu stāšanās spēkā 1983. gada 1. oktobrī;
tā kā ar Regulu (EEK) Nr. 3761/83 [4] ir ieviesta izcelsmes sertifikātu sistēma, kas paredzēta 1983. gada Starptautiskajā kafijas nolīgumā, kamēr kvotas ir spēkā;
tā kā ir jāveic attiecīgi pasākumi, lai ieviestu Kopienā jauno sertifikātu sistēmu un lai nodrošinātu, ka to bez diskriminācijas piemēro Kopienas importētājiem;
tā kā, lai nodrošinātu efektīvu sistēmas administratīvo vadību un lai noskaidrotu stāvokli attiecībā uz laika posmiem, kad šo regulu faktiski piemēros, un lai atbilstu šīs regulas pielikuma 11. noteikumam un Regulas (EEK) Nr. 3761/83 pielikuma 17. noteikumam, būtu jāparedz, lai Komisija saskaņā ar Starptautiskās kafijas organizācijas kompetento iestāžu pieņemtiem lēmumiem laikā, kad kvotas ir atliktas vai ieviestas no jauna, noteiktu datumu, kad attiecīgie pasākumi kļūst piemērojami vai izbeidz būt piemērojami,
IR PIEŅĒMUSI ŠO REGULU.
Tādas kafijas un kafijas ekstraktu, esenču vai koncentrātu izvešana no Kopienas, uz ko attiecas kopīgo muitas tarifu apakšpozīcijas 09.01 A un 21.02 A, nav atkarīga no minētajā nolīgumā paredzēto sertifikātu iesniegšanas.
Šī regula uzliek saistības kopumā un ir tieši piemērojama visās dalībvalstīs.
ņemot vērā Padomes 1983. gada 25. janvāra Regulu (EEK) Nr. 170/83, ar ko izveido Kopienas sistēmu zvejas resursu saglabāšanai un pārvaldībai [1],
ņemot vērā Padomes 1986. gada 7. oktobra Regulu (EEK) Nr. 3094/86, ar ko nosaka konkrētus tehniskus pasākumus zvejas resursu saglabāšanai [2], kurā grozījumi izdarīti ar Regulu (EEK) Nr. 4026/86 [3], un jo īpaši tās 15. pantu,
tā kā Komisijas Regulas (EEK) Nr. 3440/84 [4] 6. panta 3. punkts paredz āmja apvalka piestiprināšanu pie traļiem, bugurvadiem un līdzīgiem tīkliem ar noteikumu, ka tā linuma acu izmērs nekādā gadījumā nav mazāks par 80 milimetriem;
tā kā pieredze liecina, ka, izmantojot āmja apvalkus, kam ir šāds linuma acu izmērs, kā arī tīklus, kuriem linuma acu izmērs ir mazāks par 40 milimetriem, rodas tīkla maisi, kas rada tehniskas problēmas, noņemot lomu no āmja, tādējādi izraisot āmja nolietojumu un bojājumus un līdz ar to nozvejas traucējumus;
tā kā, izmantojot āmja apvalku ar mazāku linuma acu izmēru, šīs problēmas būtu novērstas, neradot nelabvēlīgas sekas zvejas krājumu saglabāšanai;
tā kā tādēļ jāgroza Regulas (EEK) Nr. 3440/84 5. un 6. pantā izklāstītās tīklu kategoriju definīcijas;
tā kā šajā regulā paredzētie pasākumi ir saskaņā ar Zvejas resursu pārvaldības komitejas atzinumu,
IR PIEŅĒMUSI ŠO REGULU.
1. pants
Ar šo Regulu (EEK) Nr. 3440/84 groza šādi.
1. Regulas 5. panta 5. punktu aizstāj ar šādu:
"5. Āmja augšpuses aizsargapvalku aizliegts izmantot kopā ar āmja apvalkiem, izņemot traļus, kuriem linuma acu izmērs ir vienāds ar 60 milimetriem vai mazāks".
2. Regulas 6. pantu groza šādi:
- minētā panta 2. punktu aizstāj ar šādu tekstu:
"2. Aizliegts izmantot vairākus āmja apvalkus, izņemot gadījumus, kad tie piestiprināti pie traļiem, kuriem linuma acu izmērs ir vienāds ar 60 milimetriem vai mazāks un kuriem var izmantot divus āmja apvalkus.",
- minētā panta 3. punktu aizstāj ar šādu tekstu:
"3. Linuma acu izmērs ir vienāds vismaz ar divkāršu āmja izmēru. Izmantojot otru āmja apvalku, tā mazākais linuma acu izmērs ir 120 milimetri.",
- minētā panta 6. punktu aizstāj ar šādu tekstu:
"6. Āmja apvalki, kas piestiprināti pie traļiem, kuriem linuma acu izmērs ir lielāks par 60 milimetriem, ir izvirzīti ne vairāk kā divus metrus uz priekšu no aizmugurējās paceļamās līnes.",
- minētā panta 7. punktu aizstāj ar šādu tekstu:
"7. Neatkarīgi no 1. punkta, āmja apvalkus, kas ir mazāki par āmja izmēriem, var piestiprināt pie tīkliem, kuriem linuma acu izmērs ir vienāds ar 60 milimetriem vai mazāks."
2. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
ņemot vērā Padomes 1987. gada 23. jūlija Regulu (EEK) Nr. 2658/87 par tarifa un statistikas nomenklatūru un kopējo muitas tarifu [1], kas grozīta ar Regulu (EEK) Nr. 3985/87 [2], jo īpaši tās 15. panta 1. punkta otro daļu,
tā kā Komisijai saskaņā ar Regulas (EEK) Nr. 2658/87 15. panta 1. punkta otro daļu jāizdara tehniskas korekcijas Kopienas tiesību aktos, kas attiecas uz tarifu vai uz statistikas nomenklatūru; tā kā Padomes 1975. gada 29. oktobra Regula (EEK) Nr. 2771/75 par olu tirgus kopīgo organizāciju [3] ir grozīta ar Komisijas Regulu (EEK) Nr. 4000/87 [4], pielāgojot kombinētajai nomenklatūrai regulā minētos preču aprakstus un tarifa pozīcijas; tā kā daudzām citām regulām olu nozarē ir vajadzīgas tehniskas korekcijas, ievērojot jauno kombinēto nomenklatūru, kuras pamatā ir harmonizētā preču aprakstīšanas un kodēšanas sistēma, kam jāaizstāj 1950. gada 15. decembra Konvencija par muitas tarifa nomenklatūru preču klasifikācijai; tā kā, ņemot vērā šādi pārlabojamo dokumentu skaitu un saturu, visas attiecīgās regulas ir jāsagrupē vienā Regulā par grozījumiem; tā kā, pārlabojot Komisijas Regulu 164/67/EEK [5], daži faktori slūžu cenām, kas minētajā regulā joprojām ir izteiktas norēķinu vienībās, jāizsaka ECU, izmantojot koeficientu 1,208953, uz kuru norādīts 13. pantā Padomes Regulā (EEK) Nr. 1676/85 [6], kurā jaunākie grozījumi izdarīti ar Regulu (EEK) Nr. 1636/87 [7], IR PIEŅĒMUSI ŠO REGULU.
1. pants
Ar šo Komisijas 1965. gada 7. aprīļa Regulas Nr. 54/65/EEK [8] par papildu summas nenoteikšanu olām no Polijas 1. pantu aizstāj ar šādu: "1. pants Saskaņā ar Regulas (EEK) Nr. 2771/75 8. panta 2. punktu par papildu summu nepaaugstina maksājumus, kas veicami attiecībā uz mājputnu olu čaumalās importu (kombinētās nomenklatūras apakšpozīcija 040700), ja šo olu izcelsme ir Polijā un tās ieved no Polijas" .
2. pants
"1. pants Saskaņā ar Regulas (EEK) Nr. 2771/75 8. panta 2. punktu par papildu summu nepaaugstina saskaņā ar minētās regulas 3. pantu noteiktos maksājumus attiecībā uz olu čaumalās importu (kombinētās nomenklatūras apakšpozīcija 040700), ja šo olu izcelsme ir Dienvidāfrikā un tās ieved no Dienvidāfrikas."
3. pants
Ar šo pielikums Komisijas 1967. gada 26. jūnija Regulai Nr. 164/67/EEK, kas nosaka faktorus maksājumu un slūžu cenas aprēķināšanai atvasinātajiem olu produktiem, kurā jaunākie grozījumi izdarīti ar Regulu (EEK) Nr. 1775/74 [10], tiek aizstāts ar šās regulas I pielikumu.
4. pants
Ar šo Komisijas 1967. gada 26. oktobra Regulas Nr. 765/67/EEK [11] par papildu summas nenoteikšanu olām no Austrālijas 1. pantu aizstāj ar šādu: "1. pants Saskaņā ar Regulas (EEK) Nr. 2771/75 3. pantu noteiktos maksājumus nepaaugstina par papildu summu attiecībā uz tādu svaigu, konservētu vai termiski apstrādātu mājputnu olu čaumalās importu, kas nav inkubējamas olas, un kas ir iekļautas kombinētās nomenklatūras apakšpozīcijā 04070030, ja šo olu izcelsme ir Austrālijā un tās ieved no Austrālijas." .
5. pants
Komisijas 1969. gada 28. maija Regulu (EEK) Nr. 990/69 par papildu summas nenoteikšanu olu produktiem no Austrijas [12] groza šādi: 1. Regulas 1. pantu aizstāj ar šādu: "1. pants Saskaņā ar Regulas (EEK) Nr. 2771/75 3. pantu noteiktos maksājumus nepaaugstina par papildu summu attiecībā uz Austrijas izcelsmes un no Austrijas ievestiem produktiem, kas iekļauti tālāk norādītajās kombinētās nomenklatūras apakšpozīcijās. KN kods Preču apraksts
2. Regulas 2. pantu aizstāj ar šādu: "2. pants Saskaņā ar Regulas (EEK) Nr. 2783/75 2. pantu noteiktos ievedmuitas maksājumus nepaaugstina par papildu summu Austrijas izcelsmes un no Austrijas ievestiem produktiem, kas iekļauti tālāk norādītajās kombinētās nomenklatūras apakšpozīcijās: KN kods Preču apraksts ex3502 Albumīni, albumināti un citi atvasinājumi: ex350210 – olu albumīns – – tāds, kas nav nederīgs pārtikai vai kuru paredzēts padarīt nederīgu pārtikai 35021091 – – – žāvēts (piemēram, plātnītēs, pārslās vai pulverī) 35021099 – – – citāds ex350290 – citi: – – albumīni, izņemot olu albumīnu: – – – tāds, kas nav nederīgs pārtikai vai kuru paredzēts padarīt nederīgu pārtikai: – – – – piena albumīns (laktalbumīns): 35029051 – – – – – žāvēts (piemēram, plātnītēs, zvīņās, pārslās vai pulverī) 35029059 – – – – – citāds"
6. pants
Ar šo Komisijas 1970. gada 14. janvāra Regulas (EEK) Nr. 59/70 par papildu summu nenoteikšanu olām čaumalās, kas ievestas no Rumānijas [13] 1. pantu aizstāj ar šādu pantu: "1. pants Saskaņā ar Regulas (EEK) Nr. 2771/75 3. pantu noteikto maksājumu nepaaugstina par papildu summu attiecībā uz tādu svaigu vai konservētu mājputnu olu čaumalās importu, kas nav inkubējamas olas, un kas ir iekļautas kombinētās nomenklatūras apakšpozīcijā 04070030, ja šo olu izcelsme ir Rumānijā un tās ieved no Rumānijas."
7. pants
Ar šo I un II pielikums Padomes 1975. gada 29. oktobra Regulai (EEK) Nr. 2773/75 par maksājumu un slūžu cenu aprēķināšanu olām [14], kurā jaunākie grozījumi izdarīti ar Regulu (EEK) Nr. 3232/86 [15], tiek aizstāts ar šās regulas II respektīvi III pielikumu.
8. pants
Šī regula stājas spēkā 1988. gada 1. janvārī.
Šī regula uzliek saistības kopumā un ir tieši piemērojama visās dalībvalstīs.
(1988. gada 28. oktobris), kurā uzskaitīti Padomes Regulas (EEK) Nr. 1898/87 3. panta 1. punkta otrajā daļā minētie produkti
ņemot vērā Padomes 1978. gada 2. jūlija Regulu (EEK) Nr. 1898/87 par to apzīmējumu aizsardzību, kurus izmanto, piedāvājot tirgū pienu un piena produktus [1], kurā grozījumi izdarīti ar Regulu (EEK) Nr. 222/88 [2], un jo īpaši tās 4. panta 2. punkta b) apakšpunktu,
tā kā Regula (EEK) Nr. 1898/87 nosaka principu, ka apzīmējumus "piens" un "piena produkti" nevar izmantot tiem piena produktiem, kas nav minēti 2. pantā; tā kā izņēmuma gadījumā šis princips neattiecas uz tādu produktu apzīmējumu, kuru precīzas īpašības ir zināmas to tradicionālā izmantojuma dēļ un/vai ja apzīmējumi tiek skaidri izmantoti, lai aprakstītu produkta raksturīgo kvalitāti;
1. pants Produkti, kuri Kopienas teritorijā atbilst Regulas (EEK) Nr. 1898/87 3. panta 1. punkta otrajā daļā minētajiem produktiem, ir uzskaitīti šā lēmuma pielikumā.
2. pants Šis lēmums ir adresēts dalībvalstīm.
ņemot vērā Padomes Direktīvu 71/127/EEK (1971. gada 1. marts) par dalībvalstu tiesību aktu tuvināšanu attiecībā uz mehānisku transportlīdzekļu atpakaļskata spoguļiem [1], kurā jaunākie grozījumi izdarīti ar Komisijas Direktīvu 86/562/EEK [2], un jo īpaši tās 9. pantu,
tā kā, ņemot vērā iegūto pieredzi un pašreizējos jaunākos sasniegumus, tagad ir iespējams noteikt stingrākas dažas prasības Direktīvā 71/127/EEK, lai uzlabotu ceļu satiksmes drošību;
tā kā esošās prasības N2 kategorijas transportlīdzekļiem, kuru masa pārsniedz 7,5 tonnas, un N3 kategorijas transportlīdzekļiem, izņemot puspiekabju vilcējus, ir izrādījušās neatbilstīgas attiecībā uz transportlīdzekļa ārējo redzamības zonu sānos un aizmugurē; tā kā jāparedz tā dēvētā "platleņķa" tipa papildu atpakaļskata spoguļa uzstādīšana, lai novērstu šo trūkumu;
tā kā esošās prasības attiecībā uz N2 kategorijas transportlīdzekļiem, kuru masa pārsniedz 7,5 tonnas, arī ir izrādījušās neatbilstīgas attiecībā uz redzamības zonu, kas atrodas pie vadītājam pretējā pusē esošā kabīnes sāna; tā kā jāparedz "tuvās redzamības" tipa atpakaļskata spoguļa uzstādīšana, lai novērstu šo trūkumu;
tā kā šajā direktīvā paredzētie pasākumi ir saskaņā ar atzinumu, ko sniegusi Komiteja to direktīvu pielāgošanai tehnikas attīstībai, kuras attiecas uz tehnisko šķēršļu atcelšanu tirdzniecībā mehānisko transportlīdzekļu nozarē,
IR PIEŅĒMUSI ŠO DIREKTĪVU.
1. pants
Ar šo Direktīvas 71/127/EEK II un III pielikumu groza saskaņā ar šīs direktīvas pielikumu.
2. pants
1. No 1989. gada 1. janvāra tādu iemeslu dēļ, kas saistīti ar atpakaļskata spoguļiem, dalībvalstis nedrīkst:
- atteikties piešķirt EEK tipa apstiprinājumu, izsniegt Direktīvas 70/156/EEK [3] 10. panta 1. punkta trešajā ievilkumā paredzēto dokumentu vai piešķirt valsts tipa apstiprinājumu transportlīdzekļa tipam,
- vai aizliegt transportlīdzekļa nodošanu ekspluatācijā,
ja attiecīgā tipa transportlīdzekļa vai transportlīdzekļu atpakaļskata spoguļi atbilst šīs direktīvas prasībām.
2. No 1990. gada 1. oktobra dalībvalstis:
- vairs nedrīkst izsniegt Direktīvas 70/156/EEK 10. panta 1. punkta trešajā ievilkumā paredzēto dokumentu transportlīdzekļa tipam, kura atpakaļskata spoguļi neatbilst šīs direktīvas noteikumiem,
- var atteikt valsts tipa apstiprinājuma piešķiršanu transportlīdzekļa tipam, kura atpakaļskata spoguļi neatbilst šīs direktīvas noteikumiem,
- var aizliegt tādu transportlīdzekļu nodošanu ekspluatācijā, kuru atpakaļskata spoguļi neatbilst šīs direktīvas noteikumiem.
3. pants
Dalībvalstīs stājas spēkā noteikumi, kas vajadzīgi, lai izpildītu šo direktīvu vēlākais līdz 1989. gada 1. janvārim. Dalībvalstis par to tūlīt informē Komisiju.
4. pants
Šī direktīva ir adresēta dalībvalstīm.
ņemot vērā Eiropas Ekonomikas kopienas dibināšanas līgumu un jo īpaši tā 99. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
tā kā Direktīva 83/181/EEK ne tikai nosaka Direktīvas 77/388/EEK [6], kas pēdējoreiz grozīta ar Direktīvu 84/386/EEK [7], 14. panta 1. punkta d) apakšpunkta darbības jomu, bet arī ir virzīta uz tādu Kopienas nodokļu noteikumu izveidi atbrīvošanai no PVN preču galīgās ievešanas gadījumā, kuri pārsniedz minētā panta darbības jomu; tā kā šie noteikumi jāgroza vai jāpapildina tā, lai panāktu vienveidīgāku piemērošanu Kopienas līmenī;
tā kā juridiskas skaidrības labad Direktīvas 83/181/EEK 11. panta 2. punkta formulējums izsakāms precīzi,
IR PIEŅĒMUSI ŠO DIREKTĪVU.
1. pants
Ar šo Direktīvu 83/181/EEK groza šādi:
1. 11. panta 2. punktu aizstāj ar šādu:
"2. Atbrīvojumu piešķir arī attiecībā uz dāvanām, ko parasti pasniedz laulību gadījumā un kuras no personām, kuru parastā dzīvesvieta ir valstī, kas atrodas ārpus Kopienas, saņem personas, kuras atbilst 1. punkta nosacījumiem. Atbrīvojumu piemēro dāvanām, kuru vienas vienības vērtība nepārsniedz ECU 200. Dalībvalstis tomēr var piešķirt atbrīvojumu summām, kas pārsniedz ECU 200, ja katras no nodokļa atbrīvotās dāvanas vērtība nepārsniedz ECU 1000."
2. 22. pantu aizstāj ar šādu:
"22. pants
3. 35. panta 1. punkta b) apakšpunkta otrajā ievilkumā vārdus "60. panta 1. punkta b) apakšpunktā" aizstāj ar "60. pantā".
4. Aiz 38. panta pievieno šādu nodaļu:
"IIa nodaļa
Standarta vielas medikamentu kvalitātes kontrolei
38. a) pants
Vedumus, kuros ir Pasaules veselības organizācijas apstiprinātu standarta vielu paraugi medikamentu ražošanā izmantojamo materiālu kontrolei un kuri adresēti kravas saņēmējiem, kam dalībvalstu kompetentās iestādes atļāvušas saņemt šādus sūtījumus bez nodokļiem, ievedot atbrīvo no nodokļiem."
5. Direktīvas 56. pantam pievieno šādu punktu:
"d) apbalvojumus, trofejas un suvenīrus, kas ir simboliski un kuru vērtība ir neliela, ko paredzēts par brīvu izplatīt personām, kas parasti dzīvo valstī, kura nav ieveduma valsts, darba apspriedēs vai tamlīdzīgos pasākumos; to veids, vienas vienības vērtība un citas pazīmes nedrīkst būt tādas, kas norādītu, ka tie paredzēti tirdznieciskiem nolūkiem."
6. Direktīvas 62. un 63. pantu aizstāj ar šādiem:
"62. pants
Direktīvas 63. pantam atbilstošus iespiestus reklāmas materiālus, kā katalogus, cenrāžus, lietošanas pamācības vai prospektus, ievedot atbrīvo no nodokļa, ja tie attiecas uz:
a) precēm, ko tirgos vai izīrēs personas, kas reģistrētas ārpus ieveduma dalībvalsts; vai
b) pakalpojumiem, ko sniedz persona, kas reģistrēta citā dalībvalstī; vai
c) transportu, komerciālu apdrošināšanu vai banku pakalpojumiem, ko sniedz persona, kas reģistrēta trešā valstī.
63. pants
Atbrīvojumu, kas minēts 62. pantā, attiecina tikai uz iespiestiem reklāmas darbiem, kas atbilst šādiem nosacījumiem:
a) iespieddarbam skaidri jāatklāj tā uzņēmuma nosaukums, kurš ražo, tirgo vai izīrē minētās preces vai sniedz minētos pakalpojumus;
b) katrā vedumā nedrīkst būt vairāk par vienu dokumentu vai, ja vedumā ir vairāki dokumenti, vienu katra dokumenta eksemplāru. Vedumiem, kuros ir vairāki viena dokumenta eksemplāri, tomēr var piešķirt atbrīvojumu, ja to kopsvars nepārsniedz vienu kilogramu;
c) iespieddarbi nedrīkst būt vedamais priekšmets viena un tā paša nosūtītāja sūtījumu sērijā vienam un tam pašam saņēmējam.
Tomēr b) un c) punkta nosacījumi neattiecas uz iespieddarbiem, kas saistīti ar precēm, kuras paredzētas vai nu tirgošanai vai izīrēšanai, vai pakalpojumiem, kurus sniedz persona, kas reģistrēta citā dalībvalstī, ja iespieddarbs ir ievests un tiks izplatīts par brīvu."
7. 79. pantu papildina ar šādu punktu:
"s) oficiālas publikācijas, kas izdotas ar izveduma valsts, starptautisku iestāžu, reģionālo vai vietējo iestāžu un izveduma valstī reģistrētu publisko tiesību subjektu ziņu, kā arī iespieddarbi, ko Eiropas Parlamenta vēlēšanu laikā vai valsts parlamenta vēlēšanu laikā valstī, kurā iespieddarbi radīti, izplata ārvalstu politiskas organizācijas, kuras par tādām ir atzītas dalībvalstīs, ciktāl šādas publikācijas un iespieddarbi bijuši pakļauti nodokļiem izveduma dalībvalstī un izvedot nav guvuši labumu no atbrīvojuma no nodokļiem."
8. VI nodaļas nosaukumu aizstāj ar šādu:
"Degvielas un smērvielas, kas atrodas sauszemes mehāniskajos transportlīdzekļos un īpašās tvertnēs"
1. Saskaņā ar 83., 84. un 85. pantu ievedot no nodokļa atbrīvo:
- īpašās tvertnēs;
b) degvielu, kas atrodas kannās, ko pārvadā ar mehāniskajiem transportlīdzekļiem un motocikliem, — ne vairāk kā 10 litru vienam transportlīdzeklim un nenonākot pretrunā valsts noteikumiem par degvielas glabāšanu un pārvadāšanu.
2. Šā panta 1. punktā:
a) "komerciāls mehāniskais transportlīdzeklis" ir katrs mehanizēts sauszemes transportlīdzeklis (ieskaitot traktorus ar piekabēm), kura uzbūve un aprīkojums ir paredzēts un ļauj par atlīdzību vai bez atlīdzības pārvadāt: - vairāk nekā deviņas personas, ieskaitot vadītāju,
- preces,
un katrs sauszemes transportlīdzeklis, kas paredzēts kādam īpašam nolūkam, kas nav pārvadāšana;
b) "privāts mehāniskais transportlīdzeklis" ir katrs mehāniskais transportlīdzeklis, uz ko neattiecas a) apakšpunktā sniegtā definīcija;
- tvertnes, ko ražotājs pastāvīgi uzstādījis visiem tādiem pašiem konteineriem kā konkrētais konteiners un kuru pastāvīgais stiprinājums ļauj degvielu tieši izmantot saldēšanas un citu sistēmu, ar kurām īpašie konteineri ir aprīkoti, darbināšanai pārvadāšanas laikā;
d) "īpašs konteiners" nozīmē visus konteinerus, kuri aprīkoti ar īpaši projektētām ierīcēm saldēšanas sistēmām, skābekļa piegādes sistēmām, siltumizolācijas sistēmām un citām sistēmām."
10. Direktīvas 83. panta pirmo daļu groza šādi:
- ievadā aiz vārdiem "komerciālu mehānisko transportlīdzekļu" pievieno vārdus "un īpašo konteineru",
- aiz b) punkta pievieno šādu:
- "c) līdz 200 litriem vienā īpašajā konteinerā vienam braucienam."
12. Direktīvas 91. pantam pievieno šādu punktu:
"c) atbrīvojumus saskaņā ar līgumiem, kas noslēgti, pamatojoties uz savstarpējību ar trešām valstīm, kuras ir Starptautiskās civilās aviācijas konvencijas (parakstīta 1944. gadā Čikāgā) līgumslēdzējas puses, lai īstenotu šās konvencijas (astotais izdevums, 1980. gada jūlijs) 9. pielikuma ieteicamos pasākumus 4.42. un 4.44."
2. pants
Dalībvalstis veic vajadzīgos pasākumus, lai izpildītu šīs direktīvas prasības līdz 1989. gada 1. janvārim. Par to tās tūlīt informē Komisiju.
3. pants
Šī direktīva ir adresēta dalībvalstīm.
ņemot vērā Padomes 1987. gada 18. decembra Regulu (EEK) Nr. 3878/87 par atbalstu dažu rīsu šķirņu ražošanai [1], kurā jaunākie grozījumi izdarīti ar Regulu (EEK) Nr. 1424/88 [2], un jo īpaši tās 2. panta 3. punktu,
tā kā Regulas (EEK) Nr. 3878/87 2. panta 1. punktā noteiktas morfoloģiskās iezīmes šķirnei, par ko var pretendēt uz ražošanas atbalstu; tā kā tā paša panta 2. punktā paredzēts, ka no 1988./89. tirdzniecības gada ne par vienu šķirni nevarēs pretendēt uz atbalstu, ja tai nebūs arī noteiktas kvalitatīvas iezīmes attiecībā uz glutinozitāti, stingrumu un amilozes saturu;
tā kā šīm kvalitatīvajām iezīmēm būtu jāatbilst tām, kas piemīt šķirnēm, kuras importē no apgabaliem, kur tradicionāli audzē "Indica" šķirņu rīsus;
tā kā būtu jādefinē analīzes metodes, lai noteiktu šīs morfoloģiskās un kvalitatīvās iezīmes;
tā kā Regulas (EEK) Nr. 3878/87 B pielikumā iekļautā šķirņu saraksta grozīšanas procedūrā būtu jāietver ikgadējas pārbaudes ar paraugu ņemšanu, lai veiktu nepieciešamo šķirņu analīzi;
tā kā šajā regulā paredzētie pasākumi saskan ar Labības pārvaldības komitejas atzinumu,
IR PIEŅĒMUSI ŠO REGULU.
1. pants
1. Vienīgās rīsu šķirnes, kas no 1988./89. tirdzniecības gada var pretendēt uz iekļaušanu Regulas (EEK) Nr. 3878/87 B pielikumā, ir tās šķirnes, kurām piemīt morfoloģiskās iezīmes, kas noteiktas minētās regulas 2. panta 1. punktā, un šādas kvalitatīvās iezīmes:
- glutinozitātes vērtība nepārsniedz 2,50 gcm,
- stingrums nav mazāks par 0,85 kg/cm2
- amilozes saturs nav mazāks par 21 %.
1. Dalībvalstis, kas vēlas iegūt tiesības iekļaut rīsu šķirnes Regulas (EEK) Nr. 3878/87 B pielikumā, katru gadu ne vēlāk kā 31. jūlijā iesniedz Komisijai pieteikumu, norādot šķirnes nosaukumu un tās raksturojumu lauksaimniecības augu šķirņu valsts katalogā.
3. pants
1. Laboratorija, kas ir atbildīga par rīsu pārstrādi, veikusi dīdzības analīzes un rīsu pārstrādi, nosūta ar kodu apzīmētus paraugus uz visām II pielikumā uzskaitītajām laboratorijām un nosūta kodu sarakstu un tiem atbilstīgo informāciju Komisijas darbiniekiem aizzīmogotā aploksnē.
2. Katrs paraugs, ko nosūta uz laboratoriju analīzei, satur vismaz 100 gramu lobītu rīsu un vismaz 750 gramu slīpētu rīsu. Paraugos ir tikai veseli graudi, un veselos graudus, kas ir kaļķaini, izlasa ārā no slīpētu rīsu paraugiem.
4. pants
1. Komisijas darbinieki nosaka šķirņu iezīmes, izmantojot veikto analīžu rezultātu vidējo aritmētisko lielumu, atmetot lielāko un mazāko skaitli.
2. Ja saņemti divi vai vairāki pieteikumi par vienas šķirnes iekļaušanu, tad tās iezīmes nosaka saskaņā ar vidējo testa rezultātu, kā paredzēts 1. punktā.
3. Komisijas darbinieki informē dalībvalstis par analīžu rezultātiem līdz katra gada 31. martam.
5. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
ņemot vērā Padomes Regulu (EEK) Nr. 2658/87 [1] par tarifu un statistisko nomenklatūru un par kopīgiem muitas tarifiem, kurā jaunākie grozījumi izdarīti ar Regulu (EEK) Nr. 1315/88 [2], un jo īpaši tās 9. pantu,
tā kā, lai nodrošinātu minētajai regulai pievienotās kombinētās nomenklatūras vienādu piemērošanu, jānosaka pasākumi attiecībā uz šīs regulas pielikumā minēto preču klasifikāciju;
tā kā Regulā (EEK) Nr. 2658/87 ir izklāstīti vispārīgie noteikumi par kombinētās nomenklatūras interpretāciju un tie attiecas arī uz jebkuru citu nomenklatūru, kas daļēji vai pilnībā balstās uz to vai ar ko pievieno jebkādus papildu apakšpunktus un kas ir izveidota ar īpašiem Kopienas noteikumiem, lai piemērotu tarifus vai citus ar preču tirdzniecību saistītus pasākumus;
tā kā, ievērojot minētos vispārīgos noteikumus, šai regulai pievienotās tabulas 1. ailē uzskaitītās preces jāklasificē atbilstoši 2. ailē norādītajiem attiecīgajiem KN kodiem, pamatojoties uz 3. ailē minētiem iemesliem;
tā kā Nomenklatūras komiteja tās priekšsēdētāja noteiktā termiņā nav sniegusi atzinumu,
IR PIEŅĒMUSI ŠO REGULU.
1. pants
Pievienotās tabulas 1. ailē aprakstītās preces tagad kombinētajā nomenklatūrā klasificē atbilstoši minētās tabulas 2. ailē norādītajiem attiecīgajiem KN kodiem.
2. pants
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
tā kā saskaņā ar 1. panta 1. punktu Regulā (EEK) Nr. 2262/84 [3], kurā jaunākie grozījumi izdarīti ar Regulu (EEK) Nr. 3462/87 [4], ražotājām dalībvalstīm jāizveido aģentūras, lai tās veiktu konkrētas pārbaudes un pildītu pienākumus saistībā ar olīveļļas ražošanas atbalsta shēmu; tā kā saskaņā ar minētās regulas 1. panta 5. punktu Padomei līdz 1989. gada 1. janvārim jāpieņem lēmums par aģentūru izdevumu finansēšanas kārtību, ko piemēro no 1989./1990. tirdzniecības gada;
tā kā, ņemot vērā šo iestāžu lielo nozīmi ražošanas atbalsta pasākumu pareizā un vienotā īstenošanā, jāparedz kārtība, kā finansēt minēto aģentūru faktiskos izdevumus, lai attiecīgajos noteikumos paredzētās administratīvās autonomijas ietvarā darbs ritētu vienmērīgi un efektīvi; tā kā šo mērķi var sasniegt ar tādu kārtību, kura paredz finansējumu gan no Kopienas, gan no dalībvalstīm;
tā kā stāvoklis attiecīgo četru ražotāju dalībvalstu aģentūrās nav vienāds; tā kā administratīvas un juridiskas grūtības ir aizkavējušas aģentūru izveidi un/vai to darbību dažās dalībvalstīs; tā kā sākumposmā, kad izdevumus pilnībā sedza Kopiena, minētās dalībvalstis nepietiekami efektīvi izmantoja tām īpaši atvēlētās maksimālās summas; tā kā tādēļ minētais sākumposms ir jāpagarina par gadu, nepalielinot maksimālās summas, kas jau piešķirtas saskaņā ar esošajiem noteikumiem,
IR PIEŅĒMUSI ŠO REGULU.
1. pants
Ar šo Regulas (EEK) Nr. 2262/84 1. panta 5. punktu aizstāj ar šādu punktu:
"5. Piecus gadus, sākot no 1984. gada 1. novembra, no Eiropas Kopienu vispārējā budžeta sedz šādus procentus no aģentūras faktiskajiem izdevumiem:
- Itālijā: 100 % pirmos trīs gadus, nepārsniedzot 14 miljonus ECU, un 50 % ceturtajā un piektajā gadā;
- Grieķijā: 100 %, nepārsniedzot 7 miljonus ECU.
Trīs gadus, sākot no 1989. gada 1. novembra, no Eiropas Kopienu vispārējā budžeta sedz 50 % no Itālijas un Grieķijas aģentūru faktiskajiem izdevumiem.
Spānijai un Portugālei no 1986. gada 1. marta līdz 1990. gada 31. oktobrim no Eiropas Kopienu vispārējā budžeta sedz 100 % no aģentūras faktiskajiem izdevumiem, Spānijā ne vairāk kā ECU 9300000 apmērā un Portugālē — ne vairāk kā ECU 4700000 apmērā. Laikā no 1990. gada 1. novembra līdz 1992. gada 31. oktobrim no minētā budžeta sedz 50 % attiecīgo izdevumu.
Apstākļos, ko nosaka saskaņā ar Regulas Nr. 136/66/EEK 38. pantā paredzēto procedūru, daļu no izdevumiem dalībvalstis var segt, atbilstoši samazinot tām piešķirto Kopienas atbalstu attiecībā uz olīveļļu.
Padome ar kvalificētu balsu vairākumu pēc Komisijas priekšlikuma līdz 1992. gada 1. janvārim pieņem lēmumu par attiecīgo izdevumu finansēšanas kārtību, ko piemēro no 1992./1993. tirdzniecības gada."
2. pants
Šī regula stājas spēkā dienā, kad to publicē Eiropas Kopienu Oficiālajā Vēstnesī.
(1989. gada 12. jūnijs) par pasākumiem, kas ieviešami, lai uzlabotu darba ņēmēju drošību un veselības aizsardzību darbā
(89/391/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 118.a pantu,
ņemot vērā Komisijas priekšlikumu [1], kas izstrādāts, konsultējoties ar Darba drošības, higiēnas un veselības aizsardzības padomdevēju komiteju,
sadarbībā ar Eiropas Parlamentu [2],
ņemot vērā Ekonomikas un sociālo lietu komitejas atzinumu [3],
tā kā Līguma 118.a pants paredz, ka Padome ar direktīvām nosaka prasību minimumu, kas jāizpilda, lai veicinātu uzlabojumus attiecībā uz darba ņēmēju drošības un veselības aizsardzību, jo īpaši darba vidē;
tā kā, izpildot Līguma 118.a pantu, šādās direktīvās jāvairās uzlikt tādus administratīvus, finanšu un juridiskus ierobežojumus, kas traucē izveidoties un attīstīties maziem un vidējiem uzņēmumiem;
tā kā Komisijas paziņojums par darba drošības, higiēnas un veselības aizsardzības programmu [4] paredz pieņemt direktīvas, lai garantētu darba ņēmēju drošību un veselības aizsardzību;
tā kā 1987. gada 21. decembra rezolūcijā par darba drošību, higiēnu un veselības aizsardzību [5] Padome ir minējusi Komisijas nodomu tuvākā laikā iesniegt Padomei direktīvu par darba ņēmēju drošības un veselības nodrošinājumu darbā;
tā kā 1988. gada februārī Eiropas Parlaments pēc debatēm par iekšējo tirgu un darba ņēmēju aizsardzību pieņēma četras rezolūcijas; tā kā šīs rezolūcijas īpaši mudināja Komisiju izstrādāt vispārīgu direktīvu, kas būtu pamats konkrētām direktīvām attiecībā uz jebkādu risku, kas saistīts ar drošību un veselību darbā;
tā kā dalībvalstīm ir pienākums savā teritorijā veicināt darba ņēmēju drošības un veselības aizsardzības uzlabojumus; tā kā pasākumi, kas aizsargā darba ņēmēju veselību un drošību darbā, dažos gadījumos palīdz saglabāt arī to personu veselību un, iespējams, drošību, kuras dzīvo kopā ar viņiem;
tā kā dalībvalstu tiesību sistēmas, kas attiecas uz drošību un veselības aizsardzību darbā, stipri atšķiras un ir jāuzlabo; tā kā valsts tiesību akti šajā jomā bieži ietver tehniskas instrukcijas un/vai pašregulācijas standartus, var radīt dažādu drošības un veselības aizsardzības līmeni un pieļaut konkurenci uz drošības un veselības rēķina;
tā kā nelaimes gadījumu darbā un saslimšanu ar arodslimībām joprojām ir pārāk daudz; tā kā tūlīt ir jāievieš vai jāuzlabo aizsargpasākumi, lai nodrošinātu darba ņēmēju drošību un veselību un paaugstinātu aizsardzības līmeni;
tā kā, lai paaugstinātu aizsardzības līmeni, darba ņēmēji un/vai to pārstāvji jāinformē par risku, kas draud viņu drošībai un veselībai, un pasākumiem, kas vajadzīgi, lai šo risku mazinātu vai likvidētu; tā kā tiem arī jāspēj saskaņā ar valsts tiesību aktiem un/vai praksi ar pietiekamu līdzdalību veicināt uzraudzību pār to, ka tiek veikti vajadzīgie drošības pasākumi;
tā kā starp darba devējiem un darba ņēmējiem un/vai to pārstāvjiem ar piemērotām procedūrām un līdzekļiem saskaņā ar valsts tiesību aktiem un/vai praksi jāattīsta informācija, dialogs un pietiekama līdzdalība darba drošības un veselības aizsardzības jautājumos;
tā kā darba ņēmēju darba drošības, higiēnas un veselības aizsardzības uzlabošana ir mērķis, ko nedrīkstētu pakārtot tikai saimnieciskiem apsvērumiem;
tā kā darba devējiem ir pienākums būt informētiem par jaunākajiem sasniegumiem tehnoloģijā un zinātniskiem atklājumiem attiecībā uz darba vietu ierīkojumu, rēķinoties ar briesmām, kādas pastāv viņu uzņēmumā, un attiecīgi informēt darba ņēmēju pārstāvjus, kas saskaņā ar šo direktīvu īsteno līdzdalības tiesības, lai varētu garantēt augstāku darba ņēmēju veselības un drošības aizsardzības līmeni;
tā kā šī direktīva, neskarot stingrākas pašreizējās vai turpmākas Kopienas normas, attiecas uz jebkādu risku, un jo īpaši uz tādu, kas rodas, izmantojot darbā ķīmiskas, fizikālas un bioloģiskas vielas, uz kurām attiecas Direktīva 80/1107/EEK [6], kurā jaunākie grozījumi izdarīti ar Direktīvu 88/642/EEK [7];
tā kā vajag izveidot Komiteju, kas sastāv no dalībvalstu izvirzītiem locekļiem, lai palīdzētu Komisijai izdarīt formālus pielāgojumus atsevišķās direktīvās, kuras paredzētas šajā direktīvā,
IR PIEŅĒMUSI ŠO DIREKTĪVU.
2. Tālab tajā izklāstīti galvenie principi arodriska novēršanai, drošības un veselības aizsardzībai, riska un nelaimes gadījuma faktoru likvidēšanai, informēšanai, konsultācijām, pietiekamai līdzdalībai saskaņā ar valsts tiesību aktiem un/vai praksi un darba ņēmēju un viņu pārstāvju apmācībai, kā arī vispārīgas pamatnorādes minēto principu īstenošanai.
3. Šī direktīva nav pretrunā pašreizējiem vai turpmākiem valstu un Kopienas noteikumiem, kas ir vēl labvēlīgāki darba ņēmēju drošībai un veselības aizsardzībai.
2. pants
Darbības joma
1. Šī direktīva attiecas uz visām valsts un privātas darbības nozarēm (rūpniecību, lauksaimniecību, tirdzniecību, pārvaldi, pakalpojumiem, izglītību, kultūru, izklaidi u.c.).
2. Šī direktīva nav piemērojama, ja tā ir nenovēršamā pretrunā dažu valsts dienestu darbības īpatnībām, piemēram, bruņotajos spēkos vai policijā, vai kādā īpašā civilās aizsardzības dienestā.
Tādā gadījumā darba ņēmēju drošība un veselības aizsardzība, cik iespējams, jānodrošina, apzinoties šīs direktīvas izvirzītos mērķus.
3. pants
Definīcijas
Šajā direktīvā terminiem ir šādas nozīmes:
a) darba ņēmējs — katra persona, ko nodarbina kāds darba devējs, arī praktikanti un mācekļi, bet ne mājkalpotāji;
b) darba devējs — katra fiziska vai juridiska persona, kas ir darba attiecībās ar darba ņēmējiem un atbild par uzņēmumu un/vai iestādi;
c) darba ņēmēju pārstāvis ar īpašu atbildību par darba ņēmēju drošību un veselības aizsardzību — katra persona, kas saskaņā ar valsts tiesību aktiem un/vai praksi ievēlēta, izraudzīta vai norīkota pārstāvēt darba ņēmējus, ja rodas problēmas ar darba ņēmēju drošību un veselības aizsardzību darbā;
d) profilakse — rīcība vai pasākumi, ko uzņēmumā veic vai plāno visos darba posmos, lai novērstu vai mazinātu arodrisku.
4. pants
1. Dalībvalstis veic visu vajadzīgo, lai nodrošinātu, ka darba devēji, darba ņēmēji un darba ņēmēju pārstāvji ievēro tiesību normas, kas vajadzīgas, lai īstenotu šo direktīvu.
2. Dalībvalstis jo īpaši nodrošina pietiekamu kontroli un uzraudzību. II IEDAĻA
DARBA DEVĒJU PIENĀKUMI
5. pants
Vispārīgi noteikumi
1. Darba devējam ir pienākums nodrošināt darba ņēmēju drošību un veselības aizsardzību visos ar darbu saistītos aspektos.
2. Ja kāds darba devējs 7. panta 3. punkta sakarā iesaista kompetentus dienestus vai personas no malas, tas neatbrīvo viņu no atbildības šajā jomā.
3. Darba ņēmēju pienākumi drošības un veselības aizsardzības jomā nemazina darba devēja atbildību.
6. pants
Darba devēju galvenie pienākumi
1. Līdz ar citiem pienākumiem darba devējs veic vajadzīgos darba ņēmēju drošības un veselības aizsardzības pasākumus, tostarp novērš arodrisku, sagādā informāciju un rīko apmācības, kā arī nodrošina vajadzīgo organizāciju un līdzekļus.
Darba devējs ātri reaģē uz vajadzību koriģēt šos pasākumus, rēķinoties ar mainīgiem apstākļiem un mērķi uzlabot situāciju.
2. Darba devējs īsteno pasākumus, kas minēti 1. punkta pirmajā daļā, pamatojoties uz šādiem galvenajiem profilakses principiem:
3. Neskarot citus šīs direktīvas noteikumus, darba devējs, ņemot vērā uzņēmuma un/vai iestādes darbības īpatnības:
a) novērtē, kāds risks darba ņēmēju drošībai un veselībai rodas, inter alia, no darba inventāra izvēles, izmantojamām ķīmiskām vielām vai preparātiem un darba vietu aprīkojuma.
Pēc šīs novērtēšanas un vajadzības gadījumā — profilakses pasākumiem darba un ražošanas metodēm, ko izmanto darba devējs:
- jānodrošina darba ņēmēju drošības un veselības aizsardzības uzlabošana,
- jābūt integrētiem visos uzņēmuma un/vai iestādes darbības veidos un visos hierarhijas līmeņos;
b) dodot darba ņēmējam uzdevumus, ņem vērā viņa spējas veselības aizsardzības un darba drošības ziņā;
c) nodrošina, ka jaunas tehnoloģijas plānošana un ieviešana tiek apspriesta ar darba ņēmējiem un/vai viņu pārstāvjiem, ciktāl inventāra izvēle, darba apstākļi un darba vide iespaido darba ņēmēju drošību un veselību;
d) veic piemērotus pasākumus, lai nodrošinātu, ka tikai tie darba ņēmēji, kas saņēmuši pietiekamas instrukcijas, var iekļūt zonās, kur ir nopietnas un īpašas briesmas.
4. Ja vairākiem uzņēmumiem ir kopīga darba vieta, darba devēji, neskarot citus šīs direktīvas noteikumus, sadarbojas, īstenojot drošības, veselības aizsardzības un profesionālās higiēnas noteikumus un, ņemot vērā sava uzņēmuma darbības īpatnības, koordinē rīcību aizsardzības un arodriska profilakses jautājumos un par šo risku informē cits citu un attiecīgos darba ņēmējus un/vai darba ņēmēju pārstāvjus.
5. Pasākumi, kam sakars ar darba drošību, higiēnu un veselības aizsardzību, nekādā gadījumā nedrīkst finansiāli ietekmēt darba ņēmējus.
7. pants
Drošības un profilakses dienests
1. Ciktāl tas nav pretrunā 5. un 6. pantā minētajiem pienākumiem, darba devējs norīko vienu vai vairākus darba ņēmējus, lai tie veiktu darbību, kas saistīta ar aizsardzību pret arodrisku un tā novēršanu uzņēmumā un/vai iestādē.
2. Norīkotajiem darba ņēmējiem nedrīkst radīt neizdevīgus apstākļus viņu darbības dēļ, kas saistīta ar aizsardzību pret arodrisku un tā profilaksi.
Norīkotiem darba ņēmējiem dod pietiekami daudz laika, lai tie varētu izpildīt šajā direktīvā paredzētos pienākumus.
4. Ja darba devējs iesaista šādus dienestus vai personas, viņš informē tos par zināmajiem faktoriem, kas iespaido vai varētu iespaidot darba ņēmēju drošību un veselību, un to rīcībā jābūt ziņām, kas minētas 10. panta 2. punktā.
5. Visos gadījumos:
- norīkotiem darba ņēmējiem jābūt vajadzīgajām spējām un vajadzīgajiem līdzekļiem,
- dienestiem vai personām no malas, ar kurām konsultējas, jābūt vajadzīgajai prasmei un vajadzīgajiem personiskiem un profesionāliem līdzekļiem, un
6. Aizsardzība pret risku veselībai un drošībai, un riska profilakse, kas ir šā panta priekšmets, ir pienākums vienam vai vairākiem darba ņēmējiem, vienam vai vairākiem dienestiem, kuri ir no uzņēmuma un/vai iestādes vai no malas.
Darba ņēmējiem un/vai dienestiem, kad vien vajadzīgs, jāsadarbojas.
7. Atkarībā no uzņēmumu darbības un lieluma dalībvalstis var noteikt uzņēmumu kategorijas, kuros darba devējs, ja vien viņš ir kompetents, var pats uzņemties atbildību par 1. punktā minētajiem pasākumiem.
8. Dalībvalstis definē 5. punktā minētās spējas un prasmi.
Tās var noteikt, cik liels ir pietiekamais skaits, kas minēts 5. punktā.
8. pants
Pirmā palīdzība, ugunsdzēsība un darba ņēmēju evakuācija, nopietnas un tuvas briesmas
1. Darba devējs:
- nodibina vajadzīgos sakarus ar dienestiem no malas, īpaši attiecībā uz pirmo palīdzību, neatliekamo medicīnisko palīdzību, glābšanas darbiem un ugunsdzēsību.
2. Izpildot 1. punktu, darba devējs cita starpā pirmajai palīdzībai, ugunsdzēsībai un darba ņēmēju evakuācijai norīko darba ņēmējus, kas vajadzīgi, lai veiktu šādus pasākumus.
Šādu darba ņēmēju skaits, viņu apmācība un viņu rīcībā esošais aprīkojums atbilst uzņēmuma un/vai iestādes lielumam un/vai specifiskām briesmām.
3. Darba devējs:
a) līdzko iespējams, informē visus darba ņēmējus, kas ir pakļauti vai var tikt pakļauti nopietnām un tuvām briesmām, par to, kāds ir risks un kādi drošības pasākumi ir veikti vai tiks veikti;
b) veic pasākumus un sniedz norādījumus, kas ļauj darba ņēmējiem nopietnu, tuvu un nenovēršamu briesmu gadījumā pārtraukt darbu un/vai tūlīt pamest darba vietu un pārcelties drošībā;
c) izņemot ārkārtējus gadījumus ar pienācīgu pamatojumu, neliek darba ņēmējiem atsākt darbu apstākļos, kad joprojām ir nopietnas un tuvas briesmas.
4. Darba ņēmējiem, kas nopietnu, tuvu un nenovēršamu briesmu gadījumā atstāj darba iecirkni un/vai bīstamu zonu, nedrīkst viņu rīcības dēļ radīt neizdevīgus apstākļus, un viņiem saskaņā ar valsts tiesību akiem un/vai praksi jābūt pasargātiem no jebkādām nelabvēlīgām un neattaisnojamām sekām.
5. Darba devējs nodrošina, ka visi darba ņēmēji, ja viņu pašu un/vai citu personu drošībai draud nopietnas un tuvas briesmas un ja tiešais atbildīgais nav sastopams, ir spējīgi veikt vajadzīgos pasākumus atbilstīgi savām zināšanām un viņu rīcībā esošiem tehniskiem līdzekļiem, lai izvairītos no šo briesmu radītām sekām.
Viņu rīcība tiem nerada neizdevīgus apstākļus, ja vien viņi paši nav rīkojušies bezrūpīgi vai nolaidīgi.
9. pants
Dažādi darba devēju pienākumi
1. Darba devējs:
a) iepazīstas ar darba drošības un veselības riska novērtējumu, tostarp tā, ar ko saskaras darba ņēmēju grupas, kas pakļautas īpašam riskam;
b) lemj, kādus aizsardzības pasākumus veikt un, ja vajadzīgs, kādus aizsarglīdzekļus lietot;
c) glabā to nelaimes gadījumu darbā sarakstu, kuru dēļ kāds darba ņēmējs nav bijis derīgs darbam ilgāk par trim darba dienām;
d) saskaņā ar valsts tiesību aktiem un/vai praksi izstrādā ziņojumus atbildīgām iestādēm par nelaimes gadījumiem darbā, kuros cietuši viņa darba ņēmēji.
2. Atkarībā no uzņēmumu darbības un lieluma dalībvalstis nosaka, kādi pienākumi atbilst dažādu kategoriju uzņēmumiem attiecībā uz to dokumentu izstrādāšanu, kas paredzēti 1. punkta a) un b) apakšpunktā, un gatavojot 1. punkta c) un d) apakšpunktā paredzētos dokumentus.
10. pants
Darba ņēmēju informēšana
1. Darba devējs veic attiecīgus pasākumus, lai darba ņēmēji un/vai viņu pārstāvji uzņēmumā un/vai iestādē saņemtu, saskaņā ar valsts tiesību aktiem un/vai praksi, kas inter alia var ņemt vērā uzņēmuma un/vai iestādes lielumu, visas vajadzīgās ziņas:
a) par risku, kas apdraud drošību un veselību, un par drošības un profilakses pasākumiem un darbību gan attiecībā uz uzņēmumu un/vai iestādi vispār, gan attiecībā uz katru darba iecirkni un/vai nodarbi;
b) par pasākumiem, kas veikti 8. panta 2. punkta sakarā.
2. Darba devējs veic attiecīgus pasākumus, lai darba devēji uzņēmumu un/vai iestāžu darba ņēmējiem, kas ir iesaistīti darbā viņa uzņēmumā un/vai iestādē no malas, saskaņā ar valsts tiesību aktiem un/vai praksi saņemtu pietiekamas ziņas, kas konkrētajiem darba ņēmējiem pienākas, par 1. punkta a) un b) apakšpunktā minētajiem jautājumiem.
3. Darba devējs veic attiecīgus pasākumus, lai darba ņēmēji, kam ir īpašs uzdevums darba ņēmēju drošības un veselības aizsardzībā, vai darba ņēmēju pārstāvji, kas īpaši atbild par darba ņēmēju drošību un veselības aizsardzību, savu uzdevumu veikšanai saskaņā ar valsts tiesību aktiem un/vai praksi varētu iepazīties:
a) ar riska izvērtējumu un drošības pasākumiem, kas minēti 9. panta 1. punkta a) un b) apakšpunktā;
b) ar sarakstu un ziņojumiem, kas minēti 9. panta 1. punkta c) un d) apakšpunktā;
c) ar ziņām, kas iegūtas aizsardzības un profilakses pasākumos, inspekcijas iestādēs un iestādēs, kas atbild par drošību un veselības aizsardzību.
11. pants
Konsultācijas un darba ņēmēju līdzdalība
1. Darba devēji apspriežas ar darba ņēmējiem un/vai viņu pārstāvjiem un ļauj tiem piedalīties diskusijās par visiem jautājumiem, kas attiecas uz darba drošību un veselības aizsardzību.
Tas paredz:
- darba ņēmēju konsultēšanu,
- darba ņēmēju un/vai viņu pārstāvju tiesības izteikt priekšlikumus,
- pietiekamu līdzdalību saskaņā ar valsts tiesību aktiem un/vai praksi.
2. Darba ņēmēji vai darba ņēmēju pārstāvji, kas īpaši atbild par darba ņēmēju drošību un veselības aizsardzību, saskaņā ar valsts tiesību aktiem un/vai praksi pietiekami piedalās vai arī darba devējs tos laikus konsultē jautājumos, kas skar:
a) visus pasākumus, kas var būtiski iespaidot drošību un veselību;
b) darba ņēmēju norīkošanu, kas minēta 7. panta 1. punktā un 8. panta 2. punktā, un darbību, kas minēta 7. panta 1. punktā;
c) ziņas, kas minētas 9. panta 1. punktā un 10. pantā;
d) vajadzības gadījumā kompetentu dienestu vai personu iesaistīšanu uzņēmumā un/vai iestādē no malas, kā minēts 7. panta 3. punktā;
e) apmācību plānošanu un organizēšanu, kas minēta 12. pantā.
3. Darba ņēmēju pārstāvjiem, kas īpaši atbild par darba ņēmēju drošību un veselības aizsardzību, ir tiesības prasīt, lai darba devējs veic piemērotus pasākumus, un šajā nolūkā iesniegt viņam priekšlikumus, lai mazinātu darba ņēmēju apdraudējumu un/vai likvidētu briesmu cēloņus.
4. Darba ņēmējiem, kas minēti 2. punktā, un darba ņēmēju pārstāvjiem, kas minēti 2. un 3. punktā, nedrīkst radīt neizdevīgus apstākļus viņu darbības dēļ, kas minēta 2. un 3. punktā.
6. Darba ņēmēji un/vai viņu pārstāvji ir tiesīgi saskaņā ar valsts tiesību aktiem un/vai praksi vērsties pie iestādes, kas atbild par darba drošību un veselības aizsardzību, ja viņi uzskata, ka darba devēja veiktie pasākumi un izmantotie līdzekļi nav pietiekami, lai nodrošinātu drošību un veselības aizsardzību.
Darba ņēmēju pārstāvjiem jādod iespēja izteikt piezīmes kompetentās iestādes inspekcijas laikā.
12. pants
Darba ņēmēju apmācība
1. Darba devējs gādā, lai visi darba ņēmēji saņemtu pietiekamu apmācību drošības un veselības aizsardzības jomā, jo īpaši — informāciju un instrukcijas, kas attiecas tieši uz viņa iecirkni vai nodarbi:
- stājoties darbā,
- ja tiek pārcelti citā darbā vai maina darbu,
- ja tiek ieviests jauns inventārs vai izdarītas pārmaiņas esošajā inventārā,
- ja tiek ieviesta jauna tehnoloģija.
Apmācību:
- koriģē, ņemot vērā jaunu vai citādu risku, un
- vajadzības gadījumā periodiski atkārto.
2. Darba devējs gādā, lai uzņēmumu un/vai iestāžu darba ņēmēji no malas, kuri iesaistīti darbā viņa uzņēmumā un/vai iestādē, būtu patiešām saņēmuši vajadzīgās instrukcijas par risku, kas apdraud viņu veselību un drošību šajā uzņēmumā un/vai iestādē.
3. Darba ņēmēju pārstāvjiem, kam ir īpaša nozīme darba ņēmēju drošības un veselības aizsardzībā, ir tiesības uz attiecīgu apmācību.
4. Šā panta 1. un 3. punktā minētā apmācība nevar būt par darba ņēmēju vai darba ņēmēju pārstāvju naudu.
1. punktā minētajai apmācībai jānotiek darba laikā.
3. punktā minētajai apmācībai jānotiek darba laikā vai, saskaņā ar valsts praksi, uzņēmumā un/vai iestādē vai ārpus tās. III IEDAĻA
DARBA ŅĒMĒJU PIENĀKUMI
13. pants
1. Katra darba ņēmēja pienākums ir saskaņā ar viņam mācīto un darba devēja instrukcijām, cik iespējams, rūpēties pašam par savu un par to personu drošību un veselību, kuras iespaido viņa rīcība vai kļūmes darbā.
14. pants
Medicīniskā uzraudzība
1. Pasākumus, kas nodrošina, ka darba ņēmēji saņem medicīnisko uzraudzību, kas atbilst riskam, kāds darbā apdraud viņu veselību un drošību, ievieš saskaņā ar attiecīgās valsts tiesību aktiem un/vai praksi.
2. Šā panta 1. punktā minētie pasākumi ir tādi, lai visi darba ņēmēji, kas vēlas, varētu regulāri saņemt medicīnisko uzraudzību.
3. Medicīnisko uzraudzību var paredzēt kā daļu no valsts veselības aizsardzības sistēmas.
15. pants
Riska grupas
Īpaša riska grupas jāaizsargā no briesmām, kas tās tieši apdraud.
16. pants
1. Padome, lemjot pēc Komisijas priekšlikuma, kam pamatā ir Līguma 118.a pants, pieņem atsevišķas direktīvas, inter alia, pielikumā minētajās jomās.
2. Šo direktīvu un, neskarot 17. pantā minēto tehniskas pielāgošanas procedūru, atsevišķās direktīvas var grozīt Līguma 118.a panta paredzētajā kārtībā.
3. Šīs direktīvas noteikumi pilnīgi attiecas uz visām jomām, ko reglamentē atsevišķās direktīvas, neskarot stingrākus un/vai īpašus noteikumus šajās atsevišķajās direktīvās.
17. pants
Komiteja
1. Lai atsevišķajās direktīvās, kas paredzētas 16. panta 1. daļā, veiktu tehniskus pielāgojumus, ņemot vērā:
- direktīvas, kas pieņemtas tehniskas saskaņošanas un standartizācijas jomā, un/vai
- tehnikas attīstību, izmaiņas starptautiskā reglamentācijā vai instrukcijās un jaunus atklājumus,
Komisijai asistē komiteja, kas sastāv no dalībvalstu pārstāvjiem un ko vada Komisijas pārstāvis.
2. Komisijas pārstāvis iesniedz komitejai veicamo pasākumu projektu.
Komiteja sniedz atzinumu par projektu termiņā, ko priekšsēdētājs var noteikt atkarībā no jautājuma steidzamības.
Atzinumu pieņem ar balsu vairākumu, kā noteikts Līguma 148. panta 2. punktā gadījumiem, kad Padomei lēmums jāpieņem pēc Komisijas priekšlikuma.
Dalībvalstu pārstāvju balsīm komitejā ir tāda vērtība, kā noteikts minētajā pantā. Priekšsēdētājs nebalso.
3. Komisija pieņem paredzētos pasākumus, ja tie saskan ar komitejas atzinumu.
Ja paredzētie pasākumi nesaskan ar komitejas atzinumu vai nekāds atzinums nav sniegts, Komisija nekavējoties iesniedz Padomei priekšlikumu par veicamajiem pasākumiem. Padome pieņem lēmumu ar kvalificētu balsu vairākumu.
Ja trīs mēnešus pēc vēršanās pie Padomes tā nav pieņēmusi lēmumu, ierosinātos pasākumus pieņem Komisija.
18. pants
Nobeiguma noteikumi
2. Dalībvalstis dara Komisijai zināmus tos tiesību aktus, ko tās pieņēmušas vai pieņem jomā, uz kuru attiecas šī direktīva.
3. Reizi piecos gados dalībvalstis ziņo Komisijai par šīs direktīvas noteikumu faktisko īstenošanu, uzrādot darba devēju un darba ņēmēju viedokļus.
Komisija informē Eiropas Parlamentu, Padomi, Ekonomikas un sociālo lietu komiteju un Darba drošības, higiēnas un veselības aizsardzības padomdevēju komiteju.
4. Komisija regulāri iesniedz Eiropas Parlamentam, Padomei un Ekonomikas un sociālo lietu komitejai ziņojumu par to, kā tiek īstenota šī direktīva, ņemot vērā 1., 2. un 3. punktu.
19. pants
Šī direktīva ir adresēta dalībvalstīm.
ņemot vērā Eiropas Ekonomikas kopienas dibināšanas līgumu un jo īpaši tā 99. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā, pieņemot Direktīvu 83/183/EEK [4], Padome ir apņēmusies pēc Komisijas priekšlikuma vienprātīgi pieņemt noteikumus, kas ļauj būtiski atvieglot un pat atcelt formalitātes, kas attiecas uz atbrīvojumiem no nodokļiem, ko piemēro privātpersonu personīgo lietu galīgai ievešanai no dalībvalsts; tā kā ad hoc komiteja "Tautas Eiropa" savā pirmajā ziņojumā, ko 1985. gada 29. un 30. marta Briseles sēdē apstiprinājusi Eiropadome, ir aicinājusi Komisiju iesniegt šādu priekšlikumu;
tā kā, cik vien iespējams, ir jāatvieglo personu brīva pārvietošanās Kopienā;
tā kā līdz nodokļu robežu atcelšanai, kas vajadzīgs, lai reāli radītu iekšējo tirgu, ir jāsaskaņo un jāatvieglo dažas formalitātes, kas vajadzīgas, lai ievešanai piešķirtu atbrīvojumus no nodokļiem, ko paredz Direktīvā 83/183/EEK, īpaši attiecībā uz lietu saraksta sastādīšanu un pierādījumiem par pastāvīgo dzīvesvietu; tā kā ir jāatvieglo spēkā esošie noteikumi, kas attiecas uz ievesto lietu izmantošanas laiku un atsevišķu lietu daudzuma ierobežojumiem,
IR PIEŅĒMUSI ŠO DIREKTĪVU.
1. pants
Ar šo Direktīva 83/183/EEK ir grozīta šādi.
1. 2. panta 2. punkta b) apakšpunktu aizstāj ar šādu apakšpunktu:
"b) ko attiecīgā persona ir izmantojusi pirms dzīvesvietas maiņas vai pirms otrās dzīvesvietas iekārtošanas. Dalībvalstis var pieprasīt, lai motorizētos sauszemes transportlīdzekļus (to skaitā arī piekabes), autopiekabes, pārvietojamās mājas, izpriecceļojumu kuģus un tūrisma lidmašīnas attiecīgā persona būtu izmantojusi vismaz sešus mēnešus pirms dzīvesvietas maiņas.
Attiecībā uz lietām, kas minētas a) apakšpunkta otrajā teikumā, dalībvalstis var pieprasīt:
- lai motorizētos sauszemes transportlīdzekļus (to skaitā arī piekabes), autopiekabes, pārvietojamās mājas, izpriecceļojumu kuģus un tūrisma lidmašīnas attiecīgā persona būtu izmantojusi vismaz divpadsmit mēnešus,
3. 5. panta 1. punktu aizstāj ar šādu punktu:
4. 7. pantā:
a) 1. punkts kļūst par 1. punkta a) apakšpunktu;
b) 1. punktu papildina ar šādu apakšpunktu:
5. 8. panta 2. punktā:
a) pirmās daļas beigās teikuma daļu "vismaz divpadsmit mēnešus" aizstāj ar "pirms otrās dzīvesvietas iekārtošanas";
b) trešo daļu svītro.
6. 9. pantā:
a) 1. punkta sākumu aizstāj ar šādu tekstu:
"1. Neskarot 2. līdz 5. pantu, jebkurai personai sakarā ar laulībām ievedot dalībvalstī, uz kuru tā ir paredzējusi pārcelt savu pastāvīgo dzīvesvietu, personīgās lietas, kas ir tās īpašumā vai ko tā izmanto, ir tiesības uz atbrīvojumu no 1. pantā minētiem nodokļiem, ievērojot šādus noteikumus:";
b) 2. punktu aizstāj ar šādu tekstu:
"2. Atbrīvojumu piemēro arī dāvanām, ko parasti dāvina sakarā ar laulībām un ko persona, kas atbilst 1. punkta noteikumiem, saņem no personām, kuru pastāvīgā dzīvesvieta ir dalībvalstī, kas nav ieveduma dalībvalsts. Atbrīvojumu piemēro dāvanām, kuru vienību vērtība nav lielāka par 350 ECU. Dalībvalstis tomēr var piemērot atbrīvojumu, ja vērtība ir lielāka par 350 ECU, ar noteikumu, ka katras no nodokļiem atbrīvotās dāvanas vērtība nav lielāka par 1400 ECU."
7. 11. pantā:
a) 1. punktā teikuma daļu "Līdz brīdim, kad stāsies spēkā Kopienas nodokļu noteikumi, kas pieņemti, ievērojot Direktīvas 77/388/EEK 14. panta 2. punktu" svītro;
b) 2. punktā atsauci "2. panta 2. punktā" aizstāj ar "2. panta 2. punkta a) apakšpunktā".
3. pants
Šī direktīva ir adresēta dalībvalstīm.
(1989. gada 11. decembris) par veterinārajām pārbaudēm Kopienas iekšējā tirdzniecībā, lai izveidotu iekšējo tirgu
(89/662/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā Kopienai jāparedz pasākumi, lai izveidotu iekšējo tirgu pakāpeniski laikā līdz 1992. gada 31. decembrim;
tā kā lopkopības produktu un dzīvnieku izcelsmes produktu tirgus kopīgās organizācijas saskaņota darbība nozīmē, ka jānovērš veterinārie šķēršļi, lai varētu attīstīties Kopienas iekšējā tirdzniecība ar attiecīgiem produktiem; tā kā saistībā ar to lauksaimniecības produktu brīva aprite ir tirgu kopīgās organizācijas būtiska īpatnība, un tai jāsekmē lauksaimnieciskās ražošanas racionāla attīstība, kā arī ražošanas faktoru optimāla izmantošana;
tā kā attiecībā uz veterināro jomu pie robežām patlaban veic pārbaudes, kuru mērķis ir aizsargāt sabiedrības un dzīvnieku veselību;
tā kā galamērķis ir nodrošināt, lai veterinārās pārbaudes veiktu tikai tajās vietās, no kurām produktus nosūta; tā kā, lai sasniegtu šo mērķi, jāsaskaņo pamatprasības, kas attiecas uz sabiedrības un dzīvnieku veselības aizsardzību;
tā kā nolūkā izveidot iekšējo tirgu līdz šā mērķa sasniegšanai uzsvars būtu jāliek uz pārbaudēm, kas jāveic vietā, no kuras produktus nosūta, un uz to pārbaužu organizēšanu, kuras varētu veikt vietā, kur produktus saņem; tā kā šāds risinājums nozīmētu veterināro pārbaužu pārtraukšanu pie Kopienas iekšējām robežām;
tā kā šāds risinājums nozīmē lielāku uzticamību tai veterinārajai pārbaudei, kuru veic nosūtītāja valsts; tā kā iepriekšminētajai valstij jānodrošina, lai šādas veterinārās pārbaudes veiktu pienācīgi;
tā kā saņēmējā valstī vietā, kur produktus saņem, varētu veikt veterinārās pārbaudes uz vietas; tā kā tomēr, ja pastāv nopietnas aizdomas par kādu pārkāpumu, tad veterināro pārbaudi var veikt, kamēr preces ir tranzītā;
tā kā dalībvalstīm plānā, ko tām jāiesniedz, jāprecizē veids, kādā tās plāno veikt pārbaudes, un tā kā šādi plāni būtu jāapstiprina Kopienai;
tā kā būtu jāparedz kārtība, kā risināt konfliktus, kas varētu rasties attiecībā uz sūtījumiem no kāda uzņēmuma vai ražošanas centra;
tā kā būtu jāparedz aizsargpasākumi; tā kā šajā jomā īpaši efektivitātes labad atbildība galvenokārt jāuzņemas nosūtītājai dalībvalstij; tā kā Komisijai jāspēj rīkoties ātri, jo īpaši, veicot pārbaudes uz vietas un paredzot situācijai atbilstošus pasākumus;
tā kā, lai noteikumi, kas izklāstīti šajā direktīvā, būtu efektīvi, tie jāpiemēro visām precēm, uz kuriem Kopienas iekšējā tirdzniecībā attiecas veterinārās prasības;
tā kā tomēr attiecībā uz noteiktām epizootiskām slimībām dalībvalstīs vēl dominē dažādas veselības situācijas, un tā kā, iekams Kopiena sāk īstenot metodes, lai apkarotu šādas slimības, jautājums par pārbaudēm attiecībā uz Kopienas iekšējo tirdzniecību ar dzīvniekiem pagaidām būtu jāatliek un produktu pārvadāšanas laikā būtu jāatļauj dokumentu pārbaudes; tā kā, ņemot vērā pašreizējo stāvokli attiecībā uz saskaņošanu un pirms nav Kopienas noteikumu, precēm, uz ko neattiecas saskaņotie noteikumi, būtu jāatbilst galamērķa valsts prasībām ar noteikumu, ka šīs prasības saskan ar Līguma 36. pantu;
tā kā spēkā esošo direktīvu noteikumi būtu jāpielāgo jaunajiem noteikumiem, kas izklāstīti šajā direktīvā;
tā kā šie noteikumi būtu jāpārskata līdz 1993. gada beigām;
tā kā pienākums pieņemt pasākumus būtu jāuztic Komisijai, lai piemērotu šo direktīvu; tā kā tādēļ būtu jāparedz kārtība, lai Pastāvīgajā veterinārijas komitejā ieviestu ciešu un efektīvu sadarbību starp Komisiju un dalībvalstīm,
IR PIEŅĒMUSI ŠO DIREKTĪVU.
1. pants
Dalībvalstis nodrošina, lai, neskarot 6. pantu, pie robežām vairs neveiktu veterinārās pārbaudes attiecībā uz dzīvnieku izcelsmes produktiem, uz ko attiecas direktīvas, kas uzskaitītas A pielikumā, vai 14. pants un kas paredzēti tirdzniecībai, bet lai tās veiktu saskaņā ar šo direktīvu.
2. pants
Šajā direktīvā:
1) "veterinārā pārbaude" ir jebkura fiziska pārbaude un/vai administratīva formalitāte, kas attiecas uz produktiem, kuri minēti 1. pantā, un kas paredzēta, lai tieši vai kā citādi aizsargātu sabiedrības vai dzīvnieku veselību;
2) "tirdzniecība" ir tirdzniecība ar precēm starp dalībvalstīm Līguma 9. panta 2. punkta nozīmē;
3) "uzņēmums" ir jebkurš uzņēmums, kas ražo, uzglabā vai pārstrādā produktus, kuri minēti 1. pantā;
4) "kompetentā iestāde" ir tā dalībvalsts centrālā iestāde, kas ir pilnvarota veikt veterinārās pārbaudes, vai jebkura iestāde, kam ir deleģētas šādas pilnvaras;
5) "valsts pilnvarots veterinārārsts" ir veterinārārsts, ko nozīmējusi dalībvalsts centrālā kompetentā iestāde.
3. pants
1. Dalībvalstis nodrošina, lai produkti, kas paredzēti tirdzniecībai, būtu tikai tie produkti, kuri minēti 1. pantā un kuri iegūti, pārbaudīti, marķēti un etiķetēti saskaņā ar Kopienas noteikumiem attiecībā uz galamērķi un kuriem, līdz tie nonāk pie galīgā saņēmēja, kas še minēts, būtu pievienots veselības sertifikāts, veterinārais sertifikāts vai kāds cits dokuments, kas paredzēts Kopienas veterinārajos noteikumos.
Izcelsmes uzņēmumi, veicot pastāvīgu pašuzraudzību, nodrošina, lai šādi produkti atbilstu pirmās daļas prasībām.
Neskarot pienākumu veikt pārraudzību, kura saskaņā ar Kopienas tiesību aktiem uzticēta valsts pilnvarotam veterinārārstam, kompetentā iestāde regulāri pārbauda uzņēmumus, lai pārliecinātos, ka tirdzniecībai paredzētie produkti atbilst Kopienas prasībām vai gadījumos, kas minēti šā panta 3. punktā un 14. pantā, galamērķa dalībvalsts prasībām.
Ja ir pamats aizdomām, ka prasības neievēro, tad kompetentā iestāde veic vajadzīgās pārbaudes, un, ja aizdomas apstiprinās, tad veic atbilstošus pasākumus, kas var ietvert arī apstiprinājuma atsaukumu.
2. Ja transporta pārvadājumam ir vairāki galamērķi, tad produkti jāsagrupē kopā tik daudzās partijās, cik ir galamērķu. Katrai partijai ir jāpievieno iepriekš minētais sertifikāts vai dokuments.
Ja produkti, kas minēti 1. pantā, paredzēti eksportam uz kādu trešo valsti, tad transporta pārvadājumam jāpaliek muitas uzraudzībā līdz vietai, pa kuru izbrauc no Kopienas teritorijas.
3. Dalībvalstis, kas veic izvēles importu no noteiktām trešām valstīm, informē Komisiju un pārējās dalībvalstis, ka šāds imports pastāv.
Ja produktus Kopienas teritorijā ieved dalībvalsts, kas nav minēta iepriekš, tad tāda dalībvalsts saskaņā ar 6. panta 1. punktu veic dokumentu pārbaudi preču izcelsmes un galamērķa vietā.
Galamērķa dalībvalstis aizliedz sūtīt prom no savas teritorijas attiecīgos produktus, ja vien tie nav paredzēti kādai dalībvalstij, kas izmanto to pašu izvēli.
4. pants
1. Nosūtītājas dalībvalstis veic visus vajadzīgos pasākumus, lai nodrošinātu, ka uzņēmēji pilda veterinārās prasības visos to produktu ražošanas, uzglabāšanas, tirdzniecības un pārvadāšanas posmos, kuri minēti 1. pantā. Jo īpaši tās nodrošina, lai
- produktus, kas iegūti saskaņā ar direktīvām, kas minētas A pielikumā, no veterinārā viedokļa pārbaudītu vienādi neatkarīgi no tā, vai tie paredzēti Kopienas iekšējai tirdzniecībai vai valsts tirgum,
- produktus, uz kuriem attiecas B pielikums, nenosūtītu uz citas dalībvalsts teritoriju, ja tos nevar tirgot pašu teritorijā to iemeslu dēļ, kas ir attaisnojoši Līguma 36. pantā.
5. pants
1. Galamērķa dalībvalstis ievieš šādus pasākumus:
a) kompetentā iestāde preču galamērķa vietā ar nediskriminējošām veterinārajām pārbaudēm uz vietas drīkst pārbaudīt, vai ievērotas 3. panta prasības; tā vienlaikus drīkst ņemt paraugus.
Turklāt, ja tranzīta dalībvalsts vai galamērķa dalībvalsts kompetentajai iestādei ir informācija, kas rada aizdomas par pārkāpumu, tad pārbaudes drīkst veikt arī, kamēr preces pārved pa tās teritoriju, to skaitā pārbaudes attiecībā uz transporta līdzekļa atbilstību;
b) ja produkti, kuri minēti 1. pantā un kuru izcelsme ir citā dalībvalstī, paredzēti
- uzņēmumam, kas atrodas valsts pilnvarota veterinārārsta uzraudzībā, tad valsts pilnvarotajam veterinārārstam jānodrošina, lai tikai tos produktus, kuri atbilst 3. panta 1. punkta prasībām attiecībā uz marķējumu un pavaddokumentiem vai kuriem pievienots dokuments, kas noteikts galamērķa valsts noteikumos, attiecībā uz produktiem, kas minēti B pielikumā, pieņemtu šādā uzņēmumā,
- apstiprinātam starpniekam, kas sadala partijas, vai komercuzņēmumam ar vairākām filiālēm vai jebkuram uzņēmumam, kas nav pakļauts pastāvīgai uzraudzībai, tad iepriekš minētajam uzņēmumam, pirms partiju sadala vai tirgo, jāpārbauda, vai tiem ir minētais marķējums, sertifikāts vai dokumenti, kas minēti pirmajā ievilkumā, un jābrīdina kompetentā iestāde par jebkuru pārkāpumu vai novirzi,
- citiem saņēmējiem, jo īpaši ja partija ir daļēji izkrauta pārvešanas laikā, tad partijai saskaņā ar 3. panta 1. punktu ir jāpievieno tā sertifikāta oriģināls, kurš minēts pirmajā ievilkumā.
Garantijas, kas tiem saņēmējiem jāiesniedz, kuri minēti otrajā un trešajā ievilkumā, precizē tādā līgumā ar kompetento iestādi, kurš jāparaksta pirmās reģistrācijas laikā, kas paredzēta 3. punktā. Kompetentā iestāde veic izlases veida pārbaudes, lai pārbaudītu, vai ievēro šādas garantijas.
2. Ja Kopienas standarti, kas izstrādāti Kopienas noteikumos, nav noteikti, un gadījumā, kas paredzēts 14. pantā, neskarot 4. pantu, galamērķa dalībvalsts, pienācīgi ievērojot Līguma vispārīgos noteikumus, drīkst pieprasīt, lai izcelsmes uzņēmums piemērotu tos standartus, kas ir spēkā saskaņā ar attiecīgās dalībvalsts noteikumiem. Izcelsmes dalībvalsts nodrošina, lai attiecīgais produkts atbilstu šīm prasībām.
3. Uzņēmēji, kam piegādāti produkti no citas dalībvalsts vai kas pilnībā sadala šādu produktu partijas
a) ja to prasa kompetentā iestāde, iepriekš reģistrējas;
b) glabā reģistru, kurā reģistrē šādas piegādes;
c) ja to prasa kompetentā iestāde, tiem jāziņo par produktu ievešanu no citas dalībvalsts tiktāl, cik vajadzīgs, lai veiktu pārbaudes, kas minētas 1. punktā;
d) uz laiku, kas nav īsāks par sešiem mēnešiem un ko precizē kompetentā iestāde, glabā veselības sertifikātus vai dokumentus, kas minēti 3. pantā, lai uzrādītu kompetentajai iestādei, ja tā to pieprasītu.
4. Sīki izstrādātas noteikumus attiecībā uz šā panta ieviešanu pieņem saskaņā ar kārtību, kas noteikta 18. pantā.
5. Padome, rīkojoties uz Komisijas ziņojuma pamata, kam pievienoti jebkādi priekšlikumi par grozījumiem, atkārtoti izskata šo pantu trīs gadu laikā pēc šīs direktīvas ieviešanas.
6. pants
1. Dalībvalstis nodrošina, lai, veicot pārbaudes vietās, kur produktus no trešās valsts var ievest tādās teritorijās, kas noteiktas Direktīvas 90/675/EEK (Piezīme no MediaLex: kopš 1999. gada 1. jūlija Padomes 1997. gada 18. decembra Direktīva 97/78/EK) I pielikumā, kā ostas, lidostas un inspekcijas vietas ar trešām valstīm, veiktu šādus pasākumus:
a) veiktu dokumentu pārbaudi attiecībā uz produktu izcelsmi;
b) produktiem no trešām valstīm piemērotu normas, kas izstrādātas Direktīvā 90/675/EEK (Piezīme no MediaLex: kopš 1999. gada 1. jūlija Padomes 1997. gada 18. decembra Direktīva 97/78/EK).
A pielikumā minētos produktus nedrīkst atmuitot, ja šajā kontrolē netiek konstatēta atbilstība Kopienas noteikumiem.
B pielikumā minētajiem produktiem un produktiem, uz ko attiecas neobligātais imports saskaņā ar 3. panta 3. punktu, pēc tam, kad tie ievesti Kopienas teritorijā, kas sūtāmi caur citas dalībvalsts teritoriju:
- jāveic vai nu veterinārā kontrole, lai pierādītu, ka tie atbilst galamērķa dalībvalsts noteikumiem, vai
- tikai pēc vizuālas pārbaudes, lai noteiktu, ka dokumenti un produkti atbilst, tie jāsūta muitas pārraudzībā uz galamērķa vietu, kur jāveic veterinārā kontrole;
c) produktiem, kuru izcelsme ir Kopienā, piemērotu noteikumus attiecībā uz pārbaudēm, kas paredzētas 5. pantā;
2. Tomēr no 1992. gada 1. jūlija un atkāpjoties no 1. punkta, visiem produktiem, ko pārvadā ar transporta līdzekli, kas regulāri un tieši kursē starp diviem Kopienas ģeogrāfiskajiem punktiem, piemēro noteikumus attiecībā uz pārbaudēm, kuras izklāstītas 5. pantā.
7. pants
1. Ja, veicot pārbaudi sūtījuma galamērķa vietā vai tā pārvadāšanas laikā, kādas dalībvalsts kompetentās iestādes atklāj
a) tādu slimību izraisītāju klātbūtni, kuras nosauktas Direktīvā 82/894/EEK [4], kurā jaunākie grozījumi izdarīti ar Komisijas Lēmumu 89/162/EEK [5], zoonozi vai slimību, vai jebkādu iemeslu, kas var radīt nopietnu apdraudējumu dzīvniekiem vai cilvēkiem, vai ka attiecīgie produkti ir no apgabala, ko skārusi epizootiska slimība, tad tās, izņemot to, kas attiecas uz dzīvnieku veselības aspektiem, attiecībā uz produktiem, uz ko attiecas kāds no veidiem, kas minēti 4. pantā Direktīvā 80/215/EEK [6], kurā jaunākie grozījumi izdarīti ar Direktīvu 88/660/EEK [7], liek produktu partiju iznīcināt vai izmantot kādā citā veidā, kas paredzēts Kopienas noteikumos.
Izmaksas, kas saistītas ar partijas iznīcināšanu, sedz partijas nosūtītājs vai viņa pārstāvis.
Galamērķa dalībvalsts kompetentās iestādes bez kavēšanās pa teleksu informē pārējo dalībvalstu kompetentās iestādes un Komisiju par gūtajiem atzinumiem, pieņemtajiem lēmumiem un šādu lēmumu pamatojumu.
Var piemērot aizsargpasākumus, kas paredzēti 9. pantā.
Turklāt pēc dalībvalsts lūguma un saskaņā ar kārtību, kas noteikta 17. pantā, lai izskatītu situācijas, kas nav paredzētas Kopienas tiesību aktos, Komisija var paredzēt jebkuru pasākumu, kas vajadzīgs, lai panāktu, ka dalībvalstīm ir saskaņota pieeja;
b) ka preces neatbilst nosacījumiem, kas noteikti Kopienas direktīvās, vai, ja nav lēmumu par Kopienas standartiem, kas paredzēti attiecīgās direktīvās, nosacījumiem, kas noteikti valsts standartos, tad ar noteikumu, ka veselības un dzīvnieku veselības apsvērumi to pieļauj, tās var ļaut partijas nosūtītājam vai viņa pārstāvim izvēlēties
- vai nu iznīcināt preces, vai
- izmantot preces citiem mērķiem, to skaitā nosūtīt tās atpakaļ ar izcelsmes uzņēmuma valsts kompetentās iestādes atļauju;
Tomēr, ja sertifikātā vai dokumentos atklāj pārkāpumus, jāpiešķir atvieglojumu periods partijas nosūtītājam, pirms izmanto šādu pēdējo iespēju.
2. Saskaņā ar kārtību, kas noteikta 18. pantā, Komisija sastāda sarakstu ar slimību izraisītājiem un slimībām, kas minētas 1. punktā, kā arī sīki izstrādā noteikumus šā panta piemērošanai.
8. pants
1. Gadījumos, kas noteikti 7. pantā, galamērķa dalībvalsts kompetentā iestāde bez kavēšanās sazinās ar nosūtītājas dalībvalsts kompetentajām iestādēm. Nosūtītājas dalībvalsts kompetentās iestādes veic visus vajadzīgos pasākumus un informē pirmās dalībvalsts kompetento iestādi par veikto pārbaužu raksturu, pieņemtajiem lēmumiem un šādu lēmumu pamatojumu.
Ja pirmās dalībvalsts iestāde uzskata, ka šādi pasākumi nav atbilstoši, tad abu dalībvalstu kompetentās iestādes kopā meklē veidu un līdzekļus, kā labot situāciju; vajadzības gadījumā tas var būt saistīts ar pārbaudēm uz vietas.
Ja pārbaudēs, kas paredzētas 7. pantā, atklāj atkārtotus pārkāpumus, tad galamērķa dalībvalsts kompetentā iestāde paziņo par to Komisijai un pārējo dalībvalstu veterinārajiem dienestiem.
Komisija pēc galamērķa dalībvalsts kompetentās iestādes lūguma vai pēc savas ierosmes un ņemot vērā konstatēto pārkāpumu raksturu, var
- nosūtīt uz attiecīgo uzņēmumu pārbaudes veicējus vai
- uzdot valsts pilnvarotam veterinārārstam, kura vārds ir sarakstā, ko pēc dalībvalstu ieteikuma sastāda Komisija un kas ir pieņemams dažādajām iesaistītajām pusēm, pārbaudīt faktus attiecīgajā uzņēmumā,
- prasīt kompetentajai iestādei pastiprināti ņemt produktu paraugus no attiecīgā uzņēmuma.
Tā informē dalībvalstis par saviem atklājumiem.
Ja šādus pasākumus veic, lai novērstu to, ka uzņēmums pieļauj atkārtotus pārkāpumus, tad Komisija jebkurus izdevumus, kas radušies, piemērojot iepriekšējās daļas ievilkumus, liek iekasēt no attiecīgā uzņēmuma.
Kamēr Komisija nav sniegusi konstatējumu, nosūtītājai dalībvalstij pēc galamērķa dalībvalsts lūguma jāpastiprina to produktu pārbaudes, kuri ir no attiecīgā uzņēmuma, un, ja ir nopietns iemesls, kas saistīts ar dzīvnieku veselību vai sabiedrības veselību, jāatceļ apstiprinājums.
Savukārt galamērķa dalībvalsts var pastiprināt to produktu pārbaudes, kuri ir no tā paša uzņēmuma.
Ja pārkāpumi apstiprināti ar eksperta atzinumu pēc vienas vai abu iesaistīto dalībvalstu pieprasījuma saskaņā ar kārtību, kas noteikta 17. pantā, Komisijai jāveic atbilstoši pasākumi, kas var ietvert to, ka dalībvalstīm atļauj aizliegt uz laiku ievest savā teritorijā produktus no attiecīgā uzņēmuma. Šādi pasākumi jāapstiprina vai jāpārskata tiklīdz iespējams saskaņā ar kārtību, kas noteikta 17. pantā.
Vispārīgos noteikumus attiecībā uz šā panta piemērošanu pieņem saskaņā ar kārtību, kas noteikta 18. pantā.
2. Tās tiesības pārsūdzēt kompetento iestāžu lēmumus, kuras pastāv saskaņā ar likumiem, kas ir spēkā dalībvalstīs, šī direktīva neietekmē, izņemot gadījumus, kas minēti ceturtajā daļā.
Lēmumus, ko pieņēmusi galamērķa dalībvalsts kompetentā iestāde, un šādu lēmumu pamatojumu paziņo partijas nosūtītājam vai viņa pārstāvim un nosūtītājas dalībvalsts kompetentajai iestādei.
Ja partijas nosūtītājs vai viņa pārstāvis lūdz, tad minētos lēmumus un pamatojumu viņam nosūta rakstiski, sniedzot tādas ziņas par tiesībām pārsūdzēt, kuras viņam ir pieejamas saskaņā ar likumu, kas ir spēkā galamērķa dalībvalstī, kā arī piemērojamo kārtību un termiņus.
Tomēr strīda gadījumā un neskarot iepriekš minētās apelācijas tiesības, abas iesaistītās puses pēc savstarpējas vienošanās ilgākais viena mēneša laikā var iesniegt šādu strīdu izskatīšanai ekspertam, kura vārds ir Kopienas ekspertu sarakstā, ko sastāda Komisija; eksperta konsultāciju izmaksas sedz Kopiena.
Šādi eksperti sniedz atzinumu ne ilgāk kā 72 stundu laikā. Puses apņemas ievērot eksperta atzinumu, pienācīgi ņemot vērā Kopienas tiesību aktus veterināro jautājumu jomā.
3. Izmaksas, kas saistītas ar sūtījuma atpakaļ nosūtīšanu, preču uzglabāšanu, to novirzīšanu citai izmantošanai vai iznīcināšanu sedz sūtījuma saņēmējs.
9. pants
Izcelsmes dalībvalsts bez kavēšanās ievieš kontroles vai piesardzības pasākumus, kas paredzēti Kopienas normās, jo īpaši nosakot buferzonas, kas paredzētas šajās normās, vai paredz jebkuru citu pasākumu, ko tā uzskata par piemērotu.
Galamērķa vai tranzīta dalībvalsts, kas, veicot pārbaudi, kura minēta 5. pantā, ir atklājusi kādu no slimībām vai iemesliem, kas minēti pirmajā daļā, vajadzības gadījumā drīkst veikt drošības pasākumus, kas paredzēti Kopienas noteikumos.
Kamēr nav veikti pasākumi saskaņā ar 4. punktu un ja ir nopietns iemesls, kas saistīts ar dzīvnieku veselību vai sabiedrības veselību, galamērķa dalībvalsts drīkst veikt pagaidu aizsargpasākumus attiecībā uz iesaistītajiem uzņēmumiem vai, epizootiskas slimības gadījumā, attiecībā uz aizsardzības zonu, kas paredzēta Kopienas noteikumos.
Par pasākumiem, ko veic dalībvalstis, bez kavēšanās informē Komisiju un pārējās dalībvalstis.
2. Pēc 1. punkta pirmajā daļā minētas dalībvalsts lūguma vai pēc Komisijas ierosinājuma viens vai vairāki Komisijas pārstāvji var vienlaikus doties uz attiecīgo vietu, lai tur sadarbībā ar kompetentajām iestādēm pārbaudītu, kādi pasākumi ir veikti, un sniegtu atzinumu par šiem pasākumiem.
3. Ja Komisija nav informēta par veiktajiem pasākumiem vai arī ja tā uzskata šos pasākumus par nepiemērotiem, tad tā sadarbībā ar attiecīgo dalībvalsti un līdz Pastāvīgās veterinārijas komitejas sanāksmei drīkst veikt pagaidu aizsargpasākumus attiecībā uz produktiem no reģiona, ko skārusi epizootiska slimība, vai no attiecīgā uzņēmuma. Ziņas par šādiem pasākumiem cik iespējams drīz iesniedz Pastāvīgajā veterinārijas komitejā, lai tos apstiprinātu, grozītu vai atceltu saskaņā ar kārtību, kas noteikta 17. pantā.
4. Komisija visos gadījumos, cik iespējams drīz, atkārtoti izskata situāciju Pastāvīgajā veterinārijas komitejā. Tā paredz vajadzīgos pasākumus attiecībā uz produktiem, kas minēti 1. pantā, un, ja tas vajadzīgs situācijas dēļ, tad attiecībā uz izcelsmes produktiem vai produktiem, kas iegūti no šādiem produktiem, saskaņā ar kārtību, kas noteikta 17. pantā. Komisija pārrauga situāciju un tādā pašā kārtībā groza vai atceļ pieņemtos lēmumus atkarībā no tā, kā mainās situācija.
5. Sīki izstrādātus noteikumus attiecībā uz šā panta piemērošanu un jo īpaši zoonožu vai to iemeslu sarakstu, kas var radīt nopietnu apdraudējumu cilvēku veselībai, pieņem saskaņā ar kārtību, kas noteikta 18. pantā.
10. pants
Katra dalībvalsts un Komisija ieceļ veterināro departamentu vai departamentus, kas atbild par veterināro pārbaužu veikšanu un sadarbojas ar pārējo dalībvalstu inspekcijas departamentiem.
11. pants
Dalībvalstis arī nodrošina, lai to veterināro departamentu amatpersonas, vajadzības gadījumā sadarbībā ar pārējo departamentu amatpersonām, kam ir attiecīgas pilnvaras, spētu veikt šādas darbības:
- pārbaudīt telpas, birojus, laboratorijas, instalāciju, transporta līdzekļus, rūpnīcas un iekārtas, tīrīšanas un apkopes līdzekļus, produktu ražošanas un pārstrādes procedūras un šo produktu marķēšanu, etiķetēšanu un noformēšanu,
- pārbaudīt, vai personāls atbilst prasībām, kuras noteiktas dokumentos, kas minēti A pielikumā,
- ņemt paraugus no produktiem, ko tur nolūkā uzglabāt vai pārdot, piedāvāt tirgū vai transportēt,
- pārbaudīt dokumentāro vai datormateriālu, kas attiecas uz pārbaudēm, kuras izdarītas pēc pasākumiem, kas veikti saskaņā ar 3. panta 1. punktu.
Tādēļ tām no uzņēmumiem, kas pārbaudīti, jāsaņem vajadzīgais atbalsts sadarbībai, lai tās varētu izpildīt savus pienākumus.
12. pants
1. Direktīvas 64/433/EEK [8], kurā jaunākie grozījumi izdarīti ar Direktīvu 88/657/EEK [9], 8. panta 3. punktu un 10. un 11. pantu svītro.
2. Direktīvas 71/118/EEK [10], kurā jaunākie grozījumi izdarīti ar Direktīvu 88/657/EEK, 5. panta 3. un 4. punktu un 9., 10. un 11. pantu svītro.
3. Direktīvā 74/461/EEK [11], kurā jaunākie grozījumi izdarīti ar Direktīvu 87/489/EEK [12]:
i) 5. panta 2., 3., 4. un 5. punktu un 6. un 8. pantu svītro;
ii) 8.a pantā atsauces uz 8. pantu aizstāj ar atsauci uz Direktīvas 89/662/EEK 9. pantu.
4. Direktīvas 77/99/EEK [13], kurā jaunākie grozījumi izdarīti ar Direktīvu 89/227/EEK [14], 7. panta 3. punktu un 12. un 16. pantu svītro.
5. Direktīvā 80/215/EEK:
i) 5. panta 2., 3., 4. un 5. punktu un 6. un 7. pantu svītro;
ii) 7.a pantā atsauces uz 7. pantu aizstāj ar atsauci uz Direktīvas 89/662/EEK 9. pantu.
6. Direktīvas 85/397/EEK [15], ko groza ar Regulu (EEK) Nr. 3768/85 [16], 5. panta 3. un 4. punktu un 7., 8. un 12. pantu svītro.
7. Direktīvas 88/657/EEK 10. panta 1. un 3. punktu svītro.
8. Direktīvas 89/437/EEK [17] 8. un 9. pantu svītro.
9. Direktīvas 72/462/EEK [18] B pielikumā attiecībā uz sertifikātu pievieno šo: "Pirmā saņēmēja vārds un adrese".
13. pants
1. Direktīvām 64/433/EEK un 71/118/EEK pievieno šādu pantu:
"19. pants
2. Direktīvām 72/461/EEK un 80/215/EEK pievieno šādu pantu:
"15. pants
3. Direktīvai 77/99/EEK pievieno šādu pantu:
"24. pants
4. Direktīvām 85/397/EEK un 88/657/EEK pievieno šādu pantu:
"18. pants
5. Direktīvai 88/437/EEK pievieno šādu pantu:
"17. pants
14. pants
Līdz 1992. gada 31. decembrim uz tirdzniecību ar produktiem, kas uzskaitīti B pielikumā, līdz Kopienas noteikumu pieņemšanai, piemēro kontroles noteikumus, kas paredzēti šajā direktīvā, jo īpaši tos, kuri noteikti 5. panta 2. punktā.
Līdz 19. pantā noteiktajam datumam dalībvalstis paziņo par nosacījumiem un kārtību, ko piemērojama tirdzniecībā ar produktiem, kuri minēti pirmajā daļā.
Līdz 1991. gada 31. decembrim Padome pēc Komisijas ierosinājuma nosaka galīgo režīmu, kas piemērojams tirdzniecībai ar produktiem, kuri uzskaitīti B pielikumā.
15. pants
Direktīvas 64/432/EEK [24] 9. pantā iekļauj šādu punktu:
"2.a Viens vai vairāki Komisijas pārstāvji pēc kādas dalībvalsts lūguma vai pēc pašas Komisijas ierosmes var uzreiz doties uz attiecīgo vietu, lai sadarbībā ar kompetentajām iestādēm pārbaudītu veiktos pasākumus un sniegtu atzinumu par šiem pasākumiem."
16. pants
1. Ne vēlāk kā trīs mēnešus pirms 19. panta 1. punktā noteiktā datuma dalībvalstis iesniedz Komisijai programmu, ar ko nosaka attiecīgās valsts pasākumus, kas veicami, lai sasniegtu šajā direktīvā izvirzītos mērķus, jo īpaši tas attiecas uz pārbaužu biežumu.
2. Komisija pārbauda programmas, ko paziņojušas dalībvalstis saskaņā ar 1. punktu.
3. Katru gadu un pirmo reizi 1991. gadā Komisija nosūta dalībvalstīm rekomendāciju pārbaužu programmai nākamam gadam; Pastāvīgā veterinārijas komiteja iepriekš sniedz savu atzinumu par šo rekomendāciju. Šajā rekomendācijā var veikt vēlākus grozījumus.
17. pants
3. Komisija pieņem paredzētos pasākumus, ja tie saskan ar Komitejas atzinumu.
4. Ja paredzētie pasākumi nesaskan ar Komitejas atzinumu vai arī, ja atzinums nav sniegts, Komisija bez kavēšanās iesniedz Padomei priekšlikumu par veicamajiem pasākumiem.
Padome pieņem lēmumu ar kvalificētu balsu vairākumu.
Ja 15 dienu laikā pēc dienas, kad jautājums nodots izskatīšanai Padomē, Padome nav pieņēmusi lēmumu, Komisija pieņem ierosinātos pasākumus, izņemot gadījumus, kad Padome ar vienkāršu balsu vairākumu ir nobalsojusi pret minētajiem pasākumiem.
18. pants
1. Ja piemērojama šajā pantā paredzētā procedūra, tad priekšsēdētājs pēc savas ierosmes vai pēc kādas dalībvalsts lūguma jautājumu bez kavēšanās nodod izskatīšanai Pastāvīgajā veterinārijas komitejā (še turpmāk "Komiteja"), ko izveido ar Lēmumu 68/361/EEK.
2. Komisijas pārstāvis iesniedz Komitejai veicamo pasākumu projektu. Komiteja sniedz atzinumu par šo projektu termiņā, ko atkarībā no jautājuma steidzamības var noteikt priekšsēdētājs. Atzinumu sniedz ar balsu vairākumu, kā tas noteikts Līguma 148. panta 2. punktā attiecībā uz lēmumiem, kuri Padomei jāpieņem pēc Komisijas ierosinājuma. Dalībvalstu pārstāvju balsis Komitejā vērtē tā, kā noteikts minētajā pantā. Priekšsēdētājs nebalso.
3. Komisija pieņem paredzētos pasākumus, ja tie saskan ar Komitejas atzinumu.
4. Ja paredzētie pasākumi nesaskan ar Komitejas atzinumu vai arī ja atzinumu nesniedz, Komisija bez kavēšanās iesniedz Padomei priekšlikumu attiecībā uz veicamajiem pasākumiem.
Padome pieņem lēmumu ar kvalificētu balsu vairākumu.
19. pants
1. Līdz 1990. gada 31. decembrim Padome ar kvalificētu balsu vairākumu lemj par Komisijas priekšlikumu attiecībā uz veterinārajām pārbaudēm, kas Kopienas iekšējā tirdzniecībā veicamas dzīviem dzīvniekiem.
Līdz pirmajā daļā minētajam datumam Padome, ar kvalificētu balsu vairākumu lemjot par Komisijas priekšlikumu, lemj par noteikumiem un vispārīgajiem principiem, kas piemērojami pārbaudēm, ko veic to produktu importam no trešām valstīm, uz kuriem attiecas šī direktīva. Līdzīgi tam, līdz minētajam datumam jānosaka kontrolposteņi uz ārējām robežām un prasības, kuras šiem posteņiem jāievēro.
2. Līdz 1996. gada 31. decembrim Padome atkārtoti izskata šīs direktīvas noteikumus, pamatojoties uz tādu Komisijas ziņojumu par gūto pieredzi, kuram pievienoti attiecīgi priekšlikumi, par ko tā lemj ar kvalificētu balsu vairākumu.
20. pants
Lai pakāpeniski ieviestu pārbaudes režīmu, kas paredzēts šajā direktīvā, dalībvalstis, atkāpjoties no 5. panta 1. punkta, līdz 1992. gada 31. decembrim var veikt
- transportēšanas laikā dokumentu pārbaudi gaļai un tās produktiem, lai nodrošinātu atbilstību īpašajām prasībām, kas noteiktas Kopienas noteikumus par mutes un nagu sērgu un cūku mēri,
- transportēšanas laikā dokumentu pārbaudi produktiem, ko importē no trešām valstīm vai kas tām paredzēti.
21. pants
Padome, ar kvalificētu balsu vairākumu lemjot par Komisijas priekšlikumu, līdz 1992. gada 1. oktobrim nosaka režīmu, kas piemērojams, beidzoties 20. pantā paredzēto pagaidu noteikumu darbībai.
22. pants
Saskaņā ar 19. panta 1. punktu, bet ne vēlāk kā 1991. gada 31. decembrī dalībvalstīs stājas spēkā normatīvie un administratīvie akti, kas vajadzīgi, lai panāktu atbilstību šai direktīvai datumā, kas jānosaka ar lēmumu, kurš jāpieņem līdz 1990. gada 31. decembrim.
Tomēr Grieķijas Republikai ir papildu viens gads, kura laikā panākt atbilstību.
23. pants
Šī direktīva ir adresēta dalībvalstīm.
(1989. gada 21. decembris) par to normatīvo un administratīvo aktu koordinēšanu, kuri attiecas uz izskatīšanas procedūru piemērošanu, piešķirot piegādes un uzņēmuma līgumus valsts vajadzībām
(89/665/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 100.a pantu,
ņemot vērā Komisijas priekšlikumu [1],
sadarbībā ar Eiropas Parlamentu [2],
ņemot vērā Ekonomikas un sociālo lietu komitejas atzinumu [3],
tā kā Kopienas direktīvās par valsts pasūtījumu, jo īpaši Padomes 1971. gada 26. jūlija Direktīvā 71/305/EEK par procedūru koordinēšanu, piešķirot uzņēmuma līgumus valsts vajadzībām [4], kurā jaunākie grozījumi izdarīti ar Direktīvu 89/440/EEK [5], un Padomes 1976. gada 21. decembra Direktīvā 77/62/EEK, kura koordinē procedūras piegādes līgumu piešķiršanai valsts vajadzībām [6] un kurā jaunākie grozījumi izdarīti ar Direktīvu 88/295/EEK [7], nav īpašu noteikumu, kas nodrošinātu to efektīvu piemērošanu;
tā kā pašreizējie pasākumi, kas nodrošina to piemērošanu, gan valstīs, gan Kopienā ne vienmēr ir pietiekami, lai nodrošinātu atbilstību attiecīgiem Kopienas noteikumiem, īpaši stadijā, kad pārkāpumus var izlabot;
tā kā Kopienas mēroga konkurence valsts pasūtījumu jomā rada vajadzību būtiski palielināt caurskatāmības un vienlīdzības garantijas; tā kā, lai to reāli panāktu, ir jābūt pieejamiem efektīviem un operatīviem tiesiskās aizsardzības līdzekļiem, ja ir pārkāpti Kopienas tiesību akti valsts pasūtījuma jomā vai valstu noteikumi, kas īsteno šos tiesību aktus;
tā kā valsts pasūtījumu piešķiršanas procedūras ir tik īsas, kompetentām izskatīšanas iestādēm, cita starpā, jābūt pilnvarotām veikt pagaidu pasākumus, kuru mērķis ir pārtraukt procedūru vai jebkuru lēmumu ieviešanu, kurus varētu pieņemt līgumslēdzēja iestāde; tā kā procedūru īsuma dēļ ir jārīkojas ātri, ja notiek iepriekš minētie pārkāpumi;
tā kā ir jānodrošina, lai visās dalībvalstīs būtu atbilstošas procedūras, kas ļautu atcelt nelikumīgi pieņemtus lēmumus un atlīdzināt personām pārkāpuma dēļ nodarīto kaitējumu;
tā kā, ja uzņēmumi necenšas panākt izskatīšanu, dažus pārkāpumus nevar izlabot, kamēr nav ieviests īpašs mehānisms;
tā kā tādēļ Komisijai, ja tā uzskata, ka līguma piešķiršanas procedūras laikā ir noticis skaidrs un nepārprotams pārkāpums, būtu jāspēj tam pievērst dalībvalstu kompetentu iestāžu un attiecīgās līgumslēdzējas iestādes uzmanību, lai veiktu attiecīgus pasākumus šā varbūtējā pārkāpuma ātrai labošanai;
tā kā šīs direktīvas noteikumu praktiska piemērošana būtu vēlreiz jāpārbauda četru gadu laikā pēc tās ieviešanas, pamatojoties uz informāciju, kas dalībvalstīm jāsniedz sakarā ar valstu izskatīšanas procedūru darbību,
IR PIEŅĒMUSI ŠO DIREKTĪVU.
1. pants
1. Dalībvalstis veic vajadzīgos pasākumus, lai nodrošinātu to, ka attiecībā uz līgumu piešķiršanas procedūrām, uz ko attiecas direktīvas 71/305/EEK un 77/62/EEK, līgumslēdzēju iestāžu lēmumus var efektīvi un, jo īpaši, iespējami ātri izskatīt saskaņā ar nākamajos pantos un, jo īpaši, 2. panta 7. punktā izklāstītajiem nosacījumiem, pamatojoties uz to, ka šādos lēmumos ir pārkāpti Kopienas tiesību akti valsts pasūtījuma jomā vai valstu noteikumi, kas īsteno šos tiesību aktus.
2. Dalībvalstis nodrošina, lai tādēļ, ka šajā direktīvā ir nošķirti valstu noteikumi, kas īsteno Kopienas tiesību aktus, no citiem valstu noteikumiem, nerastos diskriminācija starp uzņēmumiem, kas saistībā ar līguma piešķiršanas procedūru iesniedz prasību sakarā ar kaitējumu.
3. Dalībvalstis nodrošina to, lai saskaņā ar sīki izstrādātiem noteikumiem, ko dalībvalstis var pieņemt, izskatīšanas procedūras būtu pieejamas vismaz katrai tādai personai, kura ir vai ir bijusi ieinteresēta iegūt tiesības noslēgt konkrētu piegādes vai uzņēmuma līgumu valsts vajadzībām un kurai ir nodarīts kaitējums vai ir iespējams, ka tiks nodarīts kaitējums varbūtēja pārkāpuma dēļ. Konkrēti, dalībvalstis var prasīt, ka personai, kas cenšas panākt izskatīšanu, iepriekš jāpaziņo līgumslēdzējai iestādei par varbūtējo pārkāpumu un par savu nodomu censties panākt izskatīšanu.
2. pants
1. Dalībvalstis nodrošina to, lai tiesību aktos, kas pieņemti sakarā ar 1. pantā noteikto izskatīšanas procedūru, būtu paredzēts pilnvarojums:
a) tiklīdz rodas izdevība, panākot vienošanos, veikt pagaidu pasākumus, lai labotu varbūtējo pārkāpumu vai novērstu turpmāku kaitējumu attiecīgām interesēm, ieskaitot pasākumus, kas paredz pārtraukt valsts pasūtījuma piešķiršanas procedūru vai nodrošināt tās pārtraukšanu, vai pārtraukt jebkuras līgumslēdzējas iestādes lēmuma īstenošanu;
b) atcelt nelikumīgi pieņemtus lēmumus vai nodrošināt to atcelšanu, ieskaitot diskriminējošu tehnisku, ekonomisku vai finanšu norādījumu atcelšanu uzaicinājumā iesniegt piedāvājumu, līguma dokumentos vai jebkurā citā dokumentā, kas attiecas uz līguma piešķiršanas procedūru;
c) atlīdzināt zaudējumus personām, kam pārkāpuma dēļ nodarīts kaitējums.
2. Pilnvaras, kas minētas 1. punktā, var piešķirt atsevišķām iestādēm, kas ir atbildīgas par dažādiem izskatīšanas procedūras aspektiem.
3. Izskatīšanas procedūrām vien nav automātiski jāpārtrauc līgumu piešķiršanas procedūras, uz kurām tās attiecas.
5. Dalībvalstis var paredzēt, ka, ja zaudējumu atlīdzināšanu pieprasa, pamatojoties uz to, ka lēmums ir pieņemts nelikumīgi, iestādei, kurai ir vajadzīgās pilnvaras, vispirms ir jāatceļ apstrīdētais lēmums.
6. Šā panta 1. punktā minēto pilnvaru īstenošanas ietekmi uz līgumu, kas noslēgts pēc lēmuma par tā piešķiršanu, nosaka valstu likumi.
Turklāt, izņemot gadījumus, kad lēmums ir jāatceļ pirms lēmuma par zaudējumu atlīdzināšanu, dalībvalsts var paredzēt, ka pēc līguma noslēgšanas, kas notiek pēc lēmuma par tā piešķiršanu, par izskatīšanu atbildīgā iestāde ir pilnvarota pieņemt lēmumu tikai par zaudējumu atlīdzināšanu jebkurai personai, kam pārkāpuma dēļ ir nodarīts kaitējums.
7. Dalībvalstis nodrošina to, lai par izskatīšanas procedūru atbildīgo iestāžu lēmumus varētu efektīvi izpildīt.
8. Tā kā iestādes, kas atbild par izskatīšanas procedūru, nav tiesu iestādes, to lēmumiem vienmēr dod rakstisku pamatojumu. Turklāt šādā gadījumā jāgarantē procedūras, ar kurām jebkurus nelikumīgus pasākumus, ko varētu būt veikusi izskatīšanas iestāde, vai jebkuru varbūtēju trūkumu tai piešķirto pilnvaru īstenošanā var nodot izskatīšanai tiesā vai citā iestādē, kas ir tiesa vai tribunāls EEK Līguma 177. panta nozīmē un kas nav atkarīga ne no līgumslēdzējas iestādes, ne no izskatīšanas iestādes.
Šādas neatkarīgas iestādes darbiniekus ieceļ amatā un atceļ no amata saskaņā ar tādiem pašiem nosacījumiem kā tiesu iestāžu darbiniekus, ciktāl šie nosacījumi attiecas uz iestādi, kas atbildīga par viņu iecelšanu amatā, pilnvaru laiku un atcelšanu. Vismaz šīs neatkarīgās iestādes vadītājam ir tāda pati juridiskā un profesionālā kvalifikācija kā tiesu iestāžu darbiniekiem. Neatkarīgā iestāde pieņem lēmumus saskaņā ar procedūru, kurā uzklausa abas puses, un šie lēmumi ar līdzekļiem, ko nosaka katra dalībvalsts, uzliek juridiskas saistības.
3. pants
1. Komisija var izmantot šajā pantā paredzētās procedūras, ja pirms līguma noslēgšanas tā uzskata, ka ir noticis skaidrs un nepārprotams Kopienas noteikumu par valsts pasūtījumu pārkāpums, veicot līguma piešķiršanas procedūru, uz kuru attiecas Direktīva 71/305/EEK un Direktīva 77/62/EEK.
2. Komisija dalībvalstīm un attiecīgajai līgumslēdzējai iestādei paziņo iemeslus, kuru dēļ tā ir secinājusi, ka izdarīts skaidrs un nepārprotams pārkāpums, un lūdz to labot.
3. Attiecīgā dalībvalsts 21 dienā pēc 2. punktā minētā paziņojuma saņemšanas Komisijai iesniedz:
a) apstiprinājumu, ka pārkāpums ir izlabots; vai
b) argumentētu iesniegumu par to, kādēļ labojums nav izdarīts; vai
c) paziņojumu, ka līguma piešķiršanas procedūru ir pārtraukusi līgumslēdzēja iestāde pēc savas ierosmes vai arī pamatojoties uz pilnvarojumu, kas noteikts 2. panta 1. punkta a) apakšpunktā.
4. Argumentētu iesniegumu saskaņā ar 3. punkta b) apakšpunktu cita starpā var pamatot arī ar to, ka uz varbūtējo pārkāpumu jau attiecas tiesvedība vai cita izskatīšana, vai 2. panta 8. punktā minētā izskatīšana. Tādā gadījumā dalībvalsts informē Komisiju par šā procesa iznākumu, tiklīdz tas kļūst zināms.
5. Ja ir iesniegts paziņojums, ka līguma piešķiršanas procedūra ir pārtraukta saskaņā ar 3. punkta c) apakšpunktu, dalībvalsts paziņo Komisijai, kad pārtraukums ir beidzies vai sākta cita ar līgumu saistīta procedūra, kas pilnīgi vai daļēji attiecas uz to pašu jautājumu. Šajā jaunajā paziņojumā apstiprina, ka varbūtējais pārkāpums ir izlabots, vai ietver argumentētu iesniegumu, kāpēc labojums nav izdarīts.
4. pants
2. Ik gadu līdz 1. martam dalībvalstis Komisijai dara zināmu informāciju par savu valstu izskatīšanas procedūru darbību iepriekšējā kalendāra gadā. Informācijas būtību nosaka Komisija, apspriežoties ar Valsts pasūtījumu padomdevēju komiteju.
5. pants
Līdz 1991. gada 1. decembrim dalībvalstīs stājas spēkā tiesību akti, kas vajadzīgi, lai izpildītu šīs direktīvas prasības. Dalībvalstis dara zināmus Komisijai tos savu normatīvo un administratīvo aktu galvenos noteikumus, ko tās pieņem jomā, uz kuru attiecas šī direktīva.
6. pants
Šī direktīva ir adresēta dalībvalstīm.
ņemot vērā Padomes Regulu (EEK) Nr. 2658/87 par tarifu un statistikas nomenklatūru un kopīgo muitas tarifu [1], kurā jaunākie grozījumi izdarīti ar Regulu (EEK) Nr. 20/89 [2], jo īpaši tās 9. pantu,
tā kā, lai nodrošinātu minētajai regulai pievienotās kombinētās nomenklatūras vienotu piemērošanu, jāpieņem pasākumi attiecībā uz šīs regulas pielikumā minēto preču klasifikāciju;
tā kā Regulā (EEK) Nr. 2658/87 izklāstīti kombinētās nomenklatūras interpretācijas vispārīgie noteikumi, un šie noteikumi attiecas arī uz jebkuru citu nomenklatūru, kas pilnībā vai daļēji izstrādāta, balstoties uz to, vai papildina to ar jebkuru sīkāku dalījumu, un izveidota ar īpašiem Kopienas noteikumiem, lai piemērotu ar preču tirdzniecību saistītus tarifus vai citus pasākumus;
tā kā saskaņā ar minētajiem vispārīgajiem noteikumiem šai regulai pievienotās tabulas 1. ailē minētās preces jāklasificē atbilstīgi 2. ailē norādītajiem attiecīgajiem KN kodiem 3. ailē minētā pamatojuma dēļ;
tā kā Nomenklatūras komiteja nav sniegusi atzinumu tās priekšsēdētāja noteiktajā laikā,
IR PIEŅĒMUSI ŠO REGULU.
1. pants
Pievienotās tabulas 1. ailē aprakstītās preces turpmāk klasificējamas kombinētajā nomenklatūrā atbilstīgi KN kodiem, kas norādīti minētās tabulas 2. ailē.
2. pants
Šī regula stājas spēkā 21. dienā pēc publicēšanas Eiropas Kopienu Oficiālajā Vēstnesī.
ņemot vērā Padomes 1987. gada 23. jūlija Regulu (EEK) Nr. 2658/87 par tarifu un statistikas nomenklatūru un kopīgo muitas tarifu [1], kurā jaunākie grozījumi izdarīti ar Regulu (EEK) Nr. 20/89 [2], jo īpaši tās 9. pantu,
tā kā, lai nodrošinātu Padomes Regulai (EEK) Nr. 2658/87 pievienotās kombinētās nomenklatūras vienādu piemērošanu attiecībā uz silto vējjaku (ieskaitot slēpošanas jakas), vējjaku un tamlīdzīgu KN kodos 6101, 6102, 6201 un 6202 ietverto apģērba gabalu tarifikāciju, jāprecizē dažas minēto apģērba gabalu īpašības;
tā kā šie apģērba gabali ietilpst apģērbu kategorijā, ko parasti valkā virs citām drēbēm, un tie nodrošina aizsardzību pret laika apstākļiem;
tā kā šādu aizsardzību nevar nodrošināt apģērbs bez piedurknēm vai ar īsām piedurknēm; tāpēc jānorāda, ka siltajām vējjakām, vējjakām un citiem minētajiem apģērba gabaliem jābūt ar garām piedurknēm;
tā kā Nomenklatūras komiteja nav sniegusi savu atzinumu tās priekšsēdētāja noteiktajā laikā,
IR PIEŅĒMUSI ŠO REGULU.
1. pants
Tikai apģērba gabali ar garām piedurknēm klasificējami kā siltās vējjakas (ieskaitot slēpošanas jakas), vējjakas un citi līdzīgi apģērba gabali, uz ko attiecas KN kods 6101, 6102, 6201 un 6202.
2. pants
Šī regula stājas spēkā 21. dienā pēc publicēšanas Eiropas Kopienu Oficiālajā Vēstnesī.
EIROPAS KOPIENU PADOME,
ņemot vērā Eiropas Atomenerģijas kopienas dibināšanas līgumu, jo īpaši tā 31. pantu,
ņemot vērā Komisijas priekšlikumu, kas izstrādāts pēc atzinuma saņemšanas no ekspertu grupas, kuru izraudzījusies Zinātnes un tehnikas komiteja [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā Regulas (Euratom) Nr. 3954/87 [4] pielikumā ir pozīcijas par pārtikas un dzīvnieku barības maksimāli pieļaujamo radioaktīvā piesārņojuma līmeni;
tā kā tomēr dažām no šīm pozīcijām maksimāli pieļaujamie līmeņi netika norādīti, kamēr Padome nav pieņēmusi lēmumu pēc papildu darba, kas jāveic galvenokārt zinātnes ekspertiem;
tā kā Komisija attiecīgi 1988. gada 14. jūnijā un 9. decembrī iesniegusi Padomei divus paziņojumus, kas paredzēti tam, lai papildinātu minētās regulas pielikumu, un izstrādāti pēc apspriešanās ar Līguma 31. pantā minēto ekspertu grupu;
tā kā tādēļ būtu jāpapildina minētās regulas pielikums;
tā kā cita starpā, jo īpaši ņemot vērā jaunākās zinātnes atziņas šajā jautājumā, būtu jāpielāgo arī cita informācija minētajā pielikumā;
tā kā tāpēc būtu vēlams vienā tabulā apvienot maksimāli pieļaujamos līmeņus ar citu informāciju, kas ir minētajā pielikumā;
tā kā turklāt attiecībā uz papildu darbu, kas veicams, būtu jāparedz ar tas, ka maksimāli pieļaujamā radioaktīvā piesārņojuma līmeņa noteikšanu dzīvnieku barībā, piemērojama procedūra, kas paredzēta minētās regulas 7. pantā; tā kā tāpēc minētā regula būtu attiecīgi jāpapildina,
IR PIEŅĒMUSI ŠO REGULU.
1. pants
Regulas (Euratom) Nr. 3954/87 pielikumu aizstāj ar šīs regulas pielikumu.
2. pants
Ar šo Regulas (Euratom) Nr. 3954/87 7. pantu aizstāj ar šādu pantu:
"7. pants
Šīs regulas piemērošanas noteikumus un mazāk svarīgo pārtikas produktu sarakstu kopā ar minēto produktu maksimāli pieļaujamajiem radioaktīvā piesārņojuma līmeņiem, kā arī maksimāli pieļaujamajiem radioaktīvā piesārņojuma līmeņus, kas piemērojami dzīvnieku barībai, pieņem saskaņā ar Regulas (EEK) Nr. 804/68 30. pantā paredzēto procedūru, ko piemēro analoģiski. Šim nolūkam izveido ad hoc komiteju."
3. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
ņemot vērā Eiropas Ekonomikas kopienas dibināšanas līgumu,
ņemot vērā Padomes 1964. gada 26. jūnija Direktīvu 64/433/EEK par veselības problēmām, kas ietekmē Kopienas iekšējo tirdzniecību ar svaigu gaļu1, kurā jaunākie grozījumi izdarīti ar Direktīvu 88/657/EEK2, un jo īpaši tās 13. pantu,
tā kā atbilstīgi Direktīvas 64/433/EEK 13. pantam saskaņā ar 16. pantā noteikto procedūru jebkurai dalībvalstij, kas sniedz līdzīgas garantijas, pēc tās pieprasījuma var piešķirt atkāpes no I pielikuma 45. punkta c) apakšpunkta; tā kā minētajās atkāpēs jānosaka tādas veselības prasības, kas ir vismaz līdzvērtīgas prasībām minētajā pielikumā;
tā kā Spānijas iestādes 1989. gada 26. septembra vēstulē ir izteikušas Komisijai lūgumu piešķirt atkāpi no Direktīvas 64/433/EEK I pielikuma 45. punkta c) apakšpunkta attiecībā uz svaigas liellopu gaļas, aitu gaļas un cūkgaļas sadalīšanu; tā kā šajā lūgumā ir izteikts priekšlikums par veselības prasībām; tā kā veselības prasībām, kas pieprasītajā atkāpē attiecībā uz svaigas gaļas sadalīšanu ir noteiktas kā alternatīvs risinājums, jābūt vismaz līdzvērtīgām Direktīvas 64/433/EEK I pielikuma 45. punkta c) apakšpunktā noteiktajām;
Šis lēmums ir adresēts dalībvalstīm.
ņemot vērā Eiropas Ekonomikas kopienas dibināšanas līgumu,
ņemot vērā Padomes 1964. gada 26. jūnija Direktīvu 64/433/EEK par veselības problēmām, kas ietekmē Kopienas iekšējo tirdzniecību ar svaigu gaļu [1], kurā jaunākie grozījumi izdarīti ar Direktīvu 88/657/EKK [2], jo īpaši tās 13. pantu,
tā kā saskaņā ar Direktīvas 64/433/EEK 13. pantu jebkurai dalībvalstij, kas sniedz līdzīgas garantijas, pēc tās pieprasījuma iespējams piešķirt izņēmuma statusu no I pielikuma 45. punkta c) apakšpunkta, rīkojoties atbilstīgi 16. pantā minētajai procedūrai; tā kā, piešķirot šādu izņēmuma statusu, jānosaka veselības prasības, kuras ir vismaz līdzvērtīgas minētajā pielikumā paredzētajām;
tā kā Francijas iestādes 1989. gada 18. janvāra vēstulē ir izteikušas Komisijai lūgumu piešķirt izņēmuma statusu no Direktīvas 64/433/EEK I pielikuma 45. punkta c) apakšpunkta attiecībā uz svaigas liellopa, aitas un cūkas gaļas sadalīšanu; tā kā šajā lūgumā ir ietverts priekšlikums par veselības prasībām; tā kā veselības prasībām, kas ir noteiktas kā alternatīva lūgumā par izņēmuma statusa piešķiršanu attiecībā uz svaigas gaļas sadalīšanu, jābūt vismaz līdzvērtīgām Direktīvas 64/433/EEK I pielikuma 45. punkta c) apakšpunktā paredzētajām;
Šis lēmums ir adresēts dalībvalstīm.
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes Regulu (EEK) Nr. 2658/87 par tarifu un statistikas nomenklatūru un kopīgo muitas tarifu [1], kurā jaunākie grozījumi izdarīti ar Regulu (EEK) Nr. 3945/89 [2], un jo īpaši tās 9. pantu,
tā kā, lai nodrošinātu vienotu Regulai (EEK) Nr. 2658/87 pievienotās kombinētās nomenklatūras piemērošanu, jāpieņem pasākumi attiecībā uz šīs regulas pielikumā minēto preču klasifikāciju;
tā kā Regulā (EEK) Nr. 2658/87 noteikti vispārīgi kombinētās nomenklatūras interpretācijas noteikumi un šie noteikumi attiecas arī uz jebkuru citu nomenklatūru, kas pilnībā vai daļēji balstīta uz to vai kas tai pievieno jebkādas papildu apakšnodaļas, un kas izveidota ar īpašiem Kopienas noteikumiem nolūkā piemērot tarifu vai citus pasākumus, kas saistīti ar preču tirdzniecību;
tā kā saskaņā ar minētajiem vispārīgajiem noteikumiem šai regulai pievienotās tabulas 1. ailē aprakstītās preces jāklasificē ar atbilstošajiem KN kodiem, kas norādīti 2. ailē, ievērojot paskaidrojumus, kas norādīti 3. ailē;
tā kā Nomenklatūras komiteja tās priekšsēdētāja noteiktajā termiņā nav sniegusi atzinumu par produktu Nr. 4 pievienotajā tabulā;
tā kā šajā regulā paredzētie pasākumi attiecībā uz pievienotās tabulas 1., 2., 3., 5. un 6. produktu ir saskaņā ar Nomenklatūras komitejas atzinumu,
IR PIEŅĒMUSI ŠO REGULU.
1. pants
Pievienotās tabulas 1. ailē aprakstītās preces tagad klasificē kombinētajā nomenklatūrā ar atbilstošajiem KN kodiem, kas norādīti minētās tabulas 2. ailē.
2. pants
Šī regula stājas spēkā 21. dienā pēc tās publicēšanas Eiropas Kopienu Oficiālajā Vēstnesī.
(1991. gada 2. maijs), ar ko atzīst, ka Austrālija nav Erwinia amylovora (Burr.) Winsl. et al. skarta
(91/261/EEK) EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1976. gada 21. decembra Direktīvu 77/93/EEK par aizsargpasākumiem dalībvalstīs, lai neievestu augiem vai augu produktiem kaitīgus organismus [1], kurā jaunākie grozījumi izdarīti ar Direktīvu 91/27/EEK [2], un jo īpaši tās III pielikuma B daļas 10. pozīcijā,
tā kā saskaņā ar Direktīvas 77/93/EEK noteikumiem dažās dalībvalstīs nedrīkst ievest noteiktu ģinšu augus, izņemot augļus un sēklas, kuri cēlušies no 16. aprīļa līdz 31. oktobrim ziemeļu puslodē vai no 1. novembra līdz 15. aprīlim dienvidu puslodē, un to izcelsme ir citās valstīs vai reģionos, kas nav Erwinia amylovora (Burr.) Winsl. et al skarti;
tā kā Austrālijas oficiāli sniegtā informācija norāda, ka valstī nav iepriekšminētā kaitīgā organisma un ka tā ilgi uzturējusi stingrus importa ierobežojumus attiecībā uz augiem vai augu produktiem, kuri var ieviest šo kaitīgo organismu;
tā kā tādēļ apgalvo, ka nepastāv iepriekšminētā kaitīgā organisma izplatīšanās bīstamība;
tā kā šis lēmums neskar jebkādus turpmāk iegūtos datus, kuri var liecināt par iepriekšminētā kaitīgā organisma sastopamību šajā valstī;
tā kā Komisija nodrošinās, ka Austrālija katru gadu iesniedz visu pieejamo tehnisko informāciju, kas nepieciešama iepriekšminētā stāvokļa vērtējumam;
tā kā šajā direktīvā paredzētie pasākumi ir saskaņā ar Pastāvīgās augu veselības komitejas atzinumu,
IR PIEŅĒMUSI ŠO LĒMUMU. 1. pants
Ar šo paziņo, ka Austrālija nav Erwinia amylovora (Burr.) Winsl. et al. skarta. 2. pants
Šis lēmums ir adresēts dalībvalstīm. Briselē, 1991. gada 2. maijā
(1991. gada 21. marts), ar ko devīto reizi groza Direktīvu 76/769/EEK par dalībvalstu normatīvo un administratīvo aktu tuvināšanu attiecībā uz dažu bīstamu vielu un preparātu tirgū laišanas un lietošanas ierobežojumiem
(91/173/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 100.a pantu,
ņemot vērā Komisijas priekšlikumu [1],
sadarbībā ar Eiropas Parlamentu [2],
ņemot vērā Ekonomikas un sociālo lietu komitejas atzinumu [3],
tā kā jānosaka pasākumi, kuru mērķis ir līdz 1992. gada 31. decembrim pakāpeniski izveidot iekšējo tirgu; tā kā iekšējais tirgus ir telpa bez iekšējām robežām, kurā ir nodrošināta brīva preču, personu, pakalpojumu un kapitāla aprite;
tā kā gan pentahlorfenols (CAS Nr. 87-86-5), gan tā savienojumi ir vielas, kas ir bīstamas cilvēkiem un videi, un jo īpaši ūdens videi; tā kā minēto vielu lietošana jāreglamentē;
tā kā ierobežojumi, kas atsevišķās dalībvalstīs jau ir noteikti attiecībā uz iepriekšminēto vielu vai šīs vielas saturošu preparātu lietošanu vai tirgū laišanu, tieši ietekmē kopējā tirgus izveidi un darbību; tā kā tādēļ jātuvina dalībvalstu tiesību akti šajā jomā un līdz ar to jāgroza I pielikums Direktīvai 76/769/EEK [4], kurā jaunākie grozījumi izdarīti ar Direktīvu 89/678/EEK [5];
tā kā Komisija izstrādās koordinētu Kopienas stratēģiju attiecībā uz koksnes konservācijai lietotu ķīmisku produktu tirgū laišanu un lietošanu; tā kā šīs stratēģijas pamatā ir informācija, ko tai sniedz dalībvalstis, jo īpaši par riska novērtējumu cilvēkiem un videi, vienlaikus ņemot vērā dažādās problēmas, ko rada koksnes konservācija dalībvalstīs;
tā kā šī direktīva neskar pašlaik spēkā esošos Kopienas tiesību aktus, kas attiecas uz daudz stingrāku ierobežojumu iespējamo pieņemšanu dalībvalstīs attiecīgo vielu un preparātu lietošanai darba vietā, IR PIEŅĒMUSI ŠO DIREKTĪVU.
(1991. gada 16. decembris) par savstarpēju atzīšanu attiecībā uz valstu izdotām kuģu vadīšanas apliecībām kravu un pasažieru pārvadājumiem pa iekšējiem ūdensceļiem
ņemot vērā Komisijas priekšlikumu [1],
1. pants
Šajā direktīvā I pielikumā minētās valstu izdotās kuģu vadīšanas apliecības kravu un pasažieru pārvadājumiem pa iekšzemes ūdensceļiem iedala šādi:
2. pants
Ņemot vērā 3. panta 5. punkta noteikumus, licence kapteiņiem kuģošanai pa Reinu, kas izsniegta saskaņā ar pārskatīto Konvenciju par kuģošanu Reinā, ir derīga visiem Kopienas ūdensceļiem.
3. pants
1. Kuģu vadīšanas apliecības, kuras joprojām ir spēkā un ir uzskaitītas I pielikuma A grupā, visas dalībvalstis atzīst par derīgām kuģošanai jūras ūdensceļos, kas uzskaitīti II pielikumā, it kā tās pašas būtu izdevušas attiecīgās apliecības.
2. Kuģu vadīšanas apliecības, kuras joprojām ir spēkā un ir uzskaitītas I pielikuma B grupā, dalībvalstis savstarpēji atzīst par derīgām kuģošanai to iekšzemes ūdensceļos, izņemot tos ūdensceļus, kuriem nepieciešama licence kuģošanai pa Reinu vai kuri ir uzskaitīti II pielikumā, it kā tās pašas būtu izdevušas attiecīgās apliecības.
3. Šīs direktīvas I pielikuma A vai B grupā uzskatīto kuģu vadīšanas apliecību atzīšanai dalībvalsts var piemērot tādas pašas minimālā vecuma prasības kā attiecīgajā dalībvalstī noteiktās prasības kuģu vadīšanas apliecības izdošanai tajā pašā grupā.
4. Dalībvalsts var atzīt kuģu vadīšanas apliecības tikai attiecībā uz tām kuģu kategorijām, kurām šī apliecība ir derīga to izdevējā valstī.
Dalībvalstis par šo zināšanu apliecinājumu atzīst apliecību, kas izdota saskaņā ar ADNR (Nolīguma par bīstamu vielu pārvadāšanu pa Reinu) Nr. 10170.
4. pants
Ja vajadzīgs, Komisija saskaņā ar 7. pantā noteikto procedūru veic vajadzīgos pasākumus, lai pielāgotu I pielikumā esošo apliecību sarakstu.
5. pants
Padome ar kvalificētu balsu vairākumu vēlākais līdz 1994. gada 31. decembrim lemj par kopējiem noteikumiem attiecībā uz iekšzemes ūdeņu kravu un pasažieru kuģu vadīšanu, pamatojoties uz Komisijas priekšlikumu, ko tā iesniedz ne vēlāk kā 1993. gada 31. decembrī.
6. pants
7. pants
1. Īstenojot 4. pantu, Komisijai palīdz komiteja, kurā ir dalībvalstu pārstāvji un kuru vada Komisijas pārstāvis.
2. Komisijas pārstāvis iesniedz komitejai I pielikuma grozījuma projektu. Komiteja sniedz atzinumu par šo projektu laikā, ko priekšsēdētājs var noteikt atkarībā no jautājuma steidzamības. Atzinumu pieņem ar balsu vairākumu, kas Līguma 148. panta 2. punktā noteikts gadījumiem, kad Padomei jāpieņem lēmums pēc Komisijas priekšlikuma. Dalībvalstu pārstāvju balsīm komitejā ir tāda vērtība, kā noteikts minētajā pantā. Priekšsēdētājs nebalso.
Komisija pieņem I pielikuma grozījumu, ja tas ir saskaņā ar komitejas atzinumu.
Ja paredzētais grozījums nesaskan ar komitejas atzinumu vai arī ja atzinums nav sniegts, Komisija tūlīt iesniedz Padomei priekšlikumu attiecībā uz pieņemamajiem pasākumiem. Padome lemj ar kvalificētu balsu vairākumu.
Ja trīs mēnešus pēc priekšlikuma iesniegšanas Padomei tā nav pieņēmusi lēmumu, pasākumus pieņem Komisija.
8. pants
Šī direktīva ir adresēta dalībvalstīm.
(1991. gada 22. janvāris), kas definē un nosaka pielaides lauksaimniecības produktu daudzuma zudumiem valsts intervences uzglabāšanā
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1990. gada 27. novembra Regulu (EEK) Nr. 3492/90, ar ko nosaka faktorus, kuri jāņem vērā gada pārskatos par Eiropas Lauksaimniecības virzības un garantiju fonda Garantiju nodaļas finansējumu intervences pasākumiem valsts rezerves formā [1], un jo īpaši tās 4. pantu,
tā kā ir jāprecizē Regulas (EEK) Nr. 3492/90 4. pantā paredzētās pielaides definīcija lauksaimniecības produktu glabāšanai valsts intervences uzglabāšanā, kā arī uzglabāšanas finanšu seku noteikšanā izmantojamā aprēķinu metode;
tā kā šī pielaide attiecas uz parastiem daudzuma zudumiem, kas rodas intervencē esošo lauksaimniecības produktu parastas uzglabāšanas vai pārstrādes gaitā, pienācīgi ņemot vērā prasības produkta pareizai glabāšanai;
tā kā šī pielaide jānosaka katram attiecīgajam produktam, izmantojot vienkāršu metodi un ņemot vērā neidentificējamos daudzumu zudumus, kas uzglabāšanā radušies pēdējos gados; tā kā ierobežojums tādēļ būtu jānosaka kā kopējā uzglabāšanā esošā daudzuma procents;
tā kā attiecībā uz dažiem produktiem, kas pakļauti pārstrādei starp iepirkšanu un uzglabāšanu, jānosaka īpašas pielaides attiecībā uz zudumiem pārstrādes laikā;
tā kā ilgu laiku nav veikta nekāda cūkgaļas uzglabāšana, un šo ierobežojumu nosaka tikai pēc uzglabāšanas operācijas uzsākšanas;
tā kā ir jāprecizē laiks, kad Eiropas Lauksaimniecības virzības un garantiju fonda Garantiju nodaļai ir jāņem vērā pielaižu piemērošanas finansiālais iespaids;
tā kā attiecībā uz dažiem lauksaimniecības produktiem uzglabāšanas laikā parasti pieļaujamā zaudējumu procenta aprēķināšanas metode ir būtiski mainīta; tā kā šie procenti jāpārskata, ņemot vērā gūto pieredzi;
tā kā pielaides regulās nosaka pa nozarēm; tā kā juridiskas vienkāršības dēļ tās būtu jānosaka vienā regulā;
tā kā šajā regulā noteiktie pasākumi saskan ar Eiropas Lauksaimniecības virzības un garantiju fonda komitejas atzinumu,
IR PIEŅĒMUSI ŠO REGULU. 1. pants
1. Ar šo katram valsts uzglabāšanai pakļautajam lauksaimniecības produktam tiek noteikts pielaides ierobežojums daudzuma zudumiem, kas rodas no parastām uzglabāšanas darbībām, kuras veiktas saskaņā ar pieņemtajiem noteikumiem.
2. Pielaidi nosaka kā to daudzumu faktiskā svara (bez iepakojuma) procentu, kurus ieved noliktavā un pārņem attiecīgajā finanšu gadā, pieskaitot daudzumus, kas atrodas uzglabāšanā tā gada sākumā. Katram produktam to aprēķina, pamatojoties uz visiem intervences aģentūras glabātajiem daudzumiem.
Faktisko svaru pie iepirkšanas un izvešanas aprēķina, no reģistrētā svara atskaitot standarta iepakojuma cenu, kas noteikta iepirkšanas nosacījumos, vai, ja tāda nav, vidējo aģentūras izmantoto iepakojuma svaru.
2. Ar šo tiek noteikti šādi procenti pieļaujamajiem zudumiem pārstrādes laikā:
—liellopu gaļas atkaulošana 32 %
—lapu tabakas pārstrāde 19 %.
Padomes Regula (EEK) Nr. 1026/91 (1991. gada 22. aprīlis), kas groza Regulu (EEK) Nr. 1208/81, ar kuru nosaka Kopienas skalu pieaugušu liellopu liemeņu klasificēšanai
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1980. gada 5. jūnija Regulu (EEK) Nr. 1358/80, kas nosaka pieaugušu liellopu orientējošo cenu un intervences cenu 1980./81. tirdzniecības gadam un ievieš Kopienas šķirošanas shēmu pieaugušu liellopu liemeņiem [1], un jo īpaši tās 4. panta 1. punktu,
ņemot vērā Komisijas priekšlikumu,
tā kā Regula (EEK) Nr. 1208/81 [2] nosaka Kopienas skalu pieaugušu liellopu liemeņu klasificēšanai;
tā kā, ņemot vērā ģenētiskos uzlabojumus, kas iegūti liellopu audzēšanā, Kopienas skala pieaugušu liellopu liemeņu klasificēšanai jākoriģē tā, lai ņemtu vērā dubultās muskulatūras dzīvnieku esamību; tā šim nolūkam pēc izvēles jāparedz tādas atbilstības klases ieviešana, kas ir augstāka par esošajām,
IR PIEŅĒMUSI ŠO REGULU. 1. pants
Ar šo Regulu (EEK) Nr. 1208/81 groza šādi:
1. Tās 3. pantu aizstāj ar šādu:
"3. pants
1. Pieaugušu liellopu liemeņus iedala šādās kategorijās:
A. liemeņi no jauniem, nekastrētiem buļļiem, kas nav vecāki par diviem gadiem,
B. liemeņi no citiem nekastrētiem buļļiem,
C. liemeņi no vēršiem (kastrētiem buļļiem),
D. liemeņi no telēm, kas atnesušās,
E. liemeņi no govīm.
Ciktāl tas nav pretrunā ar piemērojamajiem intervences noteikumiem, liemeņu noteikšanai no 1992. gada 1. janvāra izmanto burtus A, B, C, D un E.
Kritērijus, lai izšķirtu liemeņu kategorijas, nosaka saskaņā ar Regulas (EEK) Nr. 805/68 27. pantā izklāstīto kārtību.
2. Pieaugušu liellopu liemeņus klasificē, secīgi izvērtējot:
a) uzbūvi;
b) tauku slāni,
kā attiecīgi noteikts I pielikumā un II pielikumā.
Dalībvalstis var izmantot uzbūves atbilstības klasi, kas I pielikumā apzīmēta ar burtu S, lai, pēc izvēles ieviešot atbilstības klasi, kas ir augstāka nekā esošās klases (dubultās muskulatūras dzīvnieku liemeņi), tiktu ņemtas vērā konkrētā produkcijas veida pamatiezīmes vai paredzētā izstrāde.
Dalībvalstis, kuras plāno izmantot šo iespēju, attiecīgi informē Komisiju un pārējās dalībvalstis.
3. Dalībvalstis var atļaut sīkāku dalījumu katrai no I un II pielikumā minētajām klasēm, taču ne vairāk kā trīs apakšklasēs.".
2. I pielikumu aizstaj ar šeit pievienoto pielikumu. 2. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī. Šī regula uzliek saistības kopumā un ir tieši piemērojama visās dalībvalstīs.
Komisijas Regula (EEK) Nr. 1781/91 (1991. gada 19. jūnijs), ar ko groza Regulu (EEK) Nr. 1014/90, kura nosaka sīki izstrādātus ieviešanas noteikumus attiecībā uz stipro alkoholisko dzērienu definīciju, nosaukumu un noformējumu
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1989. gada 29. maija Regulu (EEK) Nr. 1576/89, ar kuru paredz vispārējus noteikumus attiecībā uz stipro alkoholisko dzērienu definīciju, nosaukumu un noformējumu [1], un jo īpaši tās 6. panta 3. punktu,
tā kā Komisijas Regula (EEK) Nr. 1014/90 [2] paredz sīki izstrādātus sākotnējos noteikumus; tā kā tie jāpapildina;
tā kā, lai ņemtu vērā ilggadējo praksi, kas pastāvēja, kad stājās spēkā Regula (EEK) Nr. 1576/89, būtu jāatļauj saglabāt noteiktus saliktus liķieru nosaukumus, kaut arī spirts nav iegūts vai nav iegūts tikai no norādītā stiprā alkoholiskā dzēriena; tā kā ir svarīgi konkretizēt nosacījumus attiecībā uz šo liķieru nosaukumu, lai izvairītos no riska tos sajaukt ar Regulas (EEK) Nr. 1576/89 1. panta 4. punktā definētajiem stiprajiem alkoholiskajiem dzērieniem;
tā kā pasākumi, kas paredzēti šajā regulā, ir saskaņā ar Stipro alkoholisko dzērienu komitejas atzinumu,
"7.b pants
1. Saskaņā ar Regulas (EEK) Nr. 1576/89 6. panta 1. punkta otro ievilkumu stipra alkoholiska dzēriena noformējumā aizliegts lietot pamatterminu saliktā terminā, ja vien alkohols šajā dzērienā nav vienīgi no nosauktā stiprā alkoholiskā dzēriena.
2. Tomēr, ņemot vērā stāvokli laikā, kad šī regula stājās spēkā, Kopienā ražoto liķieru noformējumā var izmantot tikai šādus saliktus terminus:
upeņu rums (solbaerrom, saukts arī par blackcurrant rum).
3. Attiecībā uz 2. punktā norādīto liķieru etiķetēšanu un noformējumu saliktajam terminam uz etiķetes jābūt vienā rindā vienādā drukā un krāsā un vārdam "liķieris" jābūt tā tiešā tuvumā ar ne mazākiem burtiem.
2. pants Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī. Šī regula uzliek saistības kopumā un ir tieši piemērojama visās dalībvalstīs.
(1991. gada 11. oktobris), ar kuru groza Regulu (EEK) Nr. 1538/91, ar ko ievieš sīki izstrādātus noteikumus Regulas (EEK) Nr. 1906/90 par dažiem mājputnu gaļas tirdzniecības standartiem īstenošanai
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1990. gada 26. jūnija Regulu (EEK) Nr. 1906/90 par dažiem mājputnu gaļas tirdzniecības standartiem [1] un jo īpaši tās 9. pantu,
tā kā Komisijas Regulas (EEK) Nr. 1538/91 [2] 8. pantā paredzēti sīki izstrādāti noteikumi saldētas un ātrsaldētas mājputnu gaļas izvēles klasifikācijai pa svara kategorijām; tā kā šo noteikumu tūlītējs piemērojums traucētu tādas mājputnu gaļas ievedumiem no trešajām valstīm, kas ir iepakota pirms minētās Regulas stāšanās spēkā; tā kā 8. panta piemērošana tādēļ būtu jāatceļ līdz 1992. gada 1. martam;
tā kā Mājputnu gaļas un olu pārvaldības komiteja tās priekšsēdētāja noteiktajā termiņā atzinumu nav sniegusi,
IR PIEŅĒMUSI ŠO REGULU.
Šī regula stājas spēkā 1991. gada 20. jūnijā.
Tomēr līdz 1991. gada 31. decembrim produktiem, uz ko attiecas šī Regula, ražotāji var izmantot iepakošanas materiālus ar norādēm, kādas bija paredzētas Kopienas vai valsts tiesību aktos, kas bija piemērojami pirms šīs Regulas stāšanās spēkā. Šos produktus tādā gadījumā var pārdot līdz 1992. gada 31. decembrim."
par veterinārās robežkontroles procedūru datorizāciju (Shift projekts), par Direktīvas 90/675/EEK, 91/496/EEK, 91/628/EEK un Lēmuma 90/424/EEK grozīšanu un Lēmuma 88/192/EEK atcelšanu
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 43. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu[1],
tā kā veterinārijas nozares harmonizēšana noris labvēlīgi, ir piemērots brīdis noteikt jaunas prasības veterinārās robežkontroles datorizācijā un šā iemesla dēļ atcelt Lēmumu 88/192/EEK;
tā kā jaunajām prasībām jāpalīdz aizsargāt sabiedrības un dzīvnieku veselību un jāsekmē dzīvnieku un dzīvnieku izcelsmes produktu iekšējā tirgus uzplaukums;
tā kā tiks pārtraukta iekšējo robežu kontrole, jaunās prasības ir īpaši nepieciešamas;
tā kā datorizētai veterinārās robežkontroles procedūrai jānodrošina efektīvs veids, kā valsts pilnvarotajam veterinārārstam nodot tālāk informāciju par robežkontroles postenī neielaistajām kravām; kā arī jānodrošina detalizēta ievešanas prasību, ievesto dzīvnieku un dzīvnieku izcelsmes produktu datu bāze;
tā kā atbilstoši jāgroza Direktīvas 90/675/EEK, 91/496/EEK un 91/628/EEK;
tā kā Padomes 1990. gada 26. jūnija Lēmumā 90/424/EEK par izmaksām veterinārajā sektorā[6] jāiekļauj noteikumi Kopienai finansiāli sekmēt jaunu pasākumu ieviešanu veterinārās robežkontroles procedūru datorizācijai;
tā kā Komisijai jāuztic uzdevums pieņemt nepieciešamos Lēmuma ieviešanas noteikumus,
IR PIEŅĒMUSI ŠO LĒMUMU.
- robežkontroles posteņa valsts pilnvarotā veterinārārsta ziņojuma nodošanas procedūru par neielaistu kravu,
- Kopienas dzīvnieku un produktu ievešanas prasību datu bāzes izveidošanu un izmantošanu,
- Kopienā ievesto dzīvnieku un produktu datu bāzes izveidošanu un izmantošanu.
2. 1. punktā minētā datorizācija atbilst pašreizējiem starptautiskiem standartiem.
2. pants
Šajā Lēmumā izmantotas Direktīvās 90/675/EEK, 91/496/EEK un 91/628/EEK sniegtās definīcijas.
3. pants
1. 1. panta 1. punkta pirmajā ievilkumā minētā paziņošanas procedūra attiecas uz robežkontroles punktiem, dalībvalstu centrālajām iestādēm un Komisiju.
2. 1. panta 1. punkta pirmajā ievilkumā minētā paziņošanas procedūra darbojas, kā minēts I pielikumā.
4. pants
1. 1. panta otrajā ievilkumā minētās datu bāzes satur detalizētas dzīvnieku un dzīvnieku izcelsmes produktu ievešanas prasības, to skaitā, trešo valstu sarakstu, kurām ir atļauja ievest Kopienā, atzīto uzņēmumu sarakstu, paredzētos aizsargpasākumus un atļautos sertifikātu paraugus.
2. 1. panta 1. punkta otrajā ievilkumā minētās datu bāzes izveido un izmanto, kā minēts II pielikumā.
5. pants
1. 1. panta 1. punkta trešajā ievilkumā minētās datu bāzes satur detalizētu informāciju par katru Kopienā ievesto kravu, t.i., Direktīvas 91/628/EEK III nodaļā minētās dzīvnieku pārvadāšanas prasības un saskaņā ar Direktīvām 90/675/EEK un 91/496/EEK veikto pārbaužu rezultātus.
2. 1. panta trešajā ievilkumā minētās datu bāzes izveido un izmanto, kā minēts III pielikumā.
6. pants
Šajā Lēmumā minētās robežkontroles punktos izmantotās iekārtas precizētas Komisijas 1991. gada 19. jūlija Lēmumā 91/398/EEK par vienotu veterināro iestāžu datoru tīklu (Animo).
7. pants
Ar šo ir atcelts Lēmums 88/192/EEK.
8. pants
Ar šo Direktīva 90/675/EEK ir grozīta šādi:
1. 4. panta 1. punktam pievieno turpmāk minēto ievilkumu:
2. 8. panta 2. punktam pievieno šādu tekstu:
"d) ņemt vērā Lēmuma 92/438/EEK 1. panta otrajā ievilkumā minētās datu bāzes."
3. 9. panta 2. punkta iii) apakšpunktam pievieno turpmāk minēto teikumu:
"Viņš veic visus papildinājumus datu bāzē, kā norādīts Lēmuma 92/438/EEK 1. panta trešajā ievilkumā."
4. 11. panta 4. punkta b)apakšpunkta pirmo ievilkumu aizstāj ar:
"izmantojot vienoto veterināro iestāžu datorizēto tīklu (Animo), sniegt informāciju galamērķa robežkontroles posteņa valsts pilnvarotajam veterinārārstam par gaidāmo produktu kravu un iespējamo robežas šķērsošanas laiku,".
5. 11. panta 4. punkta b) apakšpunktam pievieno teikumu:
"Šādā gadījumā kompetentu iestādi informē, izmantojot vienoto veterināro iestāžu datorizēto tīklu (Animo)."
6. 16. panta 1. punkta a) apakšpunkta pirmo ievilkumu aizstāj ar:
"- uzsākt paziņošanas procedūru, kā paredzēts Lēmuma 92/438/EEK 1. panta pirmajā ievilkumā,".
7. Svītro 16. panta 1. punkta a) apakšpunkta trešo ievilkumu.
8. 16. panta 5. punktu aizstāt ar šādu:
"5. Piemēro Lēmuma 92/438/EEK prasības."
9. pants
Ar šo Direktīvu 91/496/EEK groza šādi:
1. 4. panta 1. punktam pievieno turpmāk minēto ievilkumu:
"Pārbaudi veic, atsaucoties uz Lēmuma 92/438/EEK 1. panta otrajā ievilkumā minētajām datu bāzēm."
3. 6. panta 2. punktam pievieno teikumu:
"Valsts pilnvarotais veterinārārsts veic visus papildinājumus datu bāzē, kā norādīts Lēmuma 92/438/EEK 1. panta trešajā ievilkumā."
4. 9. panta 1. punkta d) apakšpunktā vārdus "minēts 12. panta 4. punkta otrajā daļā" aizstāj ar "minēts Direktīvas 90/425/EEK 20. pantā".
5. 12. panta 1. punkta c) apakšpunkta pirmo ievilkumu aizstāj ar turpmāk minēto:
"- uzsākt paziņošanas procedūru, kā paredzēts Lēmuma 92/438/EEK 1. panta pirmajā ievilkumā,"
6. Svītrot 12. panta 1. punkta c) apakšpunkta trešo ievilkumu.
7. 12. panta 4. punktu aizstāj ar turpmāk minēto:
"4. Piemēro Lēmuma 93/438/EEK noteikumus."
8. 30. panta 2. punkta pirmajā daļā svītro vārdus "otrajā daļā".
10. pants
Direktīvas 91/628/EEK 11. pantam pievieno turpmāk minēto punktu:
11. pants
Lēmumam 90/424/EEK pievieno turpmāk minēto pantu:
"37.a pants
1. Kopiena var piešķirt finansiālu palīdzību Lēmumā 92/438/EEK* minētajai veterinārās robežkontroles datorizācijai.
12. pants
1. Šī Lēmuma realizēšanai nepieciešamos noteikumus pieņem saskaņā ar 13. pantā minēto procedūru.
13. pants
1. Pastāvīgā veterinārijas komiteja, kura izveidota ar Lēmumu 68/361/EEK[7] un še turpmāk saukta "Komiteja", palīdz Komisijai.
2. Gadījumos, kad jāievēro šajā pantā noteiktā kārtība, Komitejas priekšsēdētājs pēc savas vai dalībvalsts pārstāvja iniciatīvas jautājumu nekavējoties nodod Komitejai.
3. Komisijas pārstāvis iesniedz veicamo pasākumu projektu. Komiteja sniedz atzinumu par šiem pasākumiem laika posmā, ko priekšsēdētājs var noteikt atkarībā no jautājuma steidzamības. Atzinumus sniedz ar 54 balss vairākumu, dalībvalstu balsis vērtējot saskaņā ar Līguma 148. panta 2. punktu. Priekšsēdētājs nebalso.
4. Komisija pieņem paredzētos pasākumus un nekavējoties tos īsteno, ja tie ir saskaņā ar Komitejas atzinumu.
Ja tie nesaskan ar Komitejas atzinumu vai ja atzinumu nesniedz, Komisija nekavējoties iesniedz Padomei priekšlikumu par pasākumiem, kas jāpieņem. Padome pieņem pasākumus ar kvalificētu balsu vairākumu.
Ja trīs mēnešu laikā pēc priekšlikuma iesniegšanas dienas Padome nekādus pasākumus nav pieņēmusi, Komisija pieņem paredzētos pasākumus un nekavējoties tos īsteno.
14. pants
Šī Lēmuma prasības atkārtoti izskata līdz 1995. gada 1. jūlijam, lai ņemtu vērā tehnoloģijas attīstību un veiktu nepieciešamos uzlabojumus, īpaši ņemot vērā progresīvāko dalībvalstu attīstības līmeni.
15. pants
Šī direktīva ir adresēta dalībvalstīm.
(1992. gada 25. septembris), ar ko izveido sadarbības formu starp Animo servercentru un dalībvalstīm
(92/486/EEK) EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1990. gada 26. jūnija Direktīvu 90/425/EEK par veterinārām un zootehniskām pārbaudēm, kas piemērojamas Kopienas iekšējā tirdzniecībā ar noteiktiem dzīviem dzīvniekiem un produktiem, lai izveidotu iekšējo tirgu [1], kurā jaunākie grozījumi izdarīti ar Direktīvu 92/60/EEK [2], un jo īpaši tās 20. panta 3. punktu,
tā kā 1991. gada 19. jūlijā Komisija pieņēma Lēmumu 91/398/EEK par datorizētu tīklu, kas savieno veterinārās iestādes (Animo) [3], un 1992. gada 2. jūlijā – Lēmumu 92/373/EEK, ar ko nosaka Animo servercentru [4];
tā kā, lai nodrošinātu Animo datorizētā tīkla darbību, vajadzētu izveidot noteikumus sadarbības formas saskaņošanai starp Animo servercentru un dalībvalstīm;
tā kā šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. pants
Katra dalībvalsts saskaņā ar valsts likumiem nosaka iestādi, kasir atbildīga par koordināciju starp iestādēm katrā dalībvalstī.
Koordinācijas iestāde apspriež līgumu ar Eurokom par kopēja servercentra izmantošanu. Līgumu paraksta saskaņā ar valsts likumiem.
2. pants
Dalībvalstu kompetentās iestādes nodrošina, ka 1. pantā minētie līgumi:
- ir spēkā līdz 1995. gada 1. jūlijam,
- ietver klauzulu par līguma pārskatīšanu ik gadus,
- ietver klauzulu, kas nosaka, ka līguma izbeigšanas gadījumā jābrīdina sešus mēnešus iepriekš
- iekļauj Eurokom apņemšanos ieviest visas tehniskās prasības, kas noteiktas Komisijas Lēmuma 91/638/EEK [5]pielikumā, balstoties uz tehnisko pieeju, ko piedāvājis Eurokom. Uz iespējamu saistītu Eurokom veiktu darbu, ieskaitot darbu sistēmas ieviešanai katrā dalībvalstī un projekta vadības darbu, attiecas atsevišķa apņemšanās,
- ņem vērā šādus finansiālus aspektus:
a) ECU 300 gadā par vietējo vienību, kā minēts Komisijas Lēmumā 92/175/EEK [6];
b) sakaru izmaksas, kas diferencētas, ņemot vērā valsts servercentra esamību vai neesamību, un kas atspoguļo labāko cenu, ko Eurokom ieguvis no sakaru nodrošinātāja.
3. pants
Dalībvalstis apņemas izmantot klauzulu par līguma izbeigšanu, kas minēta 2. panta trešajā ievilkumā, tikai saskaņā ar Direktīvas 90/425/EEK 20. panta 3. punktā minēto procedūru.
4. pants
Kopējo gada maksu, ko veido izmaksas par dalību tīklā, kuras minētas 2. panta piektā ievilkuma a) punktā, un kas nepārsniedz pirmajam gadam nodrošināto summu, kā arī tās sadalījumu starp dalībvalstīm atkārtoti pārbauda līdz 1993. gada 1. jūlijam. Maksimālā maksa katrai dalībvalstij par otro un trešo līguma gadu atsevišķi tomēr nepieaug vairāk nekā par 10 % no maksas par pirmo gadu.
5. pants
Ja sistēmas ieviešanas laikā tiek apstiprināts, ka izveidojas situācija, jo īpaši attiecībā uz finansiāliem noteikumiem, kas neatbilst šā lēmuma mērķiem, Komisija veic vajadzīgos pasākumus saskaņā ar Padomes Lēmuma 90/424/EEK 42. pantā noteikto procedūru [7].
6. pants
Šis lēmums ir adresēts dalībvalstīm.
(1992. gada 10. februāris), ar kuru groza Padomes Direktīvu 78/663/EEK, ar ko nosaka īpašus tīrības kritērijus emulgatoriem, stabilizētājiem, biezinātājiem un recinātājiem, kas paredzēti izmantošanai pārtikas produktos
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1988. gada 21. decembra Direktīvu 89/107/EEK par dalībvalstu tiesību aktu tuvināšanu attiecībā uz pārtikas piedevām, ko atļauts izmantot cilvēka uzturam paredzētos pārtikas produktos1, un jo īpaši tās 3. panta 3. punktu,
tā kā, ņemot vērā preces aprakstu, kas pieņemts ar Pārtikas kodeksu, un, lai ņemtu vērā jaunas ražošanas metodes, jāgroza Padomes Direktīva 78/663/EEK2, kurā jaunākie grozījumi izdarīti ar Padomes Direktīvu 90/612/EEK3;
tā kā saskaņā ar Direktīvas 89/107/EEK 6. pantu noteikumi, kas var ietekmēt sabiedrības veselības aizsardzību, ir apspriesti Pārtikas produktu zinātniskajā komitejā;
tā kā šajā direktīvā paredzētie pasākumi ir saskaņā ar Pastāvīgās pārtikas produktu komitejas atzinumu,
IR PIEŅĒMUSI ŠO DIREKTĪVU.
1. pants
Ar šo Direktīvas 78/663/EEK pielikumu groza atbilstoši šīs direktīvas pielikumā noteiktajam.
2. pants
Vēlākais līdz 1993. gada 1. jūnijam dalībvalstīs stājas spēkā normatīvie un administratīvie akti, kas vajadzīgi, lai izpildītu šīs direktīvas prasības, un dalībvalstis par to tūlīt informē Komisiju.
Kad dalībvalstis pieņem šos noteikumus, tajos iekļauj atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka procedūru, kā izdarīt šādas atsauces.
3. pants
Šī direktīva ir adresēta dalībvalstīm.
(1992. gada 30. aprīlis), ar ko septīto reizi groza Direktīvu 67/548/EEK par normatīvo un administratīvo aktu tuvināšanu attiecībā uz bīstamu vielu klasifikāciju, iepakošanu un marķēšanu
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 100.a pantu,
ņemot vērā Komisijas priekšlikumu [1],
sadarbībā ar Eiropas Parlamentu [2],
ņemot vērā Ekonomikas un sociālo lietu komitejas atzinumu [3],
tā kā atšķirības starp dalībvalstu normatīvajiem un administratīvajiem aktiem par bīstamu vielu klasifikāciju, iepakošanu un marķēšanu un jaunu vielu reģistrāciju var radīt šķēršļus tirdzniecībai starp dalībvalstīm un veidot nevienlīdzīgas konkurences apstākļus; tā kā šīm atšķirībām starp dalībvalstu veiktajiem pasākumiem ir tieša ietekme uz iekšējā tirgus darbību, un nav nodrošināts vienāds iedzīvotāju veselības un vides aizsardzības līmenis;
tā kā dalībvalstu iekšējā tirgus izveidošanai un darbības nodrošināšanai paredzēto noteikumu tuvināšanas pasākumi, ciktāl tie skar veselības, drošības, vides un cilvēku aizsardzību, ir pamats augsta līmeņa aizsardzībai;
tā kā, lai aizsargātu cilvēkus un vidi pret potenciālajiem riska faktoriem, ko varētu radīt jaunu vielu laišana tirgū, ir nepieciešams noteikt piemērotus pasākumus un jo īpaši grozīt un nostiprināt noteikumus, kas paredzēti Padomes Direktīvā 67/548/EEK [4], kurā jaunākie grozījumi izdarīti ar Direktīvu 90/517/EEK [5];
tā kā par katru jaunu vielu, ko laiž tirgū, būtu jāpaziņo kompetentajām iestādēm, iesniedzot paziņojumu, kurā ietverta konkrēta informācija; tā kā attiecībā uz vielām, kuras laiž tirgū tādos daudzumos, kas vienam ražotājam gadā nepārsniedz vienu tonnu, paziņošanas prasības var tikt samazinātas; tā kā tomēr gadījumos, kad tirgū laižamās vielas daudzums pārsniedz noteiktu lielumu, būtu jāparedz noteikumi par papildu pētījumiem;
tā kā ir nepieciešams noteikt pasākumus, lai varētu ieviest paziņošanas procedūru, saskaņā ar ko paziņošana vienā dalībvalstī ir spēkā visā Kopienā; tā kā ārpus Kopienas ražoto vielu paziņošanai varētu būt lietderīgi ražotājam nozīmēt ekskluzīvu pārstāvi Kopienā;
tā kā, lai prognozētu iedarbību uz cilvēkiem un vidi, būtu vēlams veikt riska faktoru novērtējumu visām no jauna paziņojamām vielām un tā kā būtu jānosaka vienoti riska novērtēšanas principi;
tā kā turklāt noteikti ir stingri jāuzrauga tirgū laisto jauno vielu izstrāde un lietošana un tā kā tāpēc ir jāizveido sistēma, kas ļautu uzskaitīt visas jaunās vielas;
tā kā Komisija saskaņā ar 13. panta 1. punktu Direktīvā 67/548/EEK [6], ievērojot Komisijas Lēmumā 81/437/EEK noteiktās pamatnostādnes, ir sastādījusi to vielu sarakstu (EINECS), kas bija Kopienas tirgū 1981. gada 18. septembrī; tā kā minētais saraksts publicēts Eiropas Kopienu Oficiālajā Vēstnesī [7];
tā kā saskaņā ar Padomes 1986. gada 24. novembra Direktīvu 86/609/EEK par dalībvalstu normatīvo un administratīvo aktu tuvināšanu jautājumos, kas saistīti ar eksperimentiem un citām zinātniskajām vajadzībām izmantojamo dzīvnieku aizsardzību [8], ir ieteicams pēc iespējas samazināt eksperimentiem izmantojamo dzīvnieku skaitu; tā kā būtu jāveic visi attiecīgie pasākumi, lai novērstu tādu testu dublēšanos, kuros izmanto dzīvniekus;
tā kā Padomes Direktīva 87/18/EEK (1986. gada 18. decembris) par normatīvo un administratīvo aktu saskaņošanu attiecībā uz labas laboratorijas prakses piemērošanas principiem un pārbaudēm saistībā ar to piemērošanu ķīmisko vielu testos [9] noteikti Kopienas principi labai laboratoriju praksei, kas jāievēro ķīmisko vielu testos;
tā kā, lai sekmētu vides aizsardzību, kā arī drošību un veselības aizsardzību darbā, ir vēlams, lai drošības dati par bīstamām vielām būtu pieejami profesionāliem lietotājiem;
tā kā, lai veicinātu iedzīvotāju aizsardzību un jo īpaši to strādājošo aizsardzību, kuri lieto ķīmiskās vielas, Kopienas līmenī būtu jāpieņem noteikumi par šo vielu klasifikāciju un marķēšanu;
tā kā, lai nodrošinātu pienācīgu cilvēku un vides aizsardzības līmeni, ir jāievieš pasākumi to bīstamo vielu iepakošanai un pagaidu marķēšanai, kas nav minētas Direktīvas 67/548/EEK I pielikumā; tā kā šā paša iemesla dēļ kā obligāta prasība ir jāparedz drošības uzraksti;
tā kā Direktīvas 67/548/EEK 2. pantā ar vispārīgām definīcijām vielas un preparātus klasificē kā toksiskus, kaitīgus, kodīgus un kairinošus; tā kā līdzšinējā pieredze liecina, ka šī klasifikācija pilnveidojama; tā kā šķiet lietderīgi noteikt precīzus klasifikācijas kritērijus; tā kā turklāt direktīvas 3. pantā paredzēts novērtēt videsbīstamību, nosakot nepieciešamību uzskaitīt konkrētus novērtējuma parametrus un raksturlielumus, kā arī izstrādāt daudzpakāpju testa programmu;
tā kā ir vēlams papildināt esošos brīdinājuma simbolus, ko norāda uz iepakojuma, ar vēl vienu – "videi bīstams";
tā kā attiecībā uz privātās dzīves neaizskaramību un komercnoslēpumu būtu jāgarantē konkrētas informācijas konfidencialitāte;
tā kā, ievērojot konkrētus nosacījumus, dalībvalstīm būtu jādod iespējas veikt drošības pasākumus;
tā kā Komisijai būtu jāpiešķir pilnvaras, kas vajadzīgas, lai visus Direktīvas 67/548/EEK pielikumus pielāgotu tehnikas attīstībai,
IR PIEŅĒMUSI ŠO DIREKTĪVU.
1. pants
Ar šo Direktīvu 67/548/EEK groza šādi.
a) vielu paziņošanu;
b) informācijas apmaiņu par paziņotajām vielām;
c) paziņoto vielu potenciālā riska novērtējumu attiecībā uz cilvēkiem un vidi;
2. Šī direktīva neattiecas uz šādiem preparātiem, kas gatavā formā paredzēti lietotājiem:
a) zālēm un veterinārmedicīnas preparātiem, kā noteikts Direktīvā 65/65/EEK [10], kurā jaunākie grozījumi izdarīti ar Direktīvu 87/21/EEK [11];
b) kosmētikas līdzekļiem, kā noteikts Direktīvā 76/768/EEK [12], kurā jaunākie grozījumi izdarīti ar Direktīvu 86/199/EEK [13];
c) vielu maisījumiem, uz kuriem kā uz atkritumiem attiecas Direktīva 75/442/EEK [14] un Direktīva 78/319/EEK [15];
d) pārtikas produktiem;
e) dzīvnieku barību;
f) pesticīdiem;
g) radioaktīvajām vielām, kā noteikts Direktīvā 80/836/EEK [16];
h) citām vielām un preparātiem, kam ir paziņošanas vai apstiprināšanas procedūras, ja tiem izvirzītās prasības ir pielīdzināmas tām, kuras noteiktas šajā direktīvā.
Ne vēlāk kā 12 mēnešu laikā pēc šīs direktīvas paziņošanas, Komisija saskaņā ar 29. panta 4. punkta a) apakšpunktā noteikto procedūru sastāda iepriekšminēto vielu un preparātu sarakstu. Saskaņā ar minēto procedūru šo sarakstu regulāri pārskata un vajadzības gadījumā izdara labojumus.
Turklāt šī direktīva neattiecas uz:
- bīstamo vielu pārvadājumiem pa dzelzceļu, autoceļiem, iekšzemes ūdensceļiem, ar jūras vai gaisa transportu,
2. pants
Definīcijas
1. Šajā direktīvā:
a) "vielas" ir ķīmiskie elementi un to savienojumi, kas ir dabā sastopamā veidā vai iegūti kādā ražošanas procesā, ietverot visas piedevas, kas vajadzīgas produktu stabilizēšanai, kā arī izmantotajos procesos radušos piemaisījumus, bet izņemot šķīdinātājus, kuru atdalīšana neietekmē vielas stabilitāti un nemaina tās ķīmisko sastāvu;
b) "preparāti" ir maisījumi vai šķīdumi, kas sastāv no divām vai vairākām vielām;
c) "polimērs" ir viela, kuras molekulas struktūrā secīgi iekļauta viena vai vairāku veidu monomēru vienības un kurā pēc svara pārsvarā ir molekulas no vismaz trīs monomēru vienībām, kas ar kovalento saiti saistītas vismaz ar vēl vienu monomēra vienību vai citu reaģētspējīgu vielu un pēc svara ir vairāk par molekulām ar tādu pašu molekulmasu. Šādas vielas molekulmasa ir noteiktās robežās, kas saistāmas ar monomēru vienību dažādu skaitu tās sastāvā. Šajā definīcijā "monomēra vienība" ir monomēra molekulas, kas polimerizācijas reakcijā veido polimēru;
d) "paziņojums" ir dokuments, kurā norādīta vajadzīgā informācija un ko iesniedz dalībvalsts kompetentajai iestādei:
- par Kopienā ražotajām vielām to ražotājs, kas vielu atsevišķi vai preparātu veidā laiž tirgū,
e) "laist tirgū" nozīmē darīt pieejamu trešajām personām. Šajā direktīvā par tirgū laišanu uzskata ievešanu Kopienas muitas teritorijā;
f) "zinātniskie pētījumi un izstrādes" ir zinātniskie eksperimenti, analīzes vai ķīmiskie pētījumi, kas veikti kontrolējamos apstākļos; tie ietver raksturīgo īpašību noteikšanu, iedarbības veida un iedarbīguma pētījumus, kā arī ar produkta izstrādi saistīto zinātnisko izpēti;
g) "procesu pētījumi un izstrāde" ir vielas turpmākā izstrāde, kurā vielas pielietojuma pārbaudei izmanto pilotiekārtas vai ražošanas izmēģinājumus;
h) "EINECS" ir Eiropas Ķīmisko komercvielu saraksts (European Inventory of Existing Commercial Chemical Substances). Šajā sarakstā ir pilnīgs to ķīmisko vielu uzskaitījums, ko uzskata par bijušām Kopienas tirgū 1981. gada 18. septembrī.
2. Šajā direktīvā par "bīstamām" uzskata:
a) sprādzienbīstamas vielas un preparātus: cietas, šķidras, pastveida vai želejveida vielas un preparātus, ar kuriem notiek eksotermiskas reakcijas arī bez gaisa skābekļa klātbūtnes, strauji izdalot gāzes, un kas konkrētos testa apstākļos detonē, strauji uzliesmo vai sildot eksplodē, ja tiem piekļūst gaiss;
b) oksidējošas vielas un preparātus: vielas un preparātus, kuru reakcijās ar citām vielām, un jo īpaši ar viegli uzliesmojošām vielām, izdalās ļoti liels siltuma daudzums;
c) ārkārtīgi viegli uzliesmojošas vielas un preparātus: vielas un preparātus, kas ir šķidrumi ar ļoti zemu uzliesmošanas temperatūru un zemu viršanas temperatūru, kā arī gāzveida vielas un preparāti, kuri atmosfēras spiedienā apkārtējā temperatūrā viegli uzliesmo kontaktā ar gaisu;
d) ļoti viegli uzliesmojošas vielas un preparātus:
- vielas un preparātus, kas var sakarst un rezultātā aizdegties, nonākot saskarē ar gaisu, apkārtējās vides temperatūrā bez enerģijas pielikšanas vai
- cietas vielas un preparātus, kas var viegli aizdegties pēc īsas saskares ar aizdegšanās avotu un kas turpina degt vai gruzdēt pēc aizdegšanās avota likvidācijas, vai
- vielas un preparātus, kas ir šķidrumi ar ļoti zemu uzliesmošanas temperatūru, vai
- vielas un preparātus, kas saskarē ar ūdeni vai mitru gaisu izdala viegli uzliesmojošas gāzes bīstamā daudzumā;
e) uzliesmojošas vielas un preparātus: vielas un preparātus, kas ir šķidrumi ar zemu uzliesmošanas temperatūru;
f) ļoti toksiskas vielas un preparātus: vielas un preparātus, kuri ļoti nelielā daudzumā var nonāvēt vai radīt akūtus vai hroniskus veselības traucējumus, tos ieelpojot, uzņemot caur muti vai tiem uzsūcoties caur ādu;
g) toksiskas vielas un preparātus: vielas un preparātus, kuri nelielā daudzumā var nonāvēt vai radīt akūtus vai hroniskus veselības traucējumus, tos ieelpojot, uzņemot caur muti vai tiem uzsūcoties caur ādu;
h) kaitīgas vielas un preparātus: vielas un preparātus, kuri var nonāvēt vai radīt akūtus vai hroniskus draudus veselībai, tos ieelpojot, uzņemot caur muti vai tiem uzsūcoties caur ādu;
i) kodīgas vielas un preparātus: vielas un preparātus, kuri kontaktā ar dzīviem audiem tos var noārdīt;
j) kairinošas vielas un preparātus: vielas un preparātus, kas nav kodīgi, bet kas tūlītējā, ilgstošā vai atkārtotā kontaktā ar ādu vai gļotādām var radīt to iekaisumu;
k) sensibilizējošas vielas un preparātus: vielas un preparātus, kas nav kodīgi, bet pret kuriem var rasties paaugstināts jutīgums, tos ieelpojot vai tiem uzsūcoties caur ādu, un vielas vai preparāta turpmākajā ietekmē veidojas tiem raksturīgā kaitīgā ietekme;
l) kancerogēnas vielas un preparātus: vielas un preparātus, kurus ieelpojot, uzņemot caur muti vai kuriem uzsūcoties caur ādu, tie var izraisīt saslimšanu ar vēzi vai palielināt saslimstību ar šo slimību;
m) mutagēnas vielas un preparātus: vielas un preparātus, kurus ieelpojot, uzņemot caur muti vai kuriem uzsūcoties caur ādu, var rasties iedzimti pārmantojami gēnu defekti vai pieaugt to rašanās biežums;
n) reproduktīvajai funkcijai toksiskas vielas un preparātus: vielas un preparātus, kurus ieelpojot, uzņemot caur muti vai kuriem uzsūcoties caur ādu, var rasties ģenētiski nepārmantojami defekti pēcnācējiem un/vai var tikt nelabvēlīgi ietekmēta vīrišķā vai sievišķā reproduktīvā funkcija vai spējas;
o) videi bīstamas vielas un preparātus: vielas un preparātus, kuriem nokļūstot vidē, uzreiz vai pakāpeniski rodas vai var rasties kaitējums vienam vai vairākiem vides komponentiem.
3. pants
Vielu īpašību noteikšana un novērtēšana
1. Saskaņā ar šo direktīvu veiktos ķīmisko vielu testus parasti veic, izmantojot V pielikumā norādītās metodes. Vielu fizikāli ķīmiskās īpašības nosaka ar V pielikuma A daļā precizētajām metodēm; to toksicitāti nosaka ar V pielikuma B daļā norādītajām metodēm, bet ekotoksicitāti – ar V pielikuma C daļā norādītajām metodēm.
Tomēr ir iespējams, ka daļai EINECS sarakstā iekļauto vielu attiecīgās īpašības ir noteiktas ar citām metodēm, kas atšķiras no V pielikumā norādītajām. Šādu datu piemērotību klasifikācijai un marķēšanai un iespējamo vajadzību noteikt to īpašības saskaņā ar V pielikumā norādītajām metodēm katrā konkrētajā gadījumā izvērtē atsevišķi, citu apsvērumu starpā ņemot vērā nepieciešamību samazināt testus ar mugurkaulniekiem.
Laboratorijas testus veic, ievērojot labas laboratoriju prakses principus, kas noteikti Direktīvā 87/18/EEK, un saskaņā ar Direktīvas 86/609/EEK noteikumiem.
2. Reālu vai potenciālu risku cilvēkiem un videi novērtē, pamatojoties uz principiem, kas saskaņā ar 29. panta 4. punkta b) apakšpunktā noteikto procedūru pieņemti līdz 1993. gada 30. aprīlim. Šos principus regulāri pārskata un pēc vajadzības groza, ievērojot šo pašu procedūru.
4. pants
Klasifikācija
1. Vielas klasificē pēc to raksturīgajām īpašībām saskaņā ar 2. panta 2. punktā noteiktajām vielu grupām. Vielu klasifikācijā ņem vērā piemaisījumu saturu, kas pārsniedz šā panta 4. punktā un 3. pantā Direktīvā 88/379/EEK noteiktās koncentrācijas robežas.
2. Vielu un preparātu klasifikācijai un marķēšanai izmanto vispārējos principus saskaņā ar VI pielikumā [17] noteiktajiem kritērijiem, izņemot gadījumus, kad attiecībā uz bīstamajiem preparātiem atsevišķās direktīvās ir noteiktas citādas prasības.
Šīs direktīvas I pielikumā [18] ietverts to vielu saraksts, kuras klasificētas saskaņā ar 1. un 2. punktā noteiktajiem principiem, un norādīta saskaņotā klasifikācija un marķējums. Lēmumu par konkrētas vielas iekļaušanu I pielikumā, norādot tās saskaņoto klasifikāciju un marķējumu, pieņem saskaņā ar 29. pantā noteikto procedūru.
5. pants
Dalībvalstu pienākumi
1. Neskarot 13. pantu, dalībvalstis veic visus vajadzīgos pasākumus, lai nodrošinātu, ka vielas nevar laist tirgū tīrā veidā vai preparātu sastāvā, ja tās nav:
- saskaņā ar šo direktīvu paziņotas kompetentajā iestādē kādā no dalībvalstīm,
- iepakotas un marķētas saskaņā ar 22. līdz 25. pantu un VI pielikumā noteiktajiem kritērijiem, ņemot vērā VII un VIII pielikumā paredzēto testu rezultātus, izņemot preparātus, uz kuriem attiecas citu direktīvu noteikumi.
Turklāt dalībvalstis veic visus vajadzīgos pasākumus, lai nodrošinātu 27. panta noteikumu ievērošanu ar drošības datu lapām saistītajos jautājumos.
2. Pasākumi, kas minēti 1. punkta otrajā ievilkumā, ir spēkā līdz laikam, kamēr viela ir iekļauta I pielikumā, vai arī tikmēr, kamēr saskaņā ar 29. pantā noteikto procedūru pieņem lēmumu vielu sarakstā neiekļaut.
6. pants
Pienākums veikt izpēti
EINECS sarakstā minēto, bet I pielikumā vēl neiekļauto bīstamo vielu ražotājiem, izplatītājiem un importētājiem ir pienākums veikt izpēti, lai pārliecinātos, ka ir iegūti un pieejami attiecīgi dati par šo vielu īpašībām. Pamatojoties uz šo informāciju, tie šīs vielas iepako un piešķir pagaidu marķējumu saskaņā ar 22. līdz 25. panta noteikumiem un VI pielikumā noteiktajiem kritērijiem.
7. pants
Pilns paziņojums
1. Neskarot 1. panta 2. punktu, 8. panta 1. punktu, 13. pantu un 16. panta 1. punktu, vielas paziņojums iesniedzējam jāiesniedz 16. panta 1. punktā minētajai kompetentajai iestādei dalībvalstī, kurā viela tiek ražota, bet gadījumos, kad vielu ražo ārpus Kopienas, kompetentai iestādei dalībvalstī, kurā paziņojuma iesniedzējs veic uzņēmējdarbību, paziņojums, kurā ietilpst:
- tehniskā dokumentācija, kurā ir vajadzīgā informācija, lai novērtētu visus iespējamos tūlītējos vai vēlākos riska faktorus attiecībā uz cilvēkiem un vidi, un kurā ir visi šim nolūkam pieejamie vajadzīgie dati. Tehniskajā dokumentācijā ietver vismaz VII pielikumā minēto informāciju un pētījumu rezultātus. Tai pievieno veikto pētījumu detalizētu un pilnīgu aprakstu, kā arī izmantoto metodiku vai bibliogrāfisku atsauci uz to,
- deklarācija par vielas nelabvēlīgo iedarbību, ņemot vērā tās paredzamos lietošanas veidus,
- priekšlikums par vielas klasifikāciju un marķēšanu saskaņā ar šo direktīvu,
- attiecībā uz bīstamām vielām – arī drošības datu lapas projekts, kā noteikts 27. pantā,
- ja ražotājs atrodas ārpus Kopienas, paziņojuma iesniedzējs saskaņā ar 2. panta 1. punkta d) apakšpunkta otro ievilkumu, ja vajadzīgs, pievieno ražotāja deklarāciju par to, ka attiecīgās vielas paziņošanai tas pilnvaro paziņojuma iesniedzēju par savu vienīgo pārstāvi,
- pēc paziņojuma iesniedzēja izvēles – pamatots lūgums uz paziņojumu neattiecināt 15. panta 2. punkta noteikumus uz laikposmu, kas nekādā gadījumā nepārsniedz vienu gadu no paziņojuma iesniegšanas dienas.
Papildus iepriekš minētajai informācijai, paziņojuma iesniedzējs kompetentajai iestādei var iesniegt riska faktoru provizorisku novērtējumu, kas veikts saskaņā ar 3. panta 2. punktā noteiktajiem principiem.
2. Neskarot 14. pantu, jau paziņotās vielas paziņojuma iesniedzējs informē kompetento iestādi gadījumos, kad:
- tirgū laistās vielas daudzums sasniedz 10 tonnas gadā uz vienu ražotāju vai kopējais tirgū laistās vielas daudzums sasniedz 50 tonnas uz vienu ražotāju; šādā gadījumā kompetentā iestāde var pieprasīt tās norādītajā termiņā veikt dažus vai visus VIII pielikuma 1. līmenī noteiktos testus/pētījumus,
- tirgū laistās vielas daudzums sasniedz 100 tonnas gadā uz vienu ražotāju vai kopējais tirgū laistās vielas daudzums sasniedz 500 tonnas uz vienu ražotāju; šādā gadījumā kompetentā iestāde paziņojuma iesniedzējam prasa tās norādītajā termiņā veikt VIII pielikuma 1. līmenī noteiktos testus/pētījumus; ja vien paziņojuma iesniedzējs nevar pamatot, kāpēc testi/pētījumi nav vajadzīgi vai kāpēc labāk būtu veikt citus zinātniskos testus/pētījumus,
- tirgū laistās vielas daudzums sasniedz 1000 tonnas gadā uz vienu ražotāju vai kopējais tirgū laistās vielas daudzums sasniedz 5000 tonnas uz vienu ražotāju; šādā gadījumā kompetentā iestāde sastāda programmu VIII pielikuma 2. līmenī noteiktajiem testiem/pētījumiem, kas paziņojuma iesniedzējam jāveic termiņā, kuru noteiks kompetentā iestāde.
3. Ja papildu testus veic saskaņā ar 2. punktā noteiktajām prasībām vai brīvprātīgi, paziņojuma iesniedzējs iesniedz kompetentajai iestādei veikto pētījumu rezultātus.
8. pants
Samazinātas paziņošanas prasības attiecībā uz vielām, kuras laiž tirgū daudzumā līdz vienai tonnai gadā uz ražotāju
1. Neskarot 1. panta 2. punktu, 13. panta 1. punktu un 16. panta 1. punktu, vielas paziņojuma iesniedzējam, kurš gatavojas laist vielu tirgū daudzumā, kas nepārsniedz vienu tonnu gadā uz vienu ražotāju, jāiesniedz 16. panta 1. punktā minētajai kompetentajai iestādei dalībvalstī, kurā viela tiek ražota, bet gadījumos, kad vielu ražo ārpus Kopienas, kompetentai iestādei dalībvalstī, kurā paziņojuma iesniedzējs veic uzņēmējdarbību, paziņojums, kurā ietilpst:
- tehniskā dokumentācija, kurā ir vajadzīgā informācija, lai novērtētu visus iespējamos tūlītējos vai vēlākos riska faktorus attiecībā uz cilvēkiem un vidi, un kurā ir visi šim nolūkam vajadzīgie dati. Tehniskajā dokumentācijā ietver vismaz VII B pielikumā minēto informāciju un pētījumu rezultātus, kurai pievieno veikto pētījumu detalizētu un pilnīgu aprakstu, kā arī izmantoto metodiku vai bibliogrāfisku atsauci uz to, ja to pieprasa dalībvalsts, kurā iesniedz paziņojumu,
- visa pārējā 7. panta 1. punktā minētā informācija.
2. Ja tirgū laižamais daudzums ir mazāks par 100 kg gadā uz vienu ražotāju, paziņojuma iesniedzējs, neskarot 16. panta 1. punktu, iepriekšminētā paziņojuma tehniskajā dokumentācijā drīkst iekļaut nepilnu informāciju VII C pielikumā noteiktajā apjomā.
3. Paziņojuma iesniedzējs, kas iesniedzis nepilnu paziņojuma dokumentāciju saskaņā ar 2. pantu, līdz tam, kamēr tirgū laistās vielas daudzums sasniedz 100 kg gadā uz vienu ražotāju vai kamēr kopējais tirgū laistais daudzums sasniedz 500 kg uz ražotāju, kompetentajai iestādei iesniedz papildu informāciju, kas vajadzīga tehniskās dokumentācijas papildināšanai līdz VII B pielikumā noteiktajam līmenim.
4. Attiecīgi gadījumos, kad paziņojuma iesniedzējs iesniedzis nepilnu paziņojumu saskaņā ar 1. punktu, līdz tam, kamēr tirgū laistās vielas daudzums sasniedz 1 tonnu gadā uz vienu ražotāju, vai līdz tam, kamēr kopējais tirgū laistais daudzums sasniedz 5 tonnas uz ražotāju, iesniedz pilnu paziņojumu saskaņā ar 7. panta prasībām.
5. Vielas, kuras paziņotas saskaņā ar 1. un 2. punktu un kuru bīstamās īpašības paziņojuma iesniedzējam vajadzētu zināt, jāiepako un jāmarķē ar pagaidu marķējumu saskaņā ar 22. līdz 25 panta noteikumiem un VI pielikumā noteiktajiem kritērijiem. Ja nav iespējams tās marķēt saskaņā ar 23. pantā noteiktajiem principiem, marķējumu, ko sastāda, pamatojoties uz jau veikto testu rezultātiem, papildina ar brīdinājumu "Uzmanību – viela vēl nav pilnībā pārbaudīta".
9. pants
Jau paziņotās vielas (10 gadu noteikums)
Paziņojuma iesniedzējam nav jāiesniedz 7. un 8. pantā noteiktā informācija tehniskajai dokumentācijai VII A, VII B, VII C un VII D pielikumā, izņemot to 1. un 2. punktu, ja dati sākotnēji iesniegti vismaz pirms 10 gadiem.
10. pants
Paziņoto vielu laišana tirgū
1. Vielas, kuras paziņotas saskaņā ar 7. pantu, ja kompetentajai iestādei nav iebildumu, var laist tirgū ne agrāk kā 60 dienas pēc tam, kad iestāde saņēmusi dokumentāciju, kas atbilst šajā direktīvā noteiktajām prasībām.
Ja kompetentā iestāde atzīst, ka dokumentācija neatbilst šajā direktīvā noteiktajām prasībām, un 16. panta 2. punktā noteiktajā kārtībā par to informē paziņojuma iesniedzēju, vielu drīkst laist tirgū tikai 60 dienas pēc tam, kad kompetentā iestāde saņēmusi visu informāciju, kura vajadzīga, lai paziņojums atbilstu šīs direktīvas prasībām.
2. Vielas, kuras paziņotas saskaņā ar 8. panta 1. vai 2. punktu, ja kompetentajai iestādei nav iebildumu, var laist tirgū ne agrāk kā 30 dienas pēc tam, kad iestāde saņēmusi dokumentāciju, kas atbilst šajā direktīvā noteiktajām prasībām.
Ja kompetentā iestāde atzīst, ka dokumentācija neatbilst šajā direktīvā noteiktajām prasībām, un 16. panta 3. punktā noteiktajā kārtībā par to informē paziņojuma iesniedzēju, vielu drīkst laist tirgū tikai 30 dienas pēc tam, kad kompetentā iestāde saņēmusi visu informāciju, kura vajadzīga, lai paziņojums atbilstu šīs direktīvas prasībām. Tomēr, ja paziņojuma iesniedzējs saņēmis paziņojumu saskaņā ar 16. panta 3. punktu par to, ka dokumentācija ir pieņemta, vielu drīkst laist tirgū ne agrāk kā 15 dienām pēc tam, kad kompetentā iestāde ir saņēmusi dokumentāciju.
11. pants
Ārpus Kopienas ražotās vielas
Ja attiecībā uz vielām, kas ražotas ārpus Kopienas, iesniegti vairāki paziņojumi par vielu, ko ražojis viens ražotājs, tirgū laistos kopējos gada daudzumus tonnās nosaka Komisija un valstu iestādes, pamatojoties uz informāciju, kas iesniegta saskaņā ar 7. panta 1. punktu, 8. panta 1. punktu un 14. pantu. Pienākums veikt papildu testus saskaņā ar 7. panta 2. punktu attiecas kolektīvi uz visiem paziņojuma iesniedzējiem.
12. pants
Polimēri
Attiecībā uz polimēriem īpašus noteikumus par tehnisko dokumentāciju, kas ietilpst paziņojumos un ir minēta 7. panta 1. punktā un 8. panta 1. punktā, nosaka VII D pielikuma formā saskaņā ar 29. panta 4. punkta b) apakšpunktā minēto procedūru.
13. pants
Atbrīvojumi
1. Direktīvas 7., 8., 14. un 15. panta noteikumi neattiecas uz šādām vielām:
- EINECS sarakstā ietvertajām vielām,
- piedevām un vielām, kuras lieto tikai dzīvnieku barībai saskaņā ar Direktīvu 70/524/EEK un Direktīvu 82/471/EEK [19],
- vielām, kuras lieto tikai kā pārtikas piedevas, uz ko attiecas Direktīva 89/107/EEK [20], un vielām, kuras lieto tikai pārtikas aromatizēšanai un uz kurām attiecas Direktīva 88/388/EEK,
- aktīvajām sastāvdaļām, kuras lieto tikai 1. panta 2. punkta a) apakšpunktā minētajās zālēs. Tas neattiecas uz ķīmiskajiem starpproduktiem,
- vielām, kuras lieto tikai citiem produktiem nozarēs, kur pastāv Kopienas paziņošanas vai apstiprināšanas procedūras, un kurām noteiktās prasības par datu iesniegšanu ir līdzvērtīgas šajā direktīvā noteiktajām. Ne vēlāk kā 12 mēnešu laikā pēc šīs direktīvas paziņošanas Komisija saskaņā ar 29. panta 4. punkta a) apakšpunktā noteikto procedūru sastāda šādu Kopienas tiesību aktu sarakstu. Saskaņā ar iepriekšminēto procedūru šo sarakstu regulāri pārskata un vajadzības gadījumā izdara labojumus.
2. Turpmāk uzskaitītās vielas uzskatāmas par paziņotām šīs direktīvas nozīmē, ja ir ievēroti šādi nosacījumi:
- polimēri, izņemot polimērus, kuru sastāvā ir vismaz 2 % kādas vielas, kas nav iekļauta EINECS,
- vielas, kuras laiž tirgū tādos daudzumos, kas ir mazāki par 10 kg gadā uz vienu ražotāju, ar noteikumu, ka ražotājs/importētājs ievēro visus tās dalībvalsts izvirzītos nosacījumus, kurā vielu laiž tirgū. Šie nosacījumi nepārsniedz informāciju, kas noteikta VII C pielikuma 1. un 2. punktā,
- vielas, ko laiž tirgū ierobežotos daudzumos, nekādā gadījumā nepārsniedzot 100 kg uz vienu ražotāju gadā, un kas ir paredzētas tikai zinātniskiem pētījumiem un izstrādēm, ko veic kontrolētos apstākļos.
Visiem ražotājiem vai importētājiem, kas izmanto šo atbrīvojumu, jāveic rakstiska uzskaite, kurā reģistrē konkrēto vielu, marķējuma datus, vielas daudzumus un pircēju sarakstu; šo informāciju sniedz pēc visu to dalībvalstu kompetento iestāžu pieprasījuma, kurās notiek ražošana, imports vai arī zinātniskie pētījumi un izstrāde,
- vielas, kuras laiž tirgū procesu pētījumiem un izstrādei ar ierobežotu skaitu reģistrētu pircēju tādos daudzumos, kas nepārsniedz procesa pētījumam un izstrādei vajadzīgo. Par šīm vielām var pretendēt uz atbrīvojumu uz gadu, ja ražotājs vai importētājs paziņo to identitāti, marķējumu, daudzumu, daudzuma pamatojumu un pircēju sarakstu, kā arī zinātnisko pētījumu un izstrādes programmu visu to dalībvalstu kompetentajām iestādēm, kurās notiek imports, procesu pētījumi un izstrāde, un ja tiek ievēroti visi nosacījumi, kuras šīs dalībvalstu iestādes var izvirzīt attiecībā uz šādiem pētījumiem un izstrādēm. Dalībvalstu izvirzītajos nosacījumos drīkst iekļaut informāciju, kas nepārsniedz 8. pantā noteikto. Parasti pēc viena gada jāveic šo vielu paziņošana. Ražotājs vai importētājs iesniedz arī apliecinājumu, ka vielu vai preparātu, kura sastāvā tā ietilpst, kontrolētos apstākļos lietos tikai pircēja personāls, un tā nekad nebūs pieejama iedzīvotājiem ne tīrā veidā, ne preparātos. Bez tam, ja kompetentā iestāde uzskata, ka var būt nepieļaujams risks cilvēkiem un videi, tā var iepriekš minētos ierobežojumus papildināt, tajos iekļaujot produktus, ko satur jaunās vielas, kuras iegūst procesa pētniecības un izstrādes laikā.
Izņēmuma gadījumos minēto viena gada atbrīvojuma termiņu var pagarināt vēl uz gadu, ja paziņojuma iesniedzējs pēc kompetento iestāžu pieprasījuma var pierādīt šāda pagarinājuma pamatotību.
3. Vielas, kuras minētas 2. punktā un kuru bīstamās īpašības ražotājam vajadzētu zināt, ražotājam vai tā pārstāvim jāiepako un jāmarķē ar pagaidu marķējumu saskaņā ar 22. līdz 25. panta noteikumiem un VI pielikumā noteiktajiem kritērijiem.
Ja vielu nav iespējams marķēt pilnībā un saskaņā ar 23. pantā noteiktajiem principiem, tā kā VII A pielikumā noteikto testu rezultāti nav pieejami pilnībā, marķējumā papildus tam, kas izriet no jau veikto testu rezultātiem, pievieno brīdinājumu "Uzmanību – viela vēl nav pilnībā pārbaudīta".
14. pants
Papildu informācija
1. Tās vielas paziņojuma iesniedzējam, kura jau paziņota saskaņā ar 7. panta 1. punktu un 8. panta 1. punktu, pēc savas iniciatīvas rakstiski jāinformē kompetentā iestāde, kurai iesniegts sākotnējais paziņojums, par:
- izmaiņām, ko viņš veicis Kopienas tirgū laistajos gada vai kopējos daudzumos, ja vielu, attiecībā uz kuru paziņojuma iesniedzējs pilnvarots par vienīgo pārstāvi, ražo ārpus Kopienas, ko veic viņš un/vai citi,
- jaunu informāciju saistībā ar vielas iedarbību uz cilvēku un/vai vidi, kas tai būtu jāsaņem,
- jauniem tirgū laistās vielas lietošanas veidiem, kas tai būtu jāzina,
- vielu sastāva izmaiņām saskaņā ar VII A, VII B vai VII C pielikuma 1.3. iedaļu,
- visām sava ražotāja vai importētāja statusa izmaiņām.
2. Tās vielas importētājiem, ko ražo ražotāji, kuri veic uzņēmējdarbību ārpus Kopienas un kuri importē vielu saskaņā ar paziņojumu, ko iepriekš iesniedzis vienīgais pārstāvis saskaņā ar 2. panta 1. punkta d) apakšpunktu, ir jānodrošina, lai vienīgajam pārstāvim tiktu sniegta jaunākā informācija par vielas daudzumiem, ko viņš laidis Kopienas tirgū.
15. pants
Atkārtota paziņošana par vielu un izvairīšanās atkārtotiem testiem ar mugurkaulniekiem
1. Attiecībā uz vielām, kas jau ir paziņotas saskaņā ar 7. panta 1. punktu vai 8. panta 1. punktu, kompetentās iestādes var atļaut to nākamajam paziņojuma iesniedzējam, ievērojot VII A un VII B pielikuma 3., 4. un 5. iedaļu, kā arī VIII C pielikuma 3. un 4. iedaļas noteikumus, atsaukties uz testu/pētījumu rezultātiem, kurus iesniedzis pirmais paziņojuma iesniedzējs, ja nākamais paziņojuma iesniedzējs var pierādīt, ka atkārtoti tiek iesniegts paziņojums par iepriekš jau paziņotu vielu ar tādu pašu tīrības pakāpi un piemaisījumu īpašībām. Pirms šādas atsauces izdarīšanas no pirmā paziņojuma iesniedzēja jāsaņem rakstveida piekrišana par atsaukšanos uz viņa iesniegtajiem testu/pētījumu rezultātiem.
2. Pirms veic testēšanu ar mugurkaulniekiem nolūkā iesniegt paziņojumu saskaņā ar 7. panta 1. punktu vai 8. panta 1. punktu, neskarot šā panta 1. punktu, nākamajiem paziņojuma iesniedzējiem to dalībvalstu kompetentajās iestādēs, kurās viņi gatavojas iesniegt paziņojumus, ir jānoskaidro:
a) vai viela, kuru viņi gatavojas paziņot, jau nav paziņota un
b) pirmā paziņojuma iesniedzēja vārds/nosaukums un adrese.
a) kompetentā iestāde, kas saņem pieprasījumu, piekrīt nākamā paziņojuma iesniedzēja nodomam laist vielu tirgū norādītajā daudzumā un
b) viela jau iepriekš ir paziņota, un
c) pirmais paziņojuma iesniedzējs nav pieprasījis un nav saņēmis pagaidu atbrīvojumu no šā panta noteikumiem,
Pirmais paziņojuma iesniedzējs un nākamais paziņojuma iesniedzējs veic visus pasākumus, kas vajadzīgi, lai panāktu vienošanos par dalīšanos ar informāciju un izvairītos no atkārtotiem testiem ar mugurkaulniekiem.
3. Vienas un tās pašas vielas paziņojuma iesniedzēji, kuri vienojušies par dalīšanos ar informāciju, kas attiecas uz VII pielikumu, saskaņā ar 1. un 2. punktu dara arī visu nepieciešamo, lai panāktu vienošanos par dalīšanos ar informāciju, kas iegūta testos ar mugurkaulniekiem un iesniegta saskaņā ar 7. panta 2. punktu.
4. Ja, neraugoties uz 2. un 3. punkta noteikumiem, vienas un tās pašas vielas paziņojuma iesniedzēji un nākamie paziņojuma iesniedzēji nevar vienoties par dalīšanos ar informāciju, dalībvalstis drīkst paziņojuma iesniedzējiem un nākamajiem paziņojuma iesniedzējiem, kas atrodas to teritorijā, noteikt valsts pasākumus, saskaņā ar kuriem paziņojuma iesniedzējiem un nākamajiem paziņojuma iesniedzējiem, lai neveiktu atkārtotus testus ar mugurkaulniekiem, ir jāapmainās ar informāciju, un nosaka informācijas izmantošanas procedūru, gan ieskaitot noteikumus par pagaidu atbrīvojumiem, kas minēti 7. panta 1. punkta pēdējā ievilkumā, gan arī par iesaistīto pušu interešu saprātīgu saskaņošanu.
16. pants
Iestāžu tiesības un pienākumi
1. Dalībvalstis nozīmē kompetento iestādi vai iestādes, kas ir atbildīgas par 7. līdz 14. pantā noteiktās informācijas saņemšanu un tās atbilstības pārbaudi šīs direktīvas prasībām.
Turklāt, ja vielas iespējamā riska novērtēšanai ir nepieciešams, kompetentās iestādes var pieprasīt papildu informāciju, verifikācijas un/vai apstiprināšanas testus attiecībā uz tām vielām vai to pārveidošanās produktiem, par ko tām ir iesniegts paziņojums vai saņemta informācija saskaņā ar šo direktīvu; tajā var iekļaut arī VIII pielikumā minētās informācijas pieprasījumu pirms 7. panta 2. punktā noteiktā termiņa.
Bez tam, kompetentās iestādes drīkst:
- kontroles nolūkos veikt paraugu ņemšanu,
- prasīt, lai paziņojuma iesniedzējs piegādā paziņoto vielu tādā daudzumā, kādu tās uzskata par vajadzīgu verifikācijas testiem,
- līdz Kopienas noteikumu ieviešanai veikt pasākumus, kas saistīti ar vielas drošu lietošanu.
Attiecībā uz vielām, kas paziņotas saskaņā ar 7. panta 1. punktu un 8. panta 1. un 2. punktu, kompetentā iestāde, kas saņēmusi paziņojumu, veic riska faktoru novērtējumu saskaņā ar vispārīgajiem principiem, kas noteikti 3. panta 2. punktā. Novērtējumā ietilpst rekomendācijas par piemērotāko vielas testēšanas metodi un, ja vajadzīgs, arī ieteikumi par pasākumiem, kas var samazināt apdraudējumus cilvēkiem un videi saistībā ar vielu tirdzniecību. Novērtējumu periodiski atjaunina, ņemot vērā papildu informāciju, ko sniedz saskaņā ar šo pantu vai arī 7. panta 2. punktu, 8. panta 3. punktu un 14. panta 1. punktu.
2. Par paziņojumiem, kuri iesniegti saskaņā ar 7. pantu, 60 dienu laikā pēc paziņojuma saņemšanas iestāde rakstiski informē paziņojuma iesniedzēju par to, vai ir apstiprināta paziņojuma atbilstība šīs direktīvas prasībām, vai arī paziņojums tām neatbilst.
Ja dokumentācija tiek apstiprināta, iestāde paziņojuma iesniedzējam vienlaikus paziņo arī paziņojuma reģistrācijas numuru. Ja dokumentācija netiek apstiprināta, iestāde informē paziņojuma iesniedzēju par to, kādi papildu dati vēl iesniedzami, lai dokumentācija atbilstu šīs direktīvas prasībām.
3. Par paziņojumiem, kas iesniegti saskaņā ar 8. pantu, kompetentās iestādes 30 dienu laikā pēc paziņojuma saņemšanas pieņem lēmumu par to, vai paziņojums atbilst šīs direktīvas prasībām, bet, ja paziņojums tiek atzīts par šīs direktīvas prasībām neatbilstīgu, informē paziņojuma iesniedzēju par to, kāda papildu informācija tam jāiesniedz, lai dokumentācija atbilstu šīs direktīvas prasībām. Ja paziņojums atbilst šīs direktīvas prasībām, iestāde tā paziņojuma iesniedzējam vienlaikus paziņo arī paziņojuma reģistrācijas numuru.
4. Attiecībā uz ārpus Kopienas ražotajām vielām, kurām ir viens ražotājs, bet iesniegti vairāki paziņojumi, kompetentās iestādes kopā ar Komisiju ir atbildīgas par Kopienas tirgū laižamā gada daudzuma un kopējā daudzuma aprēķināšanu. Ja 7. panta 2. punktā noteiktie daudzuma limiti tonnās ir sasniegti, kompetentā iestāde, kas ir atbildīga par paziņojuma vai paziņojumu pieņemšanu, sazinās ar visiem paziņojuma iesniedzējiem, informējot par pārējiem paziņojuma iesniedzējiem un atgādinot par 11. pantā noteikto kolektīvo atbildību.
5. Apstiprinot klasifikācijas un marķējuma priekšlikumus vai izdarot to grozījumus, ievēro 28. pantā noteikto procedūru.
6. Neskarot 19. panta 1. punktu, dalībvalstis un Komisija nodrošina, lai visa informācija, kas attiecas uz rūpniecisku izmantošanu vai ražošanu, tiktu turēta slepenībā.
17. pants
Komisijas iesaistīšana paziņošanas procedūrā
Kad dalībvalsts saņem paziņojuma dokumentāciju, kas minēta 7. panta 1. punktā un 8. panta 1. punktā, vai informāciju par papildu testiem, kas veikti saskaņā ar 7. panta 2. punktu un 8. panta 3. punktu, vai arī papildu informāciju, kas iesniegta saskaņā ar 14. pantu, tā iespējami drīz nosūta Komisijai dokumentācijas kopiju vai papildu informācijas eksemplāru, vai arī minēto dokumentu kopsavilkumu.
Attiecībā uz 16. panta 1. punktā minēto papildu informāciju kompetentās iestādes informē Komisiju par izraudzītajiem testiem, šādas izvēles pamatojumu, rezultātiem un piemērotos gadījumos rezultātu novērtējumu. Attiecībā uz informāciju, kura saņemta saskaņā ar 13. panta 2. punktu, kompetentā iestāde nosūta Komisijai tās daļas, kas varētu interesēt gan Komisiju, gan pārējās kompetentās iestādes.
Direktīvas 16. panta 1. punktā minēto riska faktoru novērtējumu vai šāda novērtējuma kopsavilkumu nosūta Komisijai, tiklīdz tas ir pieejams.
18. pants
Komisijas pienākumi
1. Pēc 17. pantā minētās dokumentācijas un informācijas saņemšanas Komisija nosūta tās eksemplārus dalībvalstīm. Bez tam, ja Komisija uzskata par vajadzīgu, tā var nosūtīt arī citu būtisku informāciju, kuru tā saņēmusi saskaņā ar šo direktīvu.
2. Dalībvalsts kompetentā iestāde drīkst tieši apspriesties ar kompetento iestādi, kura saņēmusi sākotnējo paziņojumu, vai ar Komisiju par konkrētu informāciju, kas ir saskaņā ar šo direktīvu prasītajā dokumentācijā, vai par 16. panta 1. punktā paredzēto riska faktoru novērtējumu; tā var arī ierosināt veikt papildu testus vai sniegt papildu informāciju, vai grozīt riska faktoru novērtējumu. Ja kompetentā iestāde, kas saņēmusi sākotnējo paziņojumu, neievēro citu iestāžu ierosinājumus attiecībā uz papildu informāciju, apstiprināšanas testiem, VIII pielikumā noteikto pētījumu programmu vai riska faktoru novērtējuma grozījumiem, tai šāda rīcība pārējām ieinteresētajām iestādēm ir jāpamato. Ja iesaistītās iestādes nevar panākt vienošanos, un kāda no iestādēm pamatoti uzskata, ka cilvēku un vides aizsardzībai vajadzīga papildu informācija, ka jāveic apstiprināšanas testi un pētījumu programmās vai novērtējumā jāizdara grozījumi, tad tā var lūgt Komisiju pieņemt attiecīgu lēmumu saskaņā ar 29. panta 4. punkta b) apakšpunktā noteikto procedūru.
19. pants
Datu konfidencialitāte
1. Ja paziņojuma iesniedzējs uzskata, ka jāievēro konfidencialitāte, viņš var norādīt, ka saskaņā ar 7., 8. un 14. pantu sniedzamo informāciju uzskata par komerciāli svarīgu, un tās izpaušana viņam var nodarīt kaitējumu ražošanā vai komercdarbībā, un tāpēc viņš vēlas šo informāciju turēt slepenībā no visiem, izņemot kompetentās iestādes un Komisiju. Šādos gadījumos jāsniedz pilnīgs pamatojums.
Saistībā ar paziņojumiem un informāciju, kuru iesniedz saskaņā ar 7. panta 1. un 2. punktu, 8. panta 1., 2. un 3. punktu, ražošanas un komercnoslēpumu neattiecina uz:
a) vielas tirdzniecības nosaukumu;
b) ražotāja un paziņojuma iesniedzēja vārdu vai nosaukumu;
c) vielas fizikāli ķīmiskajām īpašībām saistībā ar VII A, VII B un VII C pielikuma 3. iedaļu;
d) iespējamajiem paņēmieniem, kā vielu padarīt nekaitīgu;
e) toksikoloģisko un ekotoksikoloģisko testu rezultātu kopsavilkumu;
h) drošības datu lapā ietverto informāciju;
i) attiecībā uz I pielikumā ietvertajām vielām, analītiskajām metodēm, ar kurām atklāj bīstamās vielas noplūdes vidē un nosaka to tiešo iedarbību uz cilvēkiem.
Ja paziņojuma iesniedzējs, ražotājs vai importētājs vēlāk nodot atklātībā informāciju, kas iepriekš bijusi konfidenciāla, viņš par to attiecīgi informē kompetento iestādi.
2. Iestāde, kura saņēmusi paziņojumu/informāciju, pati izlemj, uz kādu informāciju attiecas ražošanas noslēpums un komercnoslēpums saskaņā ar 1. punktu.
Informāciju, kuru atzinusi par konfidenciālu iestāde, kas no paziņojuma iesniedzēja saņēmusi paziņojuma dokumentāciju, pārējās kompetentās iestādes un Komisija izmanto kā konfidenciālu informāciju.
3. Attiecībā uz vielām, kas iekļautas 21. panta 1. punktā noteiktajā sarakstā un kas šīs direktīvas nozīmē netiek klasificētas kā bīstamas, to nosaukums var būt norādīts tirdzniecības nosaukuma veidā, ja to prasa kompetentā iestāde, kurai iesniegts paziņojums. Parasti šādas vielas sarakstā ar tirdzniecības nosaukumu var iekļaut ne ilgāk kā trīs gadus. Tomēr gadījumos, kad kompetentā iestāde, kura saņēmusi dokumentāciju, uzskata, ka vielas ķīmiskā nosaukuma publicēšana, izmantojot IUPAC nomenklatūru, var atklāt informāciju par tās komercizmantošanu vai ražošanu, vielu drīkst reģistrēt tikai ar tirdzniecības nosaukumu tik ilgi, cik kompetentā iestāde to atzīst par vajadzīgu.
Bīstamās vielas pēc tās kompetentās iestādes pieprasījuma, kura saņēmusi paziņojumu, var ievietot sarakstā tikai ar tirdzniecības nosaukumu līdz laikam, kamēr tās iekļauj I pielikumā.
4. Konfidenciālu informāciju, kas nodota Komisijai vai dalībvalstīm, tur slepenībā.
Šādu informāciju:
- drīkst nodot tikai tām iestādēm, kuru pienākumi ir precizēti 16. panta 1. punktā,
- tomēr drīkst izpaust personām, kuras ir tieši iesaistītas lietu izskatīšanā administratīvā kārtībā vai tiesā sakarā ar sankcijām, kas noteiktas tirgū laisto vielu kontrolei, kā arī personām, kurām jāpiedalās vai kuras jāuzklausa lietas izskatīšanas procesā.
20. pants
Apkopotas dokumentācijas apmaiņa
1. Ziņas, kuras sniegtas saskaņā ar 17. un 18. pantu, drīkst nosūtīt Komisijai un dalībvalstīm kopsavilkuma veidā.
Šādos gadījumos saskaņā ar 18. panta 2. punktu, dalībvalstu kompetentajām iestādēm un Komisijai vienmēr ir pieeja paziņojuma dokumentācijai un papildu informācijai.
2. Apmaiņai ar 17. pantā un 18. panta 1. punktā minēto informāciju Komisija izstrādā vienotu formātu. Šo formātu pieņem saskaņā ar 29. pantā noteikto procedūru.
21. pants
Esošo vielu un jaunu vielu saraksti
1. Komisija sastāda visu saskaņā ar šo direktīvu paziņoto vielu sarakstu. Šo sarakstu sastāda saskaņā ar Komisijas Lēmuma 85/71/EEK [21] noteikumiem.
22. pants
Iepakojums
1. Dalībvalstis veic visus vajadzīgos pasākumus, lai nodrošinātu, ka bīstamās vielas nevar laist tirgū, ja iepakojums neatbilst šādām prasībām:
a) tā konstrukcija un izpildījums ir tāds, lai saturs nevarētu izplūst; šī prasība neattiecas uz gadījumiem, kad noteiktas īpašas drošības ierīces;
b) iepakojuma materiāliem un aizdarei jābūt noturīgiem pret satura iedarbību, un tie satura iedarbībā nedrīkst veidot bīstamus savienojumus;
c) aizdarei un iepakojumam jābūt izturīgam un viengabalainam, lai nodrošinātu, ka tas neatvērsies un droši izturēs visas slodzes un deformācijas, kurām tas parasti pakļauts;
d) tarai ar noņemamu aizdari jābūt konstruētai tā, lai to varētu atkārtoti noslēgt, saturam neizplūstot;
e) jebkuras ietilpības tarai, kurā pārdod vai kurā iepakotas plašai sabiedrībai pieejamas vielas, kuras marķētas kā "ļoti toksiskas", "toksiskas" vai "kodīgas" saskaņā ar šo direktīvu, jābūt ar bērniem nepieejamu aizdari un labi redzamu brīdinājuma uzrakstu;
f) jebkuras ietilpības tarai, kurā pārdod vai kurā iepakotas plašai sabiedrībai pieejamas vielas, kuras marķētas kā "kaitīgas", "ļoti viegli uzliesmojošas" vai "viegli uzliesmojošas" saskaņā ar šo direktīvu, jābūt ar labi redzamu brīdinājuma uzrakstu.
2. Dalībvalstis drīkst arī noteikt, ka iepakojumam sākotnēji jābūt aizzīmogotam tā, lai pēc tam, kad to atver pirmoreiz, zīmogs tiek pilnīgi bojāts.
3. To vielu grupas, kuru iepakojumam jābūt aprīkotam ar 1. punkta e) un f) apakšpunktā minētajām ierīcēm, maina saskaņā ar 29. pantā noteikto procedūru.
4. Tehniskos noteikumus attiecībā uz 1. punkta e) un f) apakšpunktā minētajām ierīcēm maina saskaņā ar 29. panta 4. punkta a) apakšpunktā noteikto procedūru, un tie ir noteikti šīs direktīvas IX pielikuma A un B punktā.
23. pants
Marķējums
1. Dalībvalstis veic visus pasākumus, kas vajadzīgi, lai nodrošinātu, ka bīstamās vielas nevar laist tirgū, ja marķējums uz iepakojuma neatbilst šādām prasībām.
2. Uz katra iepakojuma skaidri un neizdzēšami jābūt:
a) vielas nosaukumam saskaņā ar kādu no tiem apzīmējumiem, kas norādīti I pielikumā. Ja viela vēl nav iekļauta I pielikumā, nosaukumā jāizmanto starptautiski pieņemta nomenklatūra;
b) tās personas vārdam/nosaukumam, pilnai adresei un tālruņa numuram, kura veic uzņēmējdarbību Kopienā, atbild par vielas laišanu tirgū un ir tās ražotājs, importētājs vai izplatītājs;
c) noteiktajiem bīstamības simboliem un brīdinājuma norādēm attiecībā uz vielas lietošanu. Bīstamības simbolu un brīdinājumu norāžu formulējumi atbilst tiem, kas noteikti II pielikumā [22]. Simbolus iespiež melnas krāsas burtiem uz oranži dzeltena fona. Konkrētajām vielām izmanto I pielikumā noteiktos bīstamības simbolus un brīdinājuma norādes. Bīstamajām vielām, kuras vēl nav iekļautas I pielikumā, bīstamības simbolus un brīdinājuma norādes piešķir saskaņā ar VI pielikumā izklāstītajiem noteikumiem.
Gadījumos, kad vielai ir piešķirti vairāki bīstamības simboli:
- ja simbolu T izmantot ir obligāti, simbolu X un C var nelietot, ja I pielikumā nav noteikts citādi,
- ja simbolu C izmantot ir obligāti, simbolu X var nelietot,
- ja simbolu E izmantot ir obligāti, simbolu F un O var nelietot;
d) standartfrāzēm (R-frāzes), kas norāda uz īpašiem riska faktoriem, kuri saistīti ar bīstamās vielas lietošanu. Šo R-frāžu formulējums atbilst III pielikumā noteiktajam. Konkrētajām vielām izmanto I pielikumā noteiktās R-frāzes. Bīstamajām vielām, kuras vēl nav iekļautas I pielikumā, R-frāzes nosaka saskaņā ar noteikumiem VI pielikumā;
e) standartfrāzēm, kas attiecas uz vielu drošu lietošanu (S-frāzes). Šo S-frāžu formulējums atbilst IV pielikumā noteiktajam. Konkrētajām vielām izmanto I pielikumā noteiktās S-frāzes. Bīstamajām vielām, kuras vēl nav iekļautas I pielikumā, izmantojamās S-frāzes nosaka saskaņā ar VI pielikuma noteikumiem;
f) EEK numuram, ja tas ir piešķirts. EEK numurs atrodams EINECS sarakstā vai 21. pantā 1. punktā minētajā sarakstā.
Turklāt I pielikuma vielu marķējumā papildus iekļauj vārdus "EEK marķējums".
3. Uz kairinošu, viegli uzliesmojošu, uzliesmojošu un oksidējošu vielu iepakojuma, ja tā tilpums nav lielāks par 125 ml, R-frāžu un S-frāžu var nebūt. Šis noteikums attiecas uz tāda paša tilpuma kaitīgo vielu iepakojumu, ja tās nepārdod mazumtirdzniecībā plašai sabiedrībai.
4. Uz tādu vielu iepakojuma vai etiķetes, uz kurām attiecas šī direktīva, nedrīkst būt tādu uzrakstu, kā piemēram, "nav toksiska", "nekaitīga" u.c.
24. pants
Marķēšanas prasību izpilde
Šādi etiķešu izmēri vajadzīgi tikai šajā direktīvā noteiktās informācijas norādīšanai un, ja vajadzīgs, arī papildu veselības aizsardzības vai drošības norādēm.
2. Etiķete nav vajadzīga, ja attiecīgā informācija 1. punktā noteiktajā veidā ir skaidri norādīta uz paša iepakojuma.
3. Etiķetes krāsa un izskats vai gadījumos, kad marķējums izdarīts saskaņā ar 2. punktu, ir tāds, lai būtu labi pamanāms bīstamības simbols un tā fons.
4. Informācija, kas noteikta 23. pantā, skaidri izdalās uz tai noteiktā fona, bet burtu izmērs un attālums ir tādi, lai šī informācija būtu viegli izlasāma.
Īpašus noteikumus par šīs informācijas formu un izmēriem iekļauj VI pielikumā saskaņā ar 29. panta 4. panta b) apakšpunktā minēto procedūru.
5. Dalībvalstis var noteikt, ka, to teritorijā laižot tirgū bīstamas vielas, šo vielu marķējumā jāizmanto valsts oficiālā valoda vai valodas.
6. Uzskata, ka šajā direktīvā noteiktās marķēšanas prasības ir ievērotas, ja:
a) preparātiem dubultiepakojumā, kurā ir viens vai vairāki iepakojumi, ārējais iepakojums ir marķēts saskaņā ar starptautiskajiem noteikumiem par bīstamo vielu pārvadājumiem, bet iekšējais iepakojums ir marķēts saskaņā ar šīs direktīvas prasībām;
b) preparātiem vienā iepakojumā:
- ja šāds iepakojums ir marķēts saskaņā ar starptautiskajiem noteikumiem par bīstamu vielu pārvadājumiem un 23. panta 2. punkta a), b), d), e) un f) apakšpunkta noteikumiem un
- atsevišķos gadījumos attiecībā uz īpašiem iepakojuma veidiem, piemēram, pārvietojamiem gāzes baloniem, ievērotas prasības, kas minētas VI pielikumā.
Ja bīstamās vielas neizved no dalībvalsts teritorijas, var izmantot marķējumu, kas atbilst konkrētās valsts noteikumiem nevis starptautiskajiem noteikumiem par bīstamu vielu pārvadājumiem.
25. pants
Atbrīvojumi no marķējumam un iepakojumam noteiktajām prasībām
1. Direktīvas 22., 23. un 24. pants neattiecas uz munīciju un sprāgstvielām, ko laiž tirgū eksplozīva vai pirotehniska efekta iegūšanai.
Minētos pantus neattiecina uz noteikumiem par butānu, propānu un sašķidrinātām naftas gāzēm līdz 1997. gada 30. aprīlim.
2. Dalībvalstis turklāt drīkst:
a) atļaut iepakojumiem, kas ir pārāk mazi vai citu iemeslu dēļ nav piemēroti marķēšanai saskaņā ar 24. panta 1. un 2. punktu, 23. pantā noteikto marķējumu lietot citādā, tiem piemērotā veidā;
b) atkāpjoties no 23. un 24. panta, atļaut nemarķēt iepakojumu, kurā ir vielas, kas nav eksplozīvas, ļoti toksiskas vai toksiskas, vai to marķēt kādā citā veidā, ja šīs vielas iepakojumā ir tik mazā daudzumā, ka nav pamata uzskatīt, ka varētu būt apdraudēti to lietotāji vai citas personas;
c) ja iepakojums ir pārāk mazs, lai to varētu marķēt 23. un 24. pantā noteiktajā veidā, un nav pamata uzskatīt, ka varētu būt apdraudēti šādu vielu lietotāji vai citas personas, atkāpjoties no iepriekšminētajiem noteikumiem, var atļaut eksplozīvu, ļoti toksisku vai toksisku vielu iepakojumu marķēt kādā citā piemērotā veidā.
Piemērojot šo atbrīvojumu, nav pieļaujams izmantot simbolus, bīstamības norādes, riska frāzes (R-frāzes) un drošības frāzes (S-frāzes), kas atšķiras no šajā direktīvā noteiktajām.
3. Kad dalībvalsts paredz izmantot 2. punktā minētās iespējas, par to tūlīt informē Komisiju.
26. pants
Reklāma
Ir aizliegta tādu vielu reklāma, kas pieder pie kādas no 2. panta 2. punktā minētajām vielu grupām, ja reklāmā netiek norādīta attiecīgās vielas kategorija vai kategorijas.
27. pants
Drošības datu lapa
1. Lai jo īpaši profesionālie lietotāji varētu veikt vajadzīgos pasākumus vides aizsardzībai, kā arī drošības un veselības aizsardzībai darbā, reizē ar bīstamās vielas pirmo piegādi vai, ja vajadzīgs, pirms tās ražotāji, importētāji vai izplatītāji saņēmējam nodod drošības datu lapu. Šajā lapā jābūt informācijai, kas vajadzīga cilvēku un vides aizsardzībai.
To var nodot uz papīra vai elektroniskā veidā. Turpmāk ražotājs, importētājs vai izplatītājs drošības datu lapas saņēmējam par vielu nodod visu jaunāko informāciju, kas tam kļuvusi zināma.
2. Vispārīgos noteikumus par 1. punktā minēto drošības datu lapu izstrādāšanu, izplatīšanu, saturu un formu noteiks saskaņā ar 29. panta 4. punkta a) apakšpunktā noteikto procedūru.
28. pants
Pielāgošana tehnikas attīstībai
Grozījumus, kas vajadzīgi, lai šīs direktīvas pielikumus pielāgotu tehnikas attīstībai, pieņem saskaņā ar 29. pantā noteikto procedūru.
29. pants
Procedūra pielāgošanai tehnikas attīstībai
1. Komisijai palīdz komiteja, kurā ir dalībvalstu pārstāvji un kuras priekšsēdētājs ir Komisijas pārstāvis.
2. Komisijas pārstāvis iesniedz komitejai veicamo pasākumu projektu. Atzinumu par projektu Komiteja sniedz termiņā, kādu priekšsēdētājs var noteikt atkarībā no jautājuma steidzamības. Atzinumu sniedz ar balsu vairākumu, kā Līguma 148. panta 2. punktā noteikts attiecībā uz lēmumiem, kuri Padomei jāpieņem pēc Komisijas priekšlikuma. Dalībvalstu pārstāvju balsis komitejā vērtē tā, kā noteikts minētajā pantā. Priekšsēdētājs nebalso.
3. Komisija pieņem paredzētos pasākumus, ja tie ir saskaņā ar komitejas atzinumu.
Ja paredzētie pasākumi neatbilst komitejas atzinumam vai arī, ja atzinums nav sniegts, tad Komisija tūlīt iesniedz Padomei priekšlikumu par veicamajiem pasākumiem. Padome pieņem lēmumu ar kvalificētu balsu vairākumu.
4. a) Izņemot turpmāk b) apakšpunktā minētos gadījumus, ja, beidzoties trīs mēnešu laikposmam kopš priekšlikumu iesniegšanas Padomei, tā nav pieņēmusi attiecīgo lēmumu, lēmumu par paredzēto pasākumu veikšanu pieņem Komisija. Gadījumā, kas minēts 31. panta 2. punktā, šis laikposms ir sešas nedēļas;
b) attiecībā uz II, VI, VII un VIII pielikuma pielāgošanu tehnikas attīstībai, ja pēc triju mēnešu termiņa beigām no jautājuma nodošanas izskatīšanai Padomei tā nav pieņēmusi lēmumu, tad lēmumu par priekšlikumā ietvertajiem pasākumiem pieņem Komisija, ja vien Padome ar vienkāršu balsu vairākumu nepieņem lēmumu pret minētajiem pasākumiem.
30. pants
Brīvas aprites klauzula
Dalībvalstis nedrīkst aizliegt, ierobežot vai kavēt laist tirgū vielas, attiecībā uz kurām ievērotas šīs direktīvas prasības, pamatojoties uz paziņošanu, klasifikāciju, iepakošanu vai marķēšanu šīs direktīvas nozīmē.
31. pants
Drošības klauzula
1. Gadījumos, kad, ņemot vērā jaunāko informāciju, dalībvalstīm ir pamatoti iemesli uzskatīt, ka viela, kura tikusi apstiprināta kā atbilstīga šīs direktīvas prasībām, nepiemērotas klasifikācijas, iepakojuma vai marķējuma dēļ apdraud cilvēkus vai vidi, dalībvalstis var noteikt pagaidu klasifikāciju vai, ja tas vajadzīgs, aizliegt šādu vielu laist tirgū, vai noteikt īpašus nosacījumus tās teritorijā. Dalībvalsts par šādu rīcību nekavējoties informē Komisiju un pārējās dalībvalstis, kā arī paziņo sava lēmuma iemeslus.
2. Komisija pieņem lēmumu saskaņā ar procedūru, kas minēta 29. panta 4. punkta a) apakšpunktā.
3. Ja pēc tam, kad pieņemts lēmums saskaņā ar 2. punktu, Komisija uzskata, ka gadījumos, uz kuriem attiecas 1. punkta noteikumi, vajadzīga šīs direktīvas pielikumu tehniska pielāgošana, tā attiecīgajā jautājumā pieņem lēmumu saskaņā ar 29. pantā noteikto procedūru.
32. pants
Ziņojumi
1. Reizi trijos gados dalībvalstis nosūta Komisijai ziņojumu par šīs direktīvas īstenošanu savās teritorijās. Pirmā ziņojuma iesniegšanas termiņš ir trīs gadi pēc šīs direktīvas īstenošanas.
2. Pamatojoties uz 1. punktā minēto informāciju, Komisija ik pēc trim gadiem sagatavo kopsavilkuma ziņojumu, kuru nosūta dalībvalstīm."
2. Direktīvas 24., 25. un 27. pants kļūst attiecīgi par 33., 34. un 35. pantu.
3. Direktīvas II, VI, VII un VIII pielikumā ar šo izdara šādus grozījumus:
- II pielikumu groza, to saskaņā ar šīs direktīvas 1. pielikumu papildinot ar simbolu, kas norāda uz videsbīstamību,
- VI pielikuma I.A daļu aizstāj ar šīs direktīvas 2. pielikumu,
- VII pielikumu aizstāj ar šīs direktīvas 3. pielikumu,
- VIII pielikumu aizstāj ar šīs direktīvas 4. pielikumu.
- 10. panta 3. punktā un 11. pantā "8.c pants" aizstāj ar "28. pants";
3. Direktīvā 78/631/EEK:
- 6. panta 2. punkta g) apakšpunktā "6. pants" aizstāj ar "23. pants",
- 10. panta 3. punktā un 11. pantā "8.c pants" aizstāj ar "28. pants";
4. Direktīvā 88/379/EEK:
- septītajā un astotajā apsvērumā atsauci uz Direktīvu 79/831/EEK aizstāj ar atsauci uz šo direktīvu,
- 3. panta 3. punktā "kancerogēna, mutagēna un teratogēna iedarbība" aizstāj ar "kancerogēna un mutagēna iedarbība un iedarbība uz reproduktīvo funkciju",
- 3. panta 5. punktā "Direktīvas 67/548/EEK 8. panta 2. punkts" aizstāj ar "Direktīvas 67/548/EEK 13. panta 3. punkts",
- 3. panta 5. punkta o) apakšpunktu lasa šādi:
- "o) preparātus uzskata par reproduktīvajai funkcijai toksiskiem, un tiem piešķir vismaz simbolu un bīstamības norādi "toksisks",, ja tie satur vielu, kurai ir šāda iedarbība un kurai piešķirta vismaz viena no Direktīvas 67/548/EEK VI pielikumā noteiktajām R-frāzēm, kas raksturo 1. klases reproduktīvajai funkcijai toksiskās vielas, un šīs vielas koncentrācija preparātā ir vienāda vai lielāka par:
- koncentrāciju, kas attiecīgajai vielai norādīta Direktīvas 67/548/EEK I pielikumā, vai
- koncentrāciju, kas norādīta šīs direktīvas I pielikuma 6. punktā (VI tabulā) gadījumos, kad attiecīgā viela vai vielas nav minētas Direktīvas 67/548/EEK I pielikumā vai ir minētas, nenorādot robežkoncentrāciju;",
- 3. panta 5. punkta p) apakšpunktu lasa šādi:
- "p) preparātus uzskata par reproduktīvajai funkcijai toksiskiem, un tiem piešķir vismaz simbolu un bīstamības norādi "toksisks",, ja tie satur vielu, kurai ir šāda iedarbība un kurai piešķirta vismaz viena no Direktīvas 67/548/EEK VI pielikumā noteiktajām R-frāzēm, kas raksturo 2. klases reproduktīvajai funkcijai toksiskās vielas, un šīs vielas koncentrācija preparātā ir vienāda vai lielāka par:
- koncentrāciju, kas attiecīgajai vielai norādīta Direktīvas 67/548/EEK I pielikumā, vai
- koncentrāciju, kas norādīta šīs direktīvas I pielikuma 6. punktā (VI tabulā) gadījumos, kad attiecīgā viela vai vielas nav minētas Direktīvas 67/548/EEK I pielikumā vai ir minētas, nenorādot robežkoncentrāciju;",
- 3. panta 5. punkta q) apakšpunktu lasa šādi:
- "q) preparātus uzskata par reproduktīvajai funkcijai toksiskiem, un tiem piešķir vismaz simbolu un bīstamības norādi "kaitīgs",, ja tie satur vielu, kurai ir šāda iedarbība un kurai piešķirta vismaz viena no Direktīvas 67/548/EEK VI pielikumā noteiktajām R-frāzēm, kas raksturo 3. klases reproduktīvajai funkcijai toksiskās vielas, un šīs vielas koncentrācija preparātā ir vienāda vai lielāka par:
- koncentrāciju, kas attiecīgajai vielai norādīta Direktīvas 67/548/EEK I pielikumā, vai
- koncentrāciju, kas norādīta šīs direktīvas I pielikuma 6. punktā (VI tabulā) gadījumos, kad attiecīgā viela vai vielas nav minētas Direktīvas 67/548/EEK I pielikumā vai ir minētas, nenorādot robežkoncentrāciju;",
- 6. panta 1. punkta a) apakšpunktā "15. panta 1. apakšpunkts" aizstāj ar "22. panta 1. punkts",
- 6. panta 3. punktā "21. pants" aizstāj ar "28. pants",
- 7. panta 1. punkta c) apakšpunktā ii) daļā "11. panta 4. apakšpunkts" aizstāj ar "19. panta 4. punkts",
- 7. panta 1. punktā "16. panta 2. punkta c) apakšpunkts" aizstāj ar "23. panta 2. punkta c) apakšpunkts",
- 8. pantā iekļauj šādu punktu:
"3.a Informācija, kurai jābūt marķējumā saskaņā ar 7. pantu, skaidri izdalās uz etiķetes fona, bet burtu izmērs un izvietojums ir tāds, lai šī informācija būtu viegli izlasāma.
Īpaši noteikumi par šīs informācijas formu un izmēriem ir noteikti Direktīvas 67/548/EEK VI pielikumā saskaņā ar 28. panta 4. panta b) apakšpunktā minēto procedūru.",
- 10. pantā, 14. panta 2. punktā un 15. pantā "21. pants" aizstāj ar "28. pants",
- I pielikuma 6. daļā "teratogēna iedarbība" aizstāj ar "iedarbība uz reproduktīvo funkciju",
- I pielikuma VI tabulā "teratogēnas vielas" aizstāj ar "reproduktīvajai funkcijai toksiskas vielas".
3. pants
1. Dalībvalstīs stājas spēkā normatīvie un administratīvie akti, kas vajadzīgi, lai izpildītu šīs direktīvas prasības ne vēlāk kā 1993. gada 31. oktobrī. Par to tās tūlīt informē Komisiju.
2. Kad dalībvalstis pieņem šos pasākumus, tajos ietver atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka metodes, kā izdarīt šādas atsauces.
3. Dalībvalstis dara Komisijai zināmus to savu tiesību aktu noteikumus, kurus tās pieņēmušas jomā, kuru reglamentē šī direktīva.
4. pants
Šī direktīva ir adresēta dalībvalstīm.
(1992. gada 19. oktobris), kas papildina kopīgo pievienotās vērtības nodokļa sistēmu un groza Direktīvu 77/388/EEK (par PVN likmju tuvināšanu)
(92/77/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 99. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā: (1) Lai izveidotu iekšējo tirgu, kas ir viens no Kopienas pamatmērķiem, pirmām kārtām jāatceļ fiskālā kontrole uz robežām.
(2) Lai izvairītos no traucējumiem, šāda atcelšana attiecībā uz pievienotās vērtības nodokli nozīmē ne tikai vienotu nodokļu bāzi, bet arī vairākas likmes un likmju līmeņus, kas ir pietiekami vienādi dalībvalstu starpā; tā kā tāpēc jāgroza Direktīva 77/388/EEK [4].
(3) Pārejas periodā pieļaujamas noteikti izņēmumi attiecībā uz likmju skaitu un līmeni,
IR PIEŅĒMUSI ŠO DIREKTĪVU.
1. pants
Ar šo Direktīvu 77/388/EEK groza šādi:
1. Direktīvas 12. panta 3. punktu aizstāj ar šādu:
"3. a) No 1993. gada 1. janvāra dalībvalstis piemēro standarta likmi, kas līdz 1996. gada 31. decembrim nedrīkst būt zemāka par 15 %.
Pamatojoties uz ziņojumu par pārejas noteikumu darbību un priekšlikumiem par galīgo kārtību, ko Komisija iesniedz saskaņā ar 281. pantu, Padome līdz 1995. gada 31. decembrim vienprātīgi izlemj par minimālās likmes lielumu, kas jāpiemēro no 1996. gada 31. decembra sakarā ar standarta likmi.
Dalībvalstis var piemērot arī vienu vai divas pazeminātas likmes. Pazeminātās likmes nevar būt zemākas par 5 % un attiecas tikai uz H pielikumā norādīto kategoriju preču piegādi un pakalpojumu sniegšanu.
b) Dalībvalstis var piemērot pazeminātās likmes dabasgāzes un elektroenerģijas piegādēm, ja nepastāv konkurences traucējuma risks. Dalībvalsts, kas nodomājusi piemērot šādu likmi, pirms tam par to paziņo Komisijai. Komisija pieņem lēmumu par konkurences traucējuma riska esamību. Ja Komisija nav pieņēmusi šo lēmumu trīs mēnešu laikā pēc ziņu saņemšanas, uzskatāms, ka konkurences traucējuma riska nav.
c) Noteikumus, kas attiecas uz likmēm, kuras piemēro mākslas darbiem, antikvāriem un kolekciju priekšmetiem, nosaka ar direktīvu par īpašiem noteikumiem, kas attiecināmi uz lietotām precēm, mākslas darbiem, antikvāriem un kolekciju priekšmetiem. Padome šo direktīvu pieņem līdz 1992. gada 31. decembrim.
d) Padome pēc Komisijas priekšlikuma līdz 1994. gada 31. decembrim vienprātīgi izlemj par noteikumiem par nodokļu piemērošanu lauksaimniecības ražojumiem, izņemot tos, kas ietilpst H pielikuma 1. kategorijā.
Dalībvalstis, kas patlaban piemēro pazemināto likmi, var to turpināt piemērot līdz 1994. gada 31. decembrim; tās valstis, kuras patlaban piemēro standarta likmi, nedrīkst piemērot pazeminātu likmi. Tādējādi būs iespējams atlikt standarta likmes piemērošanu uz diviem gadiem.
e) Noteikumus attiecībā uz režīmu un likmēm, ko piemēro zeltam, nosaka ar direktīvu par īpašiem noteikumiem, kas attiecināmi uz zeltu. Komisija laikus iesniedz šādu priekšlikumu Padomei, lai tā ar vienprātīgu lēmumu to apstiprinātu līdz 1992. gada 31. decembrim.
Dalībvalstis no 1993. gada 1. janvāra veiks visus vajadzīgos pasākumus, lai apkarotu krāpšanu šajā jomā. To starpā var būt PVN uzskaites sistēmas ieviešana zelta piegādēm nodokļu maksātāju starpā tajā pašā dalībvalstī, paredzot to, ka pircējs pārdevēja vārdā veic nodokļa maksājumu, kā arī vienlaicīgi tiesības pircējam uz nodokļa samazinājumu samaksātā nodokļa apmērā.";
2. Direktīvas 12. panta 4. punkta pirmo teikumu izslēdz;
3. Direktīvas 12. panta 4. punktu papildina ar šādu daļu:
"Pamatojoties uz Komisijas ziņojumu, sākot no 1994. gada, Padome reizi divos gados pārskata pazemināto likmju darbības jomu. Padome pēc Komisijas priekšlikuma var ar vienprātīgu lēmumu mainīt preču un pakalpojumu sarakstu H pielikumā.";
4. Direktīvas 28. panta 2. punktu aizstāj ar šādu:
"2. Neatkarīgi no 12. panta 3. punkta, 281. pantā minētajā pārejas periodā piemēro šādus noteikumus.
a) Atbrīvojumus ar iepriekšējā stadijā maksāto nodokļu atmaksāšanu, kā arī pazeminātas likmes, kas zemākas par zemāko likmi, kas noteikta 12. panta 3. punktā attiecībā uz pazeminātām likmēm, kuras bijušas spēkā 1991. gada 1. janvārī un saskan ar Kopienas tiesību aktiem, un atbilst Padomes 1967. gada 11. aprīļa Otrās direktīvas 17. panta pēdējā ievilkumā minētajiem nosacījumiem, var saglabāt.
Dalībvalstis nosaka pasākumus, kas vajadzīgi, lai nodrošinātu pašu resursu noteikšanu, kas attiecas uz šīm darbībām.
Gadījumā, ja šā punkta noteikumi Īrijā rada konkurences traucējumus enerģijas piegādē apkurei un apgaismei, Komisija pēc īpaša lūguma Īrijai var atļaut piemērot pazeminātu likmi šādām piegādēm saskaņā ar 12. panta 3. punktu. Šādā gadījumā Īrija iesniedz lūgumu Komisijai līdz ar visām vajadzīgajām ziņām. Ja trīs mēnešos pēc lūguma saņemšanas Komisija nav pieņēmusi lēmumu, uzskatāms, ka Īrijai ir atļauts piemērot ierosinātās pazeminātās likmes.
b) Dalībvalstis, kas saskaņā ar Kopienas tiesību aktiem 1991. gada 1. janvārī piemērojušas atbrīvojumus ar iepriekšējā stadijā samaksātā nodokļa atmaksāšanu vai pazeminātas likmes, kas zemākas par zemāko likmi, kura attiecībā uz pazeminātām likmēm noteikta 12. panta 3. punktā, precēm un pakalpojumiem, kas nav minēti H pielikumā, var piemērot pazemināto likmi vai vienu no divām pazeminātajām likmēm, kas paredzētas 12. panta 3. punktā, visām šādām piegādēm.
c) Dalībvalstis, kuru pienākums saskaņā ar 12. panta 3. punkta noteikumiem būs paaugstināt standarta likmi, kas piemērota 1991. gada 1. janvārī, par vairāk nekā 2 %, var piemērot pazeminātas likmes, kas zemākas par zemāko likmi, kas noteikta 12. panta 3. punktā attiecībā uz pazeminātām likmēm preču un pakalpojumu kategorijām, kuras norādītas H pielikumā. Bez tam, šīs dalībvalstis var piemērot šādas likmes restorānu pakalpojumiem, bērnu apģērbiem, bērnu apaviem un dzīvokļiem. Dalībvalstis uz šā punkta pamata nevar ieviest atbrīvojumus ar iepriekšējā stadijā samaksātā nodokļa atmaksāšanu.
d) Dalībvalstis, kuras 1991. gada 1. janvārī piemēroja pazemināto likmi restorānu pakalpojumiem, bērnu apģērbiem, bērnu apaviem un dzīvokļiem, var turpināt šīm piegādēm piemērot šo likmi.
e) Dalībvalstis, kuras 1991. gada 1. janvārī piemēroja pazemināto likmi preču piegādēm un pakalpojumu sniegšanai, kas nav noteikta H pielikumā, var piemērot pazemināto likmi vai vienu no pazeminātajām likmēm, kas paredzētas 12. panta 3. punktā, ja šī likme nav zemāka par 12 %.
f) Grieķijas Republika PVN likmes, kas ir par līdz 30 % zemākas nekā tās, ko piemēro kontinentālajā Grieķijā, var piemērot Lesbā, Hijā, Samā, Dodekanisā, Kiklādu salās, kā arī šādās Egejas jūras salās: Tasā, Ziemeļsporādu salās, Samotrākā, Skirā.
g) Balstoties uz Komisijas ziņojumu, Padome līdz 1994. gada 31. decembrim pārskata iepriekšējo a) līdz f) apakšpunkta noteikumus galvenokārt saistībā ar iekšējā tirgus pienācīgu darbību. Ja rodas nopietni konkurences traucējumi, Padome pēc Komisijas priekšlikuma ar vienprātīgu lēmumu nosaka vajadzīgos pasākumus.";
5. Pievieno H pielikumu no šās direktīvas pielikuma.
2. pants
1. Dalībvalstīs stājas spēkā likumi, normatīvie un administratīvie akti, kas vajadzīgi, lai izpildītu šās direktīvas prasības līdz 1992. gada 31. decembrim. Par to tās tūlīt informē Komisiju.
Kad dalībvalstis nosaka šos pasākumus, tajos ietver atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka metodes, kā izdarīt šādas atsauces.
2. Dalībvalstis dara Komisijai zināmus savu tiesību aktu noteikumus, ko tās pieņem jomā, kuru regulē šī direktīva.
3. pants
Šī direktīva ir adresēta dalībvalstīm.
Komisijas Regula (EEK) Nr. 305/92 (1992. gada 7. februāris),
ar ko groza Regulu (EEK) Nr. 410/90, ar ko nosaka kvalitātes standartus kivi augļiem
EIROPAS KOPIENU KOMISIJA, ņemot vērā Eiropas Ekonomikas kopienas dibināšanas līgumu,
ņemot vērā Padomes 1972. gada 18. maija Regulu (EEK) Nr. 1035/72 par augļu un dārzeņu tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 1623/91 [2], un jo īpaši tās 2. panta 2. punkta otro daļu,
tā kā Komisijas Regulā (EEK) Nr. 410/90 [3] ir izklāstīti kvalitātes standarti kivi augļiem;
tā kā dažādu valodu redakcijās daži noteikumi atšķiras; tā kā šie noteikumi būtu atbilstīgi jāgroza;
tā kā, lai kivi augļu kvalitātes standartus pielāgotu citiem EEK standartiem attiecībā uz augļiem un dārzeņiem, būtu jāgroza "uzglabāšanas kvalitāte", "lielums" un "klasificēšana pēc lieluma";
tā kā šajā regulā paredzētie pasākumi ir saskaņā ar Augļu un dārzeņu pārvaldības komitejas atzinumu,
IR PIEŅĒMUSI ŠO REGULU.
b) šīs daļas ii) apakšpunktā "I šķira" trešā iedaļa visās valodu redakcijās ir šāda:
"Tiem jābūt ar šķirnei raksturīgām īpašībām. Tomēr ir pieļaujami šādi nelieli bojājumi, ja tie neietekmē produkta kopējo izskatu, kvalitāti, uzglabāšanas kvalitāti un izskatu iepakojumā:
- nelielas formas izmaiņas (bet nav izaugumu vai formas defektu),
- neliels krāsojuma defekts,
- virspusēji mizas bojājumi, ar nosacījumu, ka kopējā bojātā virsma nepārsniedz 1 cm2,
- neliela "Heivorda zīme"; garenisku svītru veidā un bez novirzes."; c) šīs daļas iii) apakšpunktā
"II šķira" 3. iedaļas ceturtajam ievilkumam jābūt šādam:
"— dažas izteiktākas "Heivorda zīmes". ar nelielu novirzi".
2. III daļā "Noteikumi klasificēšanai pēc lieluma" pirmā iedaļa ir šāda:
"Lielumu klasificē pēc augļa masas".
3. V daļu "Noteikumi attiecībā uz noformējumu" maina šādi:
2. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī. Šī regula uzliek saistības kopumā un ir tieši piemērojama visās dalībvalstīs. Briselē, 1992. gada 7. februārī Komisijas vārdā — Komisijas loceklis Ray Mac Sharry [1] OV L 118, 20.5.1972., 1. lpp. [2] OV L 150, 15.6.1991., 8. lpp. [3] OV L 43, 17.2.1990., 22. lpp. --------------------------------------------------
(1992. gada 27. marts), ar kuru groza V pielikumu Padomes Regulai (EEK) Nr. 2377/90, ar ko nosaka Kopienas procedūru veterināro medikamentu atlieku maksimāli pieļaujamo daudzumu noteikšanai dzīvnieku izcelsmes pārtikas produktos
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1990. gada 26. jūnija Regulu (EEK) Nr. 2377/90, ar ko nosaka Kopienas procedūru veterināro medikamentu atlieku maksimāli pieļaujamo daudzumu noteikšanai dzīvnieku izcelsmes pārtikas produktos [1], kas grozīta ar Komisijas Regulu (EEK) Nr. 675/92 [2], un jo īpaši tās 11. pantu,
tā kā efektīvas pārvaldes labad ir vēlams, lai informācija un dati, kas jāietver pieteikumā par atlieku maksimāli pieļaujamā daudzuma noteikšanu farmakoloģiski aktīvajā vielā, kuru izmanto veterinārajos medikamentos saskaņā ar Regulu (EEK) Nr. 2377/90, pēc iespējas atbilstu informācijai un datiem, kas jāiesniedz dalībvalstīm tajā atļaujas pieteikumā attiecībā uz veterināros medikamentu tirdzniecību, kuru iesniedz saskaņā ar 5. pantu Padomes 1981. gada 28. septembra Direktīvā 81/851/EEK par dalībvalstu likumu tuvināšanu attiecībā uz veterinārajiem medikamentiem [3], kas grozīta ar Direktīvu 90/676/EEK [4];
tā kā ir jāgroza Regulas (EEK) Nr. 2377/90 V pielikums, lai ņemtu vērā izmaiņas veterināro medikamentu testēšanas prasības, kas ieviestas ar Komisijas 1992. gada 20. marta Direktīvu 92/18/EEK, ar ko groza pielikumu Padomes Regulai 81/852/EEK par dalībvalstu likumu tuvināšanu attiecībā uz analītiskajām, farmakotoksikoloģiskajām un klīniskajām normām un veterināro medikamentu testēšana protokoliem;
tā kā šīs regulas noteikumi ir saskaņā ar atzinumu, ko Komiteja, kas atbild par to, kā direktīvas par tehnisko šķēršļu novēršanu veterināro medikamentu tirdzniecības nozarē pielāgot tehnikas attīstībai, kura izveidota, ievērojot 2.b pantu Padomes Direktīvā 81/852/EEK [5], kas grozīta ar Direktīvu 87/20/EEK [6],
IR PIEŅĒMUSI ŠO REGULU.
(1992. gada 29. jūnijs), ar ko groza noteikumus par Alžīrijas, Kipras, Ēģiptes, Izraēlas, Jordānijas, Libānas, Maltas, Marokas, Sīrijas un Tunisijas izcelsmes konkrētu lauksaimniecības produktu ievešanu Kopienā
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 113. pantu,
ņemot vērā Komisijas priekšlikumu,
tā kā Vidusjūras reģiona jaunas politikas vispārējā kontekstā, lai stiprinātu sakarus un veicinātu sadarbību ar šā reģiona valstīm, Padomes sanāksmē 1990. gada 18. un 19. decembrī Padome un Komisija pieņēma Rezolūciju par tirdzniecību ar Vidusjūras reģiona ārpuskopienas valstīm;
tā kā rezolūcija paredz jo īpaši īstenot pasākumus, kas vajadzīgi, lai veicinātu lauksaimniecības produktu eksportu no šīm valstīm Kopienā, un tā kā tālab ir jānosaka sīki izstrādāti noteikumi šādu pasākumu piemērošanai;
tā kā, lai to izdarītu, ir jāgroza noteikumi attiecībā uz ievešanu Kopienā saskaņā ar noteikumiem to Asociācijas vai Sadarbības nolīgumu protokolos, kas noslēgti ar Alžīriju, Kipru, Ēģipti, Izraēlu, Jordāniju, Libānu, Maltu, Maroku, Sīriju un Tunisiju,
IR PIEŅĒMUSI ŠO REGULU.
1. pants
1. Muitas nodokļus, kurus Kopienā piemēroja 1991. gada 31. decembrī, kā tas noteikts 1985. gada 31. decembrī, Līguma II pielikumā uzskaitītajiem attiecīgo Vidusjūras reģiona ārpuskopienas valstu izcelsmes produktiem, kuriem saskaņā ar I pielikumā minētajiem Asociācijas un Sadarbības nolīgumu protokoliem pakāpenisku tarifu atcelšanu piemēros pēc 1993. gada 1. janvāra, atceļ divos vienādos posmos no 1992. gada 1. janvāra un 1993. gada 1. janvāra.
2. Panta 1. punktu piemēro ar noteiktajiem ierobežojumiem, ja tādi ir, tarifu kvotām un grafikiem, kas noteikti punktā minētajos protokolos, ņemot vērā arī īpašos noteikumus, kas noteikti protokolos.
3. Ja, piemērojot 1. punktu, muitas nodokļi sasniedz 2 % vai zemāku līmeni, to piemērošanu pilnīgi pārtrauc.
Padomes Regula (EEK) Nr. 2077/92 (1992. gada 30. jūnijs) par starpnozaru organizācijām un līgumiem tabakas nozarē
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu un jo īpaši tā 42. un 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā Kopienas un pasaules lauksaimniecības tirgus vidēja termiņa un ilgtermiņa attīstībai jāpārskata daži kopējās lauksaimniecības politikas līdzekļi, lai atjaunotu tirgus līdzsvaru; tā kā, lai notiktu šādas pārmaiņām, kas vērstas uz tirgus atbalsta līdzekļu elastības palielināšanu, attiecīgajiem tirgus dalībniekiem jāmaina ekonomiskā uzvedība, lai labāk novērtētu patieso tirgus situāciju;
tā kā personu vai grupu izveidotās starpnozaru organizācijas, kas pārstāv nozīmīgu daļu grupu, kuras iesaistītas ražošanā, apstrādē un tirdzniecībā tabakas sektorā, varētu sekmēt labāku tirgus situācijas novērtēšanu un veicināt izmaiņas ekonomiskajā uzvedībā, kas paredzētas ražošanas, apstrādes un tirdzniecības zināšanu un organizācijas uzlabošanai; tā kā to darbība var sekmēt tirgus līdzsvara uzlabošanu un šādā veidā palīdzēt sasniegt Līguma 39. panta mērķus; tā kā būtu jāprecizē pasākumi, kas var dot šādu ieguldījumu starpnozaru organizācijās;
tā kā ņemot vērā iepriekš minēto, šķiet derīgi piešķirt īpašu atzīšanu iestādēm, kas var uzrādīt pierādītu pārstāvību reģionālā, starpreģionu vai Kopienas līmenī un kas veic pozitīvu darbību iepriekš minēto mērķu sasniegšanā; tā kā šādu atzīšanu varētu piešķirt dalībvalsts vai Komisija atkarībā no tirdzniecības apvienības darbības sfēras;
tā kā, lai atbalstītu noteiktas starpnozaru organizāciju darbības, kas izraisa īpašu interesi, ievērojot pašreizējos noteikumus par tirgus organizāciju tabakas nozarē, būtu jānodrošina, ka noteikumus, ko starpnozaru organizācija pieņēmusi tās dalībniekiem, ar zināmiem nosacījumiem attiecina uz visiem ražotājiem un grupām, kas nav tās biedri, vienā vai vairākos reģionos; tā kā arī personām, kas nav organizācijas biedri, būtu pilnībā vai daļēji jāmaksā dalības maksa, kas paredzēta, lai nosegtu ar šādām darbībām saistītās izmaksas, kas nav administratīvās izmaksas; tā kā šo procedūru vajadzētu īstenot tā, lai garantētu attiecīgo sociāli ekonomisko grupu tiesības, īpaši patērētāju tiesības;
tā kā citas atzīto starpnozaru organizāciju darbības var izraisīt vispārēju ekonomisku vai tehnisku interesi tabakas nozarē un tādējādi var dot labumu visām personām, kas darbojas attiecīgajās nozarēs, neatkarīgi no tā, vai tās ir vai nav organizācijas biedri; tā kā šādos gadījumos šķiet pamatoti, ka personas, kas nav organizācijas biedri, maksā dalības maksu, kas paredzēta, lai nosegtu ar šādām darbībām saistītās izmaksas, kas nav administratīvās izmaksas;
tā kā, lai nodrošinātu sistēmas pareizu darbību, būtu vajadzīga cieša sadarbība starp dalībvalstīm un Komisiju, kurai vajadzētu būt arī pastāvīgas pārraudzības pilnvarām, īpaši attiecībā uz starpnozaru organizāciju atzīšanu, kas darbojas reģionālā vai starpreģionu līmenī, kā arī uz nolīgumiem un attiecīgo praksi, ko pieņēmušas šādas organizācijas;
tā kā būtu jāparedz, ka katra gada sākumā, lai informētu dalībvalstis un citas ieinteresētās puses, publicē iepriekšējā gadā atzīto organizāciju sarakstu, to organizāciju sarakstu, kurām šajā pašā laika posmā atteikta atzīšana, un paplašinātos noteikumus, norādot to darbības jomu,
IR PIEŅĒMUSI ŠO REGULU.
3) reģionālā līmenī, vairākos Kopienas reģionos vai visā Kopienas teritorijā, veic šādas darbības, attiecīgā gadījumā ņemot vērā patērētāju intereses:
a) sekmē pastiprinātu koordinēšanu, laižot apgrozībā lapu tabaku vai tabaku ķīpās;
b) sagatavo standarta līgumus, kas atbilst Kopienas noteikumiem;
c) uzlabo tirgus informāciju un caurskatāmību;
d) palielina pievienoto vērtību, īpaši ar tirdzniecību un pētījumiem par jauniem izmantošanas veidiem, kas nerada draudus sabiedrības veselībai;
e) pārorientē nozari uz produkciju, kas labāk atbilst tirgus un sabiedrības veselības prasībām;
f) veic pētījumus par metodēm, kas ļauj samazināt augu aizsardzības līdzekļu izmantošanu un garantē produkcijas kvalitāti un augsnes aizsardzību;
g) attīsta metodes un līdzekļus produkcijas kvalitātes uzlabošanai ražošanas un apstrādes stadijā;
2. Pirms atzīšanas piešķiršanas dalībvalstis dara Komisijai zināmas starpnozaru organizācijas, kas pieteikušās atzīšanai, un sniedz visu vajadzīgo informāciju par saimnieciskās darbības nozarēm, ko tās aptver, to pārstāvību, veiktajām darbībām, kā arī citu informāciju, kas vajadzīga pieteikuma izskatīšanai.
Komisija var apstrīdēt atzīšanu 60 dienu laikā pēc dalībvalsts paziņojuma.
3. Dalībvalstis atsaka atzīšanu:
a) ja nav izpildīti šajā direktīvā paredzētie nosacījumi;
b) ja starpnozaru organizācija pārkāpj vienu vai vairākus no 7. panta 3. punktā minētajiem aizliegumiem, neierobežojot kriminālo tiesvedību, ko var ierosināt saskaņā ar valsts likumiem;
c) ja starpnozaru organizācija neizpilda pienākumu sniegt 7. panta 2. punktā minēto paziņojumu.
Dalībvalstis nekavējoties dara Komisijai zināmus lēmumus par atzīšanas atteikumu.
4. pants
1. Pēc pieteikuma Komisija atzīst starpnozaru organizācijas, kas:
a) darbojas visā vairāku dalībvalstu teritorijā vai tās daļā, vai Kopienas teritorijā;
b) izveidotas saskaņā ar dalībvalsts likumiem vai saskaņā ar Kopienas tiesībām;
c) atbilst 3. panta 1. punkta b), c) un d) apakšpunkta noteikumiem.
2. Komisija pieteikumus par atzīšanu dara zināmus dalībvalstīm, kuru teritorijās starpnozaru organizācija izveidota un kurā tā darbojas. Pēc šāda paziņojuma attiecīgajām dalībvalstīm tiek doti divi mēneši atbildes sniegšanai.
Komisija pieņem lēmumu par atzīšanu trīs mēnešos pēc pieteikuma un visas vajadzīgās informācijas saņemšanas.
3. Komisija atsauc atzīšanu 1. punktā minētajām organizācijām 3. panta 3. punktā minētajos apstākļos.
5. pants
Komisija Eiropas Kopienu Oficiālā Vēstneša C sērijā publicē atzīto starpnozaru organizāciju nosaukumus kopā ar paziņojumu par ekonomikas nozari vai apgabalu, kurā tās darbojas, un veiktajām darbībām 2. panta nozīmē. Publicē arī to, kurām organizācijām atzīšana atsaukta.
6. pants
Starpnozaru organizāciju atzīšana nozīmē atļauju tām veikt 2. panta 3. punktā minētās darbības saskaņā ar šajā regulā ietvertajiem nosacījumiem.
7. pants
1. Neatkarīgi no Regulas Nr. 26 [4] 1. panta, Līguma 85. panta 1. punkts neattiecas uz atzīto starpnozaru organizāciju līgumiem un saskaņotām darbībām, kas paredzētas 2. panta 3. punktā minēto pasākumu īstenošanai.
2. Šā panta 1. punktu piemēro tikai ar nosacījumu, ka:
- par līgumiem un saskaņotām darbībām paziņots Komisijai un
- trīs mēnešos pēc visas vajadzīgās informācijas saņemšanas Komisija nav secinājusi, ka līgumi vai saskaņotas darbības neatbilst Kopienas noteikumiem.
Līgumus un saskaņotās darbības nevar īstenot pirms šā termiņa beigām.
3. Jebkurā gadījumā par neatbilstīgiem Kopienas noteikumiem pasludina līgumus un saskaņotas darbības, kas:
- var novest pie Kopienas tirgu sadalīšanās jebkādā veidā,
- var ietekmēt tirgus organizācijas stabilu darbību,
- var radīt konkurences traucējumus, kas nav vajadzīgi, lai sasniegtu kopējās lauksaimniecības politikas mērķus, kuru īsteno ar starpnozaru organizācijas palīdzību,
- rada cenu vai kvotu noteikšanu, neskarot pasākumus, ko starpnozaru organizācijas veikušas, piemērojot Kopienas tiesību normu īpašos noteikumus,
- var radīt diskrimināciju vai likvidēt konkurenci attiecībā uz nozīmīgu attiecīgās produkcijas daļu.
Šis lēmums nestājas spēkā ātrāk kā pirms paziņošanas attiecīgajai starpnozaru organizācijai, ja vien šī starpnozaru organizācija nav sniegusi nepatiesu informāciju vai ļaunprātīgi izmantojusi 1. punktā paredzēto atbrīvojumu.
8. pants
1. Starpnozaru organizācijas var pieprasīt dažu to līgumu atzīšanu par saistošiem uz ierobežotu laika posmu personām un grupām attiecīgajā ekonomikas nozarē, kuri nav to pārstāvēto darbības nozaru biedri, apgabalos, kurās nozares darbojas.
Lai paplašinātu to noteikumus, starpnozaru organizācijām jāpārstāv vismaz divas trešdaļas no attiecīgās produkcijas un/vai darbības nozares. Ja ierosinātajai noteikumu paplašināšanai ir starpreģionu raksturs, starpnozaru organizācijām jāpierāda, ka tām ir vismaz noteikts minimālais pārstāvības līmenis attiecībā uz katru sagrupēto nozari katrā aptvertajā reģionā.
2. Noteikumiem, kuriem pieprasa darbības jomas paplašināšanu, jābūt spēkā vismaz vienu gadu un jābūt saistītiem ar kādu no šiem mērķiem:
a) zināšanas par ražošanu un tirgu;
b) minimumu noteikšana;
c) tādu kultivēšanas metožu izmantošana, kas ir saderīgas ar vides aizsardzību;
d) iesaiņošanas un piedāvāšanas standartu minimuma noteikšana;
e) sertificēta sēklas materiāla izmantošana un produkcijas kvalitātes pārraudzība.
3. Noteikumu paplašināšanai vajadzīgs Komisijas apstiprinājums saskaņā ar 9. pantā noteikto procedūru.
9. pants
1. Attiecībā uz dalībvalstu atzīto starpnozaru organizāciju noteikumiem, dalībvalstis, lai informētu sociāli ekonomiskās grupas, publicē līgumus vai saskaņotās darbības, ko tās paredzējušas paplašināt, attiecinot arī uz atsevišķiem indivīdiem vai grupām, kas nav šo organizāciju biedri, noteiktā reģionā vai reģionu grupā.
Ieinteresētās personas divu mēnešu laikā var sniegt savus komentārus.
2. Šā laika posma beigās pirms lēmuma pieņemšanas dalībvalstis dara Komisijai zināmus noteikumus, ko tās gatavojas padarīt saistošus, un sniedz visu attiecīgo informāciju. Paziņojumā ietver visus komentārus, kas saņemti pēc publicēšanas saskaņā ar 1. punktu, un paplašināšanas pieteikuma novērtējumu.
3. Komisija Eiropas Kopienu Oficiālā Vēstneša C sērijā publicē noteikumus, kam starpnozaru organizācijas, ko tā atzinusi saskaņā ar 4. pantu, pieprasa paplašinājumu. Pēc publikācijas attiecīgās dalībvalstis un sociālekonomiskās grupas divu mēnešu laikā var sniegt komentārus.
4. Ja noteikumi, kam prasa paplašināšanu, ir "tehniski noteikumi" Direktīvas 83/189/EEK [5] nozīmē, tos dara zināmus Komisijai saskaņā ar šīs direktīvas 8. pantu tādā pašā termiņā kā 2. punktā paredzēto paziņojumu.
Neskarot 5. punktu, ja izpildīti argumentēta atzinuma sniegšanas nosacījumi saskaņā ar minētās direktīvas 9. pantu, Komisija atsakās apstiprināt noteikumus, ar kuriem pieprasīta paplašināšana.
5. Komisija pieņem lēmumu trijos mēnešos pēc dalībvalsts paziņojuma saskaņā ar 2. punktu, un, ja piemēro 3. punktu, piecos mēnešos pēc noteikumu paplašināšanas pieteikuma publicēšanas Eiropas Kopienu Oficiālajā Vēstnesī.
Komisija jebkurā gadījumā pieņem negatīvu lēmumu, ja tā secina, ka paplašināšana:
- kavē konkurenci nozīmīgā kopējā tirgus daļā,
- ierobežo tirdzniecības brīvību vai
- apdraud kopējās lauksaimniecības politikas vai jebkuru citu Kopienas noteikumu mērķus.
6. Noteikumus, kuru piemērošana paplašināta, publicē Eiropas Kopienu Oficiālajā Vēstnesī.
7. Ja saskaņā ar šo pantu noteikumus padara saistošus personām, kas nav starpnozaru organizācijas biedri, dalībvalsts vai Komisija atkarībā no apstākļiem var nolemt, ka personas vai grupas, kas nav biedri, maksā organizācijai visu vai daļu biedru maksāto dalības maksu, ciktāl šādu dalības maksu neizmanto, lai nosegtu noteikumu vai saskaņotās prakses piemērošanas administratīvās izmaksas.
10. pants
1. Ja vienu vai vairākas no 2. punktā minētajām darbībām veic atzīta starpnozaru organizācija un tā atbilst to personu vispārējām ekonomiskām interesēm, kuru darbības ir saistītas ar vienu vai vairākām precēm, dalībvalsts, kas piešķīrusi atzīšanu, vai Komisija, ja atzīšana piešķirta saskaņā ar 4. pantu, var nolemt, ka personas, vai grupas, kas nav apvienības biedri, bet kas gūst labumu no šīm darbībām, maksā organizācijai visu vai daļu tās biedru maksāto dalības maksu, ciktāl šī dalības maksa paredzēta jebkādu izmaksu nosegšanai, kas nav administratīvās izmaksas un kas tieši radušās, veicot attiecīgās darbības.
2. Šajā pantā minētās darbības saistītas ar kādu no šiem mērķiem:
- pētījumiem, lai palielinātu produkcijas vērtību, īpaši ar jauniem pielietojumiem, kas nerada draudus sabiedrības veselībai,
- pētījumiem, lai uzlabotu kvalitāti lapu tabakai vai tabakai ķīpās,
- pētījumiem par kultivācijas metodēm, kas ļauj samazināt augu aizsardzības līdzekļu izmantošanu un garantē augsnes un vides aizsardzību.
3. Attiecīgās dalībvalstis dara Komisijai zināmus lēmumus, ko tās gatavojas pieņemt saskaņā ar 1. punktu. Šie lēmumi nestājas spēkā, pirms pagājuši trīs mēneši no paziņojuma Komisijai. Komisija šajā laika posmā var prasīt visa lēmuma projekta vai tā daļas noraidīšanu, ja izvirzītās vispārīgās ekonomiskās intereses nav labi pamatotas.
4. Ja darbības, ko veic starpnozaru organizācija, kuru Komisija atzinusi saskaņā ar 4. pantu, ir vispārējās ekonomiskās interesēs, Komisija dara zināmu sava lēmuma projektu attiecīgajām dalībvalstīm, kas divu mēnešu laikā var sniegt komentārus.
11. pants
Jebkurus dalībvalstu vai Komisijas pasākumus, kas uzliek dalības maksu personām vai grupām, kas nav starpnozaru organizācijas biedri, publicē Eiropas Kopienu Oficiālajā Vēstnesī. Pasākumus nevar veikt pirms nav pagājuši divi mēneši no publicēšanas dienas.
12. pants
Sīki izstrādātus noteikumus šīs regulas īstenošanai pieņem saskaņā ar Regulas (EEK) Nr. 2075/92 [6] 23. pantā noteikto procedūru.
Šī regula uzliek saistības kopumā un ir tieši piemērojama visās dalībvalstīs.
(1992. gada 14. jūlijs) par lauksaimniecības produktu un pārtikas produktu ģeogrāfiskās izcelsmes norāžu un cilmes vietu nosaukumu aizsardzību
tā kā kopējās lauksaimniecības politikas pielāgošanā cita starpā būtu jāsekmē lauksaimniecības ražojumu dažādošana, lai sasniegtu labāku līdzsvaru starp pieprasījumu un piedāvājumu; tā kā tādu produktu reklāma, kurai ir konkrētas īpašības, varētu ievērojami sekmēt lauku ekonomiku, jo īpaši mazāk izdevīgus vai attālus rajonus, uzlabojot lauksaimnieku ienākumus un saglabājot lauku iedzīvotājus šajos rajonos;
tā kā pēdējos gados turklāt novērots, ka pārtikas kvalitātei patērētāji piešķir lielāku nozīmi nekā kvantitātei; tā kā šie īpašo produktu meklējumi rada pieaugošu pieprasījumu pēc lauksaimniecības produktiem vai pārtikas ar nosakāmu ģeogrāfisko izcelsmi;
tā kā, ņemot vērā tirgoto produktu daudzveidību un par tiem sniegtās informācijas pārpilnību, patērētāju rīcībā jābūt skaidrai un īsai informācijai par produkta izcelsmi, lai tie spētu izdarīt labāko izvēli;
tā kā lauksaimniecības produktu un pārtikas marķēšanu reglamentē vispārējie noteikumi, kas noteikti Padomes 1978. gada 18. decembra Direktīvā 79/112/EEK par dalībvalstu tiesību aktu tuvināšanu attiecībā uz pārtikas marķēšanu, piedāvājumu un reklāmu [4]; tā kā, ņemot vērā to īpatnības, būtu jāpieņem papildu īpaši noteikumi par lauksaimniecības produktiem un pārtiku no konkrētiem ģeogrāfiskiem apgabaliem;
tā kā, pateicoties vēlmei aizsargāt lauksaimniecības produktus un pārtiku, kam ir nosakāma ģeogrāfiskās izcelsmes vieta, dažās dalībvalstīs ieviesti "reģistrētie cilmes vietas nosaukumi"; tā kā tie bijuši veiksmīgi ražotājiem, kuri, pūloties uzlabot kvalitāti, sasnieguši augstākus ienākumus, un patērētājiem, kuri var nopirkt augstas kvalitātes produktus, garantiju par attiecīgo ražošanas metodi un izcelsmi;
tā kā valstu praksē tomēr nav vienādības reģistrēto cilmes vietu nosaukumu vai ģeogrāfiskās izcelsmes norāžu pielietojumā; tā kā būtu jāparedz Kopienas pieeja; tā kā Kopienas noteikumu sistēma par aizsardzību ļaus attīstīt ģeogrāfiskās izcelsmes norādes un cilmes vietu nosaukumus, jo šāda sistēma ar saskaņotāku pieeju nodrošinās godīgu konkurenci to ražotāju starpā, kuru ražotajiem produktiem ir šādas norādes, un sekmēs produktu uzticamību no patērētāju viedokļa;
tā kā iecerētajiem noteikumiem būtu jāņem vērā tādi pastāvošie Kopienas tiesību akti par vīniem un stiprajiem alkoholiskajiem dzērieniem, kuri sniedz augstāku aizsardzības līmeni;
tā kā šīs regulas darbības joma ir ierobežota ar dažiem lauksaimniecības produktiem un pārtiku, kuras īpašībām ir saistība ar ģeogrāfiskās izcelsmes vietu; tā kā tomēr šo darbības jomu var paplašināt, lai aptvertu citus produktus vai pārtiku;
tā kā saskaņā ar pastāvošo praksi būtu jādefinē divu veidu ģeogrāfiskā apraksta tipi, - aizsargātās ģeogrāfiskās izcelsmes norādes un aizsargātie cilmes vietas nosaukumi;
tā kā lauksaimniecības produktam vai pārtikai ar šādu norādi jāatbilst specifikācijā izklāstītajiem attiecīgajiem nosacījumiem;
tā kā, lai baudītu aizsardzību katrā dalībvalstī, ģeogrāfiskās izcelsmes norādēm un cilmes vietu nosaukumiem jābūt reģistrētiem Kopienas līmenī; tā kā ierakstam reģistrā būtu jāsniedz informācija arī tirdzniecībā iesaistītajām personām un patērētājiem;
tā kā reģistrēšanas kārtībai būtu jādod iespēja visām individuāli un tieši ieinteresētajām personām kādā dalībvalstī izmantot savas tiesības, paziņojot Komisijai par iebildumiem;
tā kā būtu jābūt kārtībai, kas, ņemot vērā tehnoloģijas attīstību vai lauksaimniecības produkta vai pārtikas ģeogrāfiskās izcelsmes norādes vai cilmes vietas nosaukuma svītrojumu reģistrā, pēc reģistrēšanas pieļautu specifikācijas grozījumu, ja minētais produkts vai pārtika vairs neatbilst specifikācijai, pamatojoties uz kuru tika piešķirta ģeogrāfiskās izcelsmes norāde vai cilmes vietas nosaukums;
tā kā būtu jāparedz noteikums par tirdzniecību ar trešajām valstīm, kas piedāvā līdzvērtīgas garantijas attiecībā uz to teritorijās piešķirtu ģeogrāfiskās izcelsmes norāžu vai cilmes vietu nosaukumu izdošanu un pārbaudēm;
tā kā jāparedz noteikums par kārtību, kas izveido ciešu sadarbību starp dalībvalstīm un Komisiju reglamentējošajā komitejā, kas izveidota šim nolūkam,
IR PIEŅĒMUSI ŠO REGULU.
1. pants
1. Ar šo regulu pieņem cilmes vietu nosaukumu un ģeogrāfiskās izcelsmes norāžu aizsardzības noteikumus attiecībā uz Līguma II pielikumā minētajiem cilvēku patēriņam domātiem lauksaimniecības produktiem un šīs regulas I pielikumā minēto pārtiku un II pielikumā minētajiem lauksaimniecības produktiem.
Šo regulu tomēr nepiemēro vīniem vai stipriem alkoholiskiem dzērieniem.
Šīs regulas I pielikumu var grozīt saskaņā ar 15. pantā izklāstīto kārtību.
2. Šo regulu piemēro, neskarot citus īpašus Kopienas noteikumus.
3. Padomes 1983. gada 28. marta Direktīvu 83/189/EEK, ar ko nosaka informācijas sniegšanas kārtību tehnisko standartu un noteikumu jomā [5], nepiemēro cilmes vietu nosaukumiem un ģeogrāfiskās izcelsmes norādēm, uz ko attiecas šī regula.
- kura izcelsme ir minētajā reģionā, konkrētā vietā vai valstī, un
- tā kvalitāte vai īpašības lielā mērā vai pilnīgi ir saistītas ar īpašu ģeogrāfisku vidi un tai piemītošajiem dabas vai cilvēka faktoriem, un ražošana, apstrāde un sagatavošana veikta attiecīgajā ģeogrāfiskajā apgabalā;
b) ģeogrāfiskās izcelsmes norāde ir reģiona, kādas konkrētas vietas vai, izņēmuma gadījumos, kādas valsts nosaukums, kas izmantots, lai aprakstītu kādu lauksaimniecības produktu vai pārtikas produktu:
- kura izcelsme ir minētajā reģionā, konkrētā vietā vai valstī, un
- kuram ir īpaša kvalitāte, reputācija vai citas īpašības, kas ir saistītas ar minēto ģeogrāfisko izcelsmi un kura ražošana un/vai apstrāde un/vai sagatavošana veikta attiecīgajā ģeogrāfiskajā apgabalā.
3. Atsevišķi tradicionāli ģeogrāfiski vai neģeogrāfiski nosaukumi, kas apzīmē lauksaimniecības produktu vai pārtiku ar izcelsmi kādā reģionā vai kādā konkrētā vietā un kas atbilst 2. punkta a) apakšpunkta otrajā ievilkumā minētajiem nosacījumiem, arī uzskatāmi par cilmes vietas nosaukumiem.
4. Atkāpjoties no 2. panta a) punkta, atsevišķi ģeogrāfiskie nosaukumi uzskatāmi par cilmes vietas nosaukumiem, ja attiecīgo produktu izejvielas nāk no ģeogrāfiska apgabala, kas lielāks par apstrādes teritoriju, vai cita ģeogrāfiska apgabala, kas nav apstrādes teritorija, ja vien:
- izejvielu ražošanas teritorija ir ierobežota,
- attiecīgo izejvielu ražošanai ir īpaši apstākļi, un
- ir paredzēti pārbaudes pasākumi, lai nodrošinātu, ka tiek ievēroti minētie nosacījumi.
5. Šā panta 4. punkta nolūkā par izejvielām var uzskatīt tikai dzīvus dzīvniekus, gaļu un pienu. Citu izejvielu izmantojumu var atļaut 15. panta noteiktajā kārtībā.
6. Lai konkrētiem nosaukumiem piemērotu 4. punktā paredzēto atkāpi, attiecīgā dalībvalsts var atzīt tos par valsts aizsargājamiem cilmes vietas nosaukumiem vai tie par tādiem jau ir atzīti, vai, ja šādas shēmas nav, tiem jābūt pārbaudītiem un tradicionāliem, un ar īpašu reputāciju un slavu.
7. Lai tiktu piemērota 4. punktā minētā atkāpe, reģistrēšanas pieteikumi jāiesniedz divu gadu laikā pēc šīs regulas stāšanās spēkā.
3. pants
1. Nosaukumus, kas pārvērtušies par sugas vārdiem, reģistrēt nedrīkst.
Šajā regulā "nosaukums, kas pārvērties par sugas vārdu" ir lauksaimniecības produkta vai pārtikas nosaukums, kas, lai gan tas attiecas uz izcelsmes vietu vai reģionu, kur šis produkts vai pārtika sākotnēji ražots vai tirgots, ir pārvērties par kāda lauksaimniecības produkta vai pārtikas parasto nosaukumu.
Lai noskaidrotu, vai nosaukums pārvērties par sugas vārdu, ņem vērā visus faktorus, jo īpaši:
- esošo stāvokli dalībvalstī, kur nosaukums radies, un patēriņa apgabalos,
- esošo stāvokli citās dalībvalstīs,
- attiecīgos valsts likumus vai Kopienas tiesību aktus.
Ja, ievērojot 6. un 7. pantā noteikto kārtību, reģistrācijas pieteikums noraidīts tādēļ, ka nosaukums pārvērties par sugas vārdu, Komisija publicē šo lēmumu Eiropas Kopienu Oficiālajā Vēstnesī.
2. Nosaukumu nevar reģistrēt kā cilmes vietas nosaukumu vai ģeogrāfiskās izcelsmes norādi, ja tas ir pretrunā ar auga vai dzīvnieka šķirnes nosaukumu un tādēļ var maldināt plašu sabiedrību attiecībā uz produkta patieso izcelsmi.
3. Pirms šīs regulas stāšanās spēkā, Padome pēc Komisijas priekšlikuma ar kvalificētu balsu vairākumu sastāda un Eiropas Kopienu Oficiālajā Vēstnesī publicē nepilnīgu, orientējošu sarakstu ar to lauksaimniecības produktu vai pārtikas izstrādājumu nosaukumiem, uz ko attiecas šī regula un kas saskaņā ar 1. punktu tiek uzskatīti par sugas vārdiem, un tādējādi tos nevar reģistrēt saskaņā ar šo regulu.
4. pants
1. Lai varētu izmantot aizsargātu cilmes vietas nosaukumu (ACVN) vai aizsargātu ģeogrāfiskās izcelsmes norādi (AĢIN), lauksaimniecības produktam vai pārtikai jāatbilst specifikācijai.
2. Produkta specifikācijā ietilpst vismaz:
a) lauksaimniecības produkta vai pārtikas nosaukums, ieskaitot cilmes vietas nosaukumu vai ģeogrāfiskās izcelsmes norādi;
b) lauksaimniecības produkta vai pārtikas, tostarp izejvielu, apraksts, vajadzības gadījumā produkta vai pārtikas galvenās fizikālās, ķīmiskās, mikrobioloģiskās un/vai organoleptiskās īpašības;
c) ģeogrāfiskā apgabala definējums un vajadzības gadījumā ziņas, kas rāda atbilstību 2. panta 4. punktam;
d) pierādījums, ka lauksaimniecības produkts vai pārtika nāk no ģeogrāfiskā apgabala attiecīgi 2. panta 2. punkta a) vai b) apakšpunkta izpratnē;
e) lauksaimniecības produkta vai pārtikas iegūšanas metodes apraksts, vajadzības gadījumā, autentiskās, nemainīgās vietēji izmantotās metodes;
f) dati par saistību ar ģeogrāfisko vidi vai ģeogrāfisko izcelsmi attiecīgi 2. panta 2. punkta a) vai b) apakšpunkta izpratnē;
g) dati par 10. pantā paredzētajām pārbaudes struktūrām;
h) konkrēti marķēšanas dati attiecīgi par ACVN vai AĢIN norādi vai līdzvērtīgām tradicionālām valsts norādēm;
i) Kopienas un/vai valsts noteikumos noteiktās prasības.
5. pants
2. Grupa vai fiziska vai juridiska persona var iesniegt reģistrācijas pieteikumu tikai attiecībā uz lauksaimniecības produktiem vai pārtiku, ko tā ražo vai iegūst 2. panta 2. punkta a) vai b) apakšpunkta izpratnē.
3. Reģistrācijas pieteikumā ietilpst 4. pantā minētā produkta specifikācija.
4. Pieteikums nosūtāms dalībvalstij, kur atrodas attiecīgais ģeogrāfiskais apgabals.
5. Dalībvalsts pārbauda, vai pieteikums ir pamatots, un, ja tā uzskata, ka produkts apmierina šīs regulas prasības, nosūta Komisijai pieteikumu, iekļaujot 4. pantā minēto produkta specifikāciju un citus dokumentus, kas pamato tās lēmumu.
Ja pieteikums attiecas uz kādu nosaukumu, kas norāda uz ģeogrāfisko apgabalu, kurš atrodas arī citā dalībvalstī, pirms pieņem lēmumu, jāapspriežas ar minēto dalībvalsti.
1. Sešu mēnešu laikā Komisija veic oficiālu izmeklēšanu, lai pārbaudītu, vai reģistrācijas pieteikumā ir visi 4. pantā paredzētie dati.
Komisija informē attiecīgo dalībvalsti par konstatēto.
2. Ja Komisija, ņemot vērā to, kas izriet no 1. punkta, secina, ka nosaukumu var aizsargāt, tā publicē Eiropas Kopienu Oficiālajā Vēstnesī iesniedzēja vārdu un adresi, produkta nosaukumu, galvenos pieteikuma punktus, norādes uz valsts noteikumiem, kas reglamentē produkta sagatavošanu, ražošanu vai izgatavošanu un vajadzības gadījumā secinājumu pamatojumus.
3. Ja Komisijai nav paziņoti nekādi iebildumi saskaņā ar 7. pantu, nosaukumu iekļauj Komisijas pārziņā esošajā "Aizsargāto cilmes vietu nosaukumu un ģeogrāfiskās izcelsmes norāžu reģistrā", kurā ir attiecīgo grupu nosaukumi un par pārbaudēm atbildīgās institūcijas.
4. Komisija publicē Eiropas Kopienu Oficiālajā Vēstnesī:
- reģistrā iekļautos nosaukumus,
- saskaņā ar 9. un 11. pantu reģistrā izdarītos grozījumus.
5. Ja, ņemot vērā 1. punktā paredzēto izmeklēšanu, Komisija secina, ka nosaukums neatbilst aizsardzībai, tā saskaņā ar 15. pantā paredzēto procedūru pieņem lēmumu neveikt šā panta 2. punktā paredzēto publikāciju.
Pirms 2. un 4. punktā paredzētās publikācijas un 3. punktā paredzētās reģistrācijas Komisija var lūgt 15. pantā paredzētās Komitejas atzinumu.
7. pants
1. Sešu mēnešu laikā pēc 6. panta 2. punktā minētās publikācijas Eiropas Kopienu Oficiālajā Vēstnesī katra dalībvalsts var izteikt iebildumus par reģistrāciju.
2. Dalībvalstu kompetentās iestādes nodrošina, ka visām personām, kam var būt likumīga ekonomiska interese, ir atļauts izteikt viedokli par pieteikumu. Turklāt dalībvalstis saskaņā ar dalībvalstīs esošo stāvokli var paredzēt piekļuvi citām likumīgi ieinteresētām pusēm.
3. Visas likumīgi ieinteresētas fiziskas vai juridiskas personas var iebilst pret ierosināto reģistrāciju, nosūtot pienācīgi pamatotu paziņojumu tās dalībvalsts kompetentajai iestādei, kur minētā persona dzīvo vai ir reģistrēta. Kompetentā iestāde veic vajadzīgos pasākumus, lai noteiktajā termiņā izskatītu šīs piezīmes vai iebildumus.
4. Iebilduma paziņojums pieņemams tikai, ja tas:
- norāda uz neatbilstību 2. pantā minētajiem nosacījumiem, vai
- norāda to, ka ierosinātā nosaukuma reģistrācija apdraudētu pilnībā vai pa daļai identiska nosaukuma vai preču zīmes vai tādu produktu pastāvēšanu, kuri likumīgi bijuši tirgū laikā, kad šī regula publicēta Eiropas Kopienu Oficiālajā Vēstnesī,
- vai norāda pazīmes, kas pierāda, ka nosaukums, kam pieteikta reģistrācija, pēc būtības ir sugas vārds.
5. Ja iebildums 4. punkta nozīmē ir pieņemams, Komisija attiecīgās valstis lūdz saskaņā ar valstu iekšējo kārtību rast savstarpēju vienošanos trīs mēnešu laikā. Ja:
a) vienošanās panākta, konkrētās dalībvalstis paziņo Komisijai visus faktorus, kas vienošanos darīja iespējamu, kopā ar iesniedzēja un iebildumu cēlēja viedokli. Ja saskaņā ar 5. pantu saņemtā informācija nav mainījusies, Komisija rīkojas saskaņā ar 6. panta 4. punktu. Ja tā ir mainījusies, Komisija atkal sāk 7. pantā noteikto procedūru;
b) vienošanās nav panākta, Komisija pieņem lēmumu saskaņā ar 15. pantā noteikto kārtību, ievērojot tradicionālo godprātīgo praksi un pārpratuma faktisko iespēju. Ja Komisija nolemj veikt reģistrāciju, tā veic publikāciju saskaņā ar 6. panta 4. punktu.
8. pants
ACVN, AĢIN vai līdzvērtīgas tradicionālas valsts norādes var būt tikai uz lauksaimniecības produktiem un pārtikas, kas atbilst šai regulai.
9. pants
Attiecīgā dalībvalsts var lūgt specifikācijas grozījumu, jo īpaši lai ņemtu vērā zinātnes un tehnikas jaunākās atziņas vai no jauna definētu ģeogrāfisko apgabalu.
Šīs regulas 6. panta kārtību piemēro mutatis mutandis.
Komisija tomēr saskaņā ar 15. pantā paredzēto kārtību var pieņemt lēmumu nenozīmīgu grozījumu gadījumā nepiemērot 6. pantā paredzēto kārtību.
10. pants
1. Dalībvalstis nodrošina, ka ne vēlāk kā sešus mēnešus pēc šīs regulas stāšanās spēkā pastāv pārbaudes struktūras, kuru uzdevums ir nodrošināt, ka lauksaimniecības produkti un pārtika ar aizsargātiem nosaukumiem atbilst specifikācijā paredzētajām prasībām.
2. Pārbaudes struktūrā var būt viena vai vairākas izraudzītas pārbaudes iestādes un/vai privātas organizācijas, kuras dalībvalsts apstiprinājusi minētajam nolūkam. Dalībvalstis nosūta Komisijai apstiprināto iestāžu un/vai organizāciju sarakstus un attiecīgās pilnvaras. Komisija minētos datus publicē Eiropas Kopienu Oficiālajā Vēstnesī.
3. Norīkotajām pārbaudes iestādēm un/vai apstiprinātajām privātajām organizācijām jāsniedz pietiekamas objektivitātes un neatkarības garantijas visiem to kontrolei pakļautajiem ražotājiem vai apstrādes uzņēmumiem un to rīcībā vienmēr jābūt kvalificētiem darbiniekiem un vajadzīgajiem resursiem, lai veiktu pārbaudes lauksaimniecības produktiem un pārtikai ar aizsargātu nosaukumu.
Ja pārbaudes struktūra dažu pārbaužu veikšanai izmanto citas organizācijas pakalpojumus, minētai organizācijai jānodrošina tādas pašas garantijas. Šajā gadījumā norīkotās pārbaudes iestādes un/vai apstiprinātās privātās organizācijas tomēr joprojām ir atbildīgas pret attiecīgo valsti par visām pārbaudēm.
No 1998. gada 1. janvāra, lai dalībvalstis šīs regulas mērķiem varētu apstiprināt privātās organizācijas, šīm organizācijām jāatbilst prasībām, kas noteiktas 1989. gada 26. jūnija standartā EN 45011.
4. Ja norīkotā pārbaudes iestāde un/vai privātā organizācija kādā dalībvalstī konstatē, ka lauksaimniecības produkts vai pārtika ar aizsargātu cilmes vietas nosaukumu neatbilst specifikācijas kritērijiem, tā veic vajadzīgos pasākumus, lai nodrošinātu atbilstību šai regulai. Tā informē attiecīgo dalībvalsti par pārbaužu laikā veiktajiem pasākumiem. Ieinteresētās puses ir jāinformē par visiem pieņemtajiem lēmumiem.
5. Dalībvalstij jāatsauc pārbaudes organizācijas apstiprinājums, ja tā vairs neatbilst 2. un 3. punktā minētajiem kritērijiem. Tā informē Komisiju, kas Eiropas Kopienu Oficiālajā Vēstnesī publicē apstiprināto organizāciju pārskatīto sarakstu.
6. Dalībvalstis veic vajadzīgos pasākumus, lai nodrošinātu, ka ražotājam, kas atbilst šai regulai, ir pieejama pārbaudes sistēma.
7. Šajā regulā paredzēto pārbaužu izmaksas sedz ražotāji, kas izmanto aizsargāto nosaukumu.
11. pants
1. Jebkura dalībvalsts var izteikt iebildumu, ka kāds aizsargāta nosaukuma lauksaimniecības produkts vai pārtikas izstrādājums neatbilst kādam no attiecīgā produkta specifikācijā paredzētajiem nosacījumiem.
2. Šā panta 1. punktā minētā dalībvalsts savu iesniegumu iesniedz attiecīgajai dalībvalstij. Attiecīgā dalībvalsts izskata sūdzību un informē otru dalībvalsti par konstatējumiem un visiem veiktajiem pasākumiem.
3. Atkārtotu pārkāpumu gadījumā un ja attiecīgās dalībvalstis nevar panākt vienošanos, pienācīgi pamatots pieteikums jānosūta Komisijai.
4. Komisija, apspriežoties ar attiecīgajām dalībvalstīm, izskata pieteikumu. Vajadzības gadījumā pēc apspriešanās ar 15. pantā minēto komiteju, Komisija veic vajadzīgos pasākumus. Tajos var ietilpt reģistrācijas anulēšana.
12. pants
1. Neskarot starptautiskus nolīgumus, šī regula var attiekties uz kādu trešās valsts lauksaimniecības produktu vai pārtiku, ja vien:
- attiecīgā trešā valsts ir gatava sniegt līdzvērtīgu aizsardzību tai, kas Kopienā pieejama atbilstošajiem Kopienas lauksaimniecības produktiem vai pārtikai.
2. Ja trešās valsts aizsargātais nosaukums ir vienāds ar Kopienas aizsargāto nosaukumu, reģistrācija piešķirama, pienācīgi ņemot vērā nosaukuma vietējo un tradicionālo lietojumu un pārpratuma faktisko risku.
Atļauju izmantot šādus nosaukumus piešķir tikai, ja produkta izcelsmes valsts ir skaidri un saskatāmi norādīta uz etiķetes.
13. pants
1. Reģistrētos nosaukumus aizsargā pret:
a) kāda reģistrēta nosaukuma komerciālu izmantojumu, tiešu vai netiešu, kas konstatēts attiecībā uz produktiem, uz kuriem neattiecas reģistrācija, ciktāl minētie produkti ir līdzīgi ar šo nosaukumu reģistrētajiem produktiem vai ciktāl nosaukuma izmantojums ekspluatē aizsargātā nosaukuma reputāciju;
b) ļaunprātīgu izmantošanu, imitēšanu vai asociāciju izraisīšanu, pat ja norādīta attiecīgā produkta patiesā izcelsme vai aizsargātais nosaukums ir tulkots, vai tas ir kopā ar tādām frāzēm kā "stils", "tips", "metode", "kā ražots", "imitācija" u.tml.;
c) citām nepareizām vai maldinošām norādēm par produkta pirmavotu, izcelsmi, veidu vai būtiskām īpašībām uz iekšējā vai ārējā iepakojuma, reklāmas materiālos vai ar attiecīgo produktu saistītos dokumentos, un produkta iepakošanu traukos, kas var radīt nepareizu iespaidu par tā izcelsmi;
d) jebkādu cita veida praksi, kas var maldināt plašu sabiedrību par attiecīgā produkta patieso izcelsmi.
Ja reģistrētajā nosaukumā ietilpst lauksaimniecības produkta vai pārtikas nosaukums, ko uzskata par sugas vārdu, minētā sugas vārda izmantojumu ar attiecīgu lauksaimniecības vai pārtikas produktu neuzskata par pretēju 1. punkta a) vai b) apakšpunktam.
2. Dalībvalstis tomēr var saglabāt valsts noteikumus, kas ne ilgāk kā piecus gadus pēc šīs regulas publicēšanas ļauj izmantot 1. punkta b) apakšpunktā minētās frāzes, ja vien:
- šie produkti, izmantojot šādas frāzes, likumīgi tirgoti vismaz piecus gadus pirms šīs regulas publicēšanas dienas,
- marķējums skaidri norāda uz produkta patieso izcelsmi.
Tomēr šis izņēmums nenozīmē to, ka produktus var brīvi tirgot tādas dalībvalsts teritorijā, kur šādas izteiksmes ir aizliegtas.
3. Aizsargātie nosaukumi nevar kļūt par sugas vārdiem.
14. pants
1. Ja cilmes vietas nosaukums vai ģeogrāfiskās izcelsmes norāde reģistrēta saskaņā ar šo regulu, kādas preču zīmes reģistrācijas pieteikums, kura atbilst vienam no 13. pantā minētajiem gadījumiem un attiecas uz tā paša tipa produktu, ir noraidāms ar nosacījumu, ka preču zīmes reģistrācijas pieteikums tika iesniegts pēc 6. panta 2. punktā paredzētās publikācijas dienas.
Par nederīgām deklarējamas preču zīmes, kas reģistrētas, pārkāpjot šā punkta pirmo daļu.
Šo punktu piemēro arī tad, kad kādas preču zīmes reģistrācijas pieteikums iesniegts pirms 6. panta 2. punktā paredzētās reģistrācijas pieteikuma publikācijas dienas ar nosacījumu, ka publikācija notikusi pirms attiecīgās preču zīmes reģistrēšanas.
15. pants
Komisijai palīdz komiteja, kas sastāv no dalībvalstu pārstāvjiem un kuru vada Komisijas pārstāvis.
Komisijas pārstāvis komitejai iesniedz veicamo pasākumu projektu. Komiteja par projektu sniedz atzinumu termiņā, ko priekšsēdētājs var noteikt atkarībā no jautājuma steidzamības. Atzinumu pieņem ar balsu vairākumu, kas Līguma 148. panta 2. punktā noteikts lēmumiem, kurus Padome pieņem pēc Komisijas priekšlikuma. Dalībvalstu pārstāvju balsis komitejā vērtē saskaņā ar minēto pantu. Priekšsēdētājs balsošanā nepiedalās.
Komisija apstiprina paredzētos pasākumus, ja tie saskan ar komitejas atzinumu.
Ja paredzētie pasākumi nesaskan ar komitejas atzinumu vai nekāds atzinums nav sniegts, Komisija nekavējoties iesniedz Padomei priekšlikumu par veicamajiem pasākumiem. Padome pieņem lēmumu ar kvalificētu balsu vairākumu.
Ja trīs mēnešu laikā kopš dienas, kad jautājums iesniegts Padomei izskatīšanai, Padome nav pieņēmusi lēmumu, ierosinātos pasākumus apstiprina Komisija.
16. pants
Sīki izstrādātas normas šīs regulas piemērošanai pieņem saskaņā ar 15. pantā noteikto kārtību.
17. pants
1. Sešu mēnešu laikā pēc šīs regulas spēkā stāšanās dalībvalstis dara zināmu Komisijai, kurus no to likumīgi aizsargātajiem nosaukumiem vai – dalībvalstīs, kur nav aizsardzības sistēmas – kurus pastāvīgi izmantotus nosaukumus tās vēlas reģistrēt saskaņā ar šo regulu.
2. Saskaņā ar 15. pantā noteikto procedūru Komisija reģistrē 1. punktā minētos nosaukumus, kuri atbilst 2. un 4. pantam. Šīs regulas 7. pantu nepiemēro. Tomēr sugas vārdus nepievieno.
3. Dalībvalstis var saglabāt saskaņā ar 1. punktu paziņoto nosaukumu valsts aizsardzību līdz brīdim, kad tiek pieņemts lēmums par reģistrāciju.
18. pants
Šī regula stājas spēkā divpadsmit mēnešus pēc tās publicēšanas Eiropas Kopienu Oficiālajā Vēstnesī.
(1992. gada 29. jūlijs), kas pārdefinē galapunkta zonas eksporta kompensācijām, eksporta maksājumiem un dažām eksporta licencēm par labību un rīsiem
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā 1975. gada 29. oktobra Padomes Regulu (EEK) Nr. 2727/75 par labības tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 1738/92 [2], un it īpaši tās 16. panta 6. punktu,
ņemot vērā 1976. gada 21. jūnija Padomes Regulu (EEK) Nr. 1418/76 par rīsu tirgus kopīgo organizāciju [3], kurā jaunākie grozījumi izdarīti ar Regulu (EEK) Nr. 674/92 [4], un it īpaši tās 17. panta 6. punktu,
tā kā Komisijas Regula (EEK) Nr. 1124/77 [5], kurā jaunākie grozījumi izdarīti ar Regulu (EEK) Nr. 3049/89 [6], noteica galapunkta zonas, kas jāizmanto, lai noteiktu eksporta kompensācijas un maksājumus par labību un rīsiem;
tā kā politiskās pārmaiņas Austrumu blokā, tas ir, Padomju Savienības un Dienvidslāvijas sadalīšanās neatkarīgās valstīs, izsauc nepieciešamību koriģēt galapunkta zonas, kā noteikts Regulas (EEK) Nr. 1124/77 pielikumā, un tā kā tajā pielikumā Padomju Savienība un Dienvidslāvija jāaizvieto ar valstīm, kuras no tām izveidojās, un tā kā jāizmanto izdevība un jāpārgrupē I, II, III un VIII zonu valstis;
tā kā skaidrības labad Regula (EEK) Nr. 1124/77 jāatceļ un tās noteikumi jāietver šajā regulā;
tā kā šajā regulā minētie pasākumi saskaņā ar Labības pārvaldības komitejas atzinumam,
IR PIEŅĒMUSI ŠO REGULU.
1. pants
Galapunkta zonas, kuras jāizmanto, lai noteiktu diferencētās eksporta kompensācijas un maksājumus par Regulas (EEK) Nr. 2727/75 1. panta a), b) un c) apakšpunktos un Regulas (EEK) Nr. 1418/76 1. panta a) un b) apakšpunktos minētajiem produktiem, ir norobežotas šīs regulas pielikumā.
Ar šo Regula (EEK) Nr. 1124/77 tiek atcelta.
2. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
ar kuru groza Regulu (EEK) Nr. 1274/91, ar ko ievieš sīki izstrādātus noteikumus Padomes Regulas (EEK) Nr. 1907/90 par dažiem olu tirdzniecības standartiem īstenošanai
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1990. gada 26. jūnija Regulu (EEK) Nr. 1907/90 par dažiem olu tirdzniecības standartiem [1] un jo īpaši tās 10. panta 3. punktu, 20. panta 1. punktu un 22. panta 2. punktu,
tā kā Komisijas Regulā (EEK) Nr. 1274/91 [2], kura grozīta ar Regulu (EEK) Nr. 3540/91 [3], paredzēti sīki izstrādāti noteikumi šādu tirdzniecības standartu īstenošanai;
tā kā pieredze apliecinājusi, ka noteikumi par izdēšanas datuma neobligātajām norādēm ir jāgroza; tā kā ir nepārprotami jānosaka, ka izdēšanas datums, ja tas tiek norādīts, ir jānorāda gan uz olām, gan uz iepakojuma; tā kā, ja izmanto noslēdzamus konteinerus, nepieciešams vienādot nosacījumus par izdēšanas datuma norādīšanu, ko piemēro iesaiņošanas centriem, kuriem produktus piegādā ražotnes, kas atrodas tajā pašā uzņēmumā, kur iesaiņošanas centrs, un citiem iesaiņošanas centriem; tā kā nepieciešams pieņemt noteikumus par izdēšanas datuma norādīšanu uz olām, kas izdētas brīvdienās;
tā kā neobligātās norādes par lauksaimniecības nozari jāierobežo, piemērojot vienīgi noteikumus, kas uzskaitīti Regulā (EEK) Nr. 1274/91, izņemot par bioloģisko lauksaimniecību; tā kā, lai nodrošinātu pārbaudes visā Kopienas teritorijā, dalībvalstīm savstarpēji jāiesniedz reģistrētu ražotāju saraksti, un iesaiņošanas centriem jāveic iknedēļas uzskaite par kategorijās iedalītu olu krājumiem;
tā kā ir jāsaskaņo pārtikas nozarē izmantojamie termini;
tā kā noteikumi par termina "ekstra" izmantošanu jāgroza, lai precizētu nosacījumus, kādos šo terminu var norādīt uz iepakojuma;
tā kā jāievieš pozitīvas pielaides attiecībā uz svaru, lai nodrošinātu godīgu konkurenci starp uzņēmumiem;
tā kā šajā regulā paredzētie pasākumi ir saskaņā ar Mājputnu gaļas un olu pārvaldības komitejas atzinumu,
IR PIEŅĒMUSI ŠO REGULU.
- Regulas 1. panta 6. punkta otro ievilkumu aizstāj ar šādu tekstu:
- "— ir paredzēts norādīt izdēšanas datumu uz olām, ko piegādā ražotne, kura atrodas tajā pašā uzņēmumā, kur iesaiņošanas centrs, un kas nav ievietotas noslēdzamā konteinerā – tādā gadījumā olas sašķiro kategorijās un iepako izdēšanas dienā vai, ja izdēšanas diena ir brīvdiena, pirmajā darba dienā pēc šīs brīvdienas.";
1. Papildus iepakojuma datumam uzņēmējs olu iepakošanas laikā var norādīt ieteicamo produkta lietošanas termiņu un/vai derīguma termiņu uz olām vai to iepakojumiem, vai arī uz abiem.
2. Uzņēmējs iepakošanas laikā var uz iepakojuma norādīt izdēšanas datumu, un tādā gadījumā to norāda arī uz olām, kas atrodas iepakojumā. Tomēr izdēšanas datumu uz olām var uzspiest arī lauku saimniecībā.
3. Lai norādītu šajā pantā minētos datumus uz olām un izdēšanas datumu arī uz iepakojumiem, izmanto vienu vai vairākus no I pielikumā uzskaitītajiem terminiem.
4. Šajā pantā minētos datumus norāda ar diviem skaitļu pāriem, kurus norāda šādā kārtībā:
- datumu no 01 līdz 31,
- mēnesi no 01 līdz 12.";
Ja izdēšanas datums ir norādīts uz olām un to iepakojumiem saskaņā ar 15. panta noteikumiem, piemēro šādus nosacījumus:
1. Iesaiņošanas centri veic atsevišķu uzskaiti par:
- to ražotāju nosaukumiem un adresēm, kuri piegādā šādas olas un kas reģistrēti pēc tam, kad dalībvalsts kompetenta iestāde veikusi pārbaudi,
- pēc šīs iestādes pieprasījuma – katram ražotājam piederošo dējējvistu skaitu;
2. Šī panta 1. punktā minēto ražotāju uzņēmumos regulāri veic pārbaudes. Tie veic tekošo uzskaiti par:
- datumu, kad vistas ievietotas dēšanai, vecumu, kādā tās ievietotas dēšanai, kā arī dējējvistu skaitu, iedalot pēc vistu kūtīm,
- katras vistu kūts saražoto olu daudzumu vienā dienā,
- to piegādāto olu skaitu vai svaru, uz kurām paredzēts norādīt izdēšanas datumu vai uz kurām izdēšanas datums uzspiests jau lauku saimniecībā, iedalot pēc pircējiem, un norādot pircēja nosaukumu, adresi un iesaiņošanas centra numuru;
3. Olas, uz kurām paredzēts norādīt izdēšanas datumu, nogādā iesaiņošanas centrā noslēdzamos konteineros, izņemot tad, ja ražotne atrodas tajā pašā uzņēmumā, kur iesaiņošanas centri. Šo olu, kā arī olu, uz kurām izdēšanas datums uzspiests jau saimniecībā, piegādes identificē pēc:
- izdēšanas datuma,
- ražotāja nosaukuma, adreses un numura kopā ar kodētu atsauci uz vistu kūti, no kuras šīs olas ir piegādātas,
Šo informāciju norāda uz konteinera un pavaddokumentiem; pavaddokumenti jāuzglabā iesaiņošanas centrā vismaz sešus mēnešus;
4. Konteinerus, kas minēti 3. punktā, iesaiņošanas centrā atver tieši pirms šķirošanas uzsākšanas. Visas olas no viena konteinera šķiro un iesaiņo, nepārtraucot šo procesu. Izdēšanas datumu olām, kurām paredzēts to norādīt, uzspiež šķirošanas laikā vai tūdaļ pēc šķirošanas;
5. Ja olas, kas nav ievietotas noslēdzamā konteinerā, piegādā iesaiņošanas centriem no pašas ražotnes, kas atrodas tajā pašā uzņēmumā, kur iesaiņošanas centri, šīm olām:
- uzspiež izdēšanas datumu izdēšanas dienā; tomēr olām, kas izdētas brīvdienā, izdēšanas datumu var uzspiest pirmajā darba dienā pēc šīs brīvdienas kopā ar olām, kas dētas šajā dienā, uzspiežot tām pirmās brīvdienas datumu, vai
- tās šķiro un iepako saskaņā ar 1. panta 6. punkta noteikumiem, vai
- piegādā citiem iesaiņošanas centriem vai rūpniecības uzņēmumiem izdēšanas dienā vai, ja izdēšanas diena ir brīvdiena, pirmajā darba dienā pēc šīs brīvdienas.
Ja šiem iesaiņošanas centriem olas piegādā arī citi ražotāji un uz šādām olām nav paredzēts norādīt izdēšanas datumu, šīs olas uzglabā un apstrādā atsevišķi. Par šādām olām veic saņemšanas un šķirošanas uzskaiti par katru dienu.
6. Iesaiņošanas centri veic atsevišķu uzskaiti par:
- centrā piegādāto dienas tādu olu daudzumu, uz kurām paredzēts norādīt izdēšanas datumu, iedalot tās pēc ražotāja, vai arī tādu olu daudzumu, uz kurām izdēšanas datums uzspiests jau lauku saimniecībā, norādot ražotāja nosaukumu, adresi un reģistrācijas numuru,
- šo olu dienas klasifikāciju pēc kvalitātes un svara,
- pārdoto olu skaitu un/vai svaru, iedalot pēc svara kategorijām un pircēja, norādot arī pircēja nosaukumu un adresi.
7. Ražotnes un iesaiņošanas centros, kas minēti 1. punktā, veic pārbaudes vismaz reizi divos mēnešos.";
4. Regulas 18. pantu groza šādi:
- panta 1. punktā trešo ievada frāzi aizstāj ar šādu frāzi:
"Lai norādītu lauksaimniecības nozari, izņemot bioloģisko lauksaimniecību, kā minēts Regulas (EEK) Nr. 1907/90 10. panta 3. punktā, uz A šķiras olām un uz mazajiem iepakojumiem, kuros ir šādas olas, nevar izmantot citus terminus, kā vien tos, kas norādīti še turpmāk, un tikai tādā gadījumā, ja izpildīti attiecīgie nosacījumi, kas izklāstīti II pielikumā:",
- panta 1. punkta otro daļu svītro,
- panta 6. punktu aizstāj ar šādu:
"Iesaiņošanas centri, kā minēts 2. punktā, veic atsevišķu uzskaiti par dienas tādu olu kvalitātes un svara sadalījumu un olu pārdošanu un mazajiem iepakojumiem, kas marķēti saskaņā ar 1. punktu, norādot pircēja nosaukumu un adresi, iepakojumu skaitu, pārdoto olu skaitu un/vai svaru, iedalot pēc svara kategorijām un piegādes datuma, kā arī nedēļas uzskaiti par sašķiroto olu krājumiem. Pārdošanas uzskaites vietā tie tomēr var glabāt rēķinus vai piegādes dokumentus, kas marķēti, kā norādīts 1. punktā.";
5. Regulas 22. panta 2. punkta c) apakšpunktu aizstāj ar šādu tekstu:
"c) norāde "OLAS PĀRTIKAS RŪPNIECĪBAI"; ar 2 cm augstiem burtiem vienā vai vairākās Kopienas valodās.";
6. Regulas 24. pantu aizstāj ar šādu:
2. Ja 1. punktā minēto lenti vai marķējumu nevar noņemt no iepakojuma, lente vai iepakojums jāizņem no tirdzniecības vietas ne vēlāk kā septītajā dienā pēc iepakošanas, un olas jāiepako no jauna.
3. Uz lielajiem iepakojumiem, kuros ir mazie iepakojumi ar norādēm "EKSTRA";, izvieto norādi "IEPAKOJUMS, KURĀ IR MAZIE EKSTRA IEPAKOJUMI";, kas rakstīta vismaz 2 cm augstiem lielajiem burtiem vienā vai vairākās Kopienas valodās.";
Veicot pārbaudes A šķiras olu partijām, pieļaujamas pielaides attiecībā uz olu svaru, izņemot gadījumu, kas minēts Regulas (EEK) Nr. 1907/90 13. panta 3. punktā. Šādā partijā var būt ne vairāk kā 12 % olu, kuru svara kategorija robežojas ar kategoriju, kas norādīta uz iepakojuma, bet ne vairāk kā 6 % olu, kas atbilst nākamajai zemākajai svara kategorijai.
Ja pārbaudītajā partijā ir mazāk kā 180 olu, iepriekšminētos procentuālos apjomus divkāršo.";
8. Regulas I pielikumu aizstāj ar šīs regulas pielikumu.
2. pants
Šī regula stājas spēkā 1992. gada 1. augustā. Šī regula uzliek saistības kopumā un ir tieši piemērojama visās dalībvalstīs.
(1992. gada 4. novembris), ar ko labo Regulu (EEK) Nr. 2343/92 par liellopu sugas tīršķirnes vaislas dzīvnieku importu no trešām valstīm un par attiecīgu eksporta kompensāciju piešķiršanu, un par Regulas (EEK) Nr. 1544/79 atcelšanu
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1968. gada 27. jūnija Regulu (EEK) Nr. 805/68 par liellopu gaļas tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 2066/92 [2], un jo īpaši tās 10. panta 5. punktu un 18. panta 6. punktu,
tā kā ar Komisijas Regulu (EEK) Nr. 2342/92 [3] pastiprināja pārbaužu noteikumus, kas attiecas uz importu no trešām valstīm un eksporta kompensāciju piešķiršanu par liellopu sugas tīršķirnes dzīvniekiem, un atcēla Regulu (EEK) Nr. 1544/79;
tā kā pārbaudē ir atklājies, ka minētās regulas teksts vācu valodā neatbilst pasākumiem, kas iesniegti pārvaldības komitejai atzinuma sniegšanai; tā kā tāpēc teksts vācu valodā kopumā jāpublicē vēlreiz,
IR PIEŅĒMUSI ŠO REGULU.
1. pants
Piemērojams tikai teksts vācu valodā.
2. pants
Šī regula stājas spēkā dienā, kad to publicē Eiropas Kopienu Oficiālajā Vēstnesī.
(1993. gada 8. februāris) par Nolīguma par tirdzniecību un ekonomisko sadarbību starp Eiropas Ekonomikas kopienu un Mongoliju noslēgšanu
(93/101/EEK) EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, jo īpaši tā 113. un 235. pantu,
ņemot vērā Komisijas priekšlikumu,
3. pants
Apvienotajā komitejā, kas izveidota saskaņā ar nolīguma 13. pantu, Kopienu pārstāv Komisija, kurai palīdz dalībvalstu pārstāvji.
4. pants
Šo lēmumu publicē Eiropas Kopienu Oficiālajā Vēstnesī. Briselē, 1993. gada 8. februārī Padomes vārdā — priekšsēdētājs J. Trøjborg
(1993. gada 14. jūnijs), ar ko sesto reizi groza Direktīvu 76/768/EEK par dalībvalstu tiesību aktu tuvināšanu attiecībā uz kosmētikas līdzekļiem
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 100.a pantu,
ņemot vērā Komisijas priekšlikumu [1],
sadarbībā ar Eiropas Parlamentu [2],
ņemot vērā Ekonomikas un sociālo lietu komitejas atzinumu [3],
tā kā jānovērš juridiskās nenoteiktības Direktīvā 76/768/EEK [4], jo īpaši 1. un 2. pantā;
tā kā ir skaidrs, ka ir vēlams sakopot datus par kosmētikas līdzekļos izmantojamām sastāvdaļām, lai varētu novērtēt visus uz tām attiecināmos jautājumus un gala darbības Kopienas līmenī, jo īpaši, lai izveidotu kosmētikas līdzekļos izmantojamo sastāvdaļu kopējo nomenklatūru; tā kā minēto datu atlasi var veicināt, Komisijai sastādot attiecīgo sastāvdaļu inventāra sarakstu; tā kā minētais inventāra saraksts būs orientējošs, un tas nav paredzēts, lai veidotu kosmētikas līdzekļos izmantojamo sastāvdaļu ierobežojošu sarakstu;
tā kā ir nepieciešama labāka pārredzamība attiecībā uz kosmētikas līdzekļos izmantojamām sastāvdaļām tad, ja līdzekļi ir paredzēti laišanai tirgū bez jebkādas iepriekšējās procedūras, ja nepieciešamai informācijai par galaproduktiem jābūt pieejamai tikai ražošanas vietā vai sākotnējās ievešanas vietā Kopienā un ja patērētājam jāsniedz labāka informācija; tā kā šī pārredzamība jāsasniedz, uzrādot uz produkta iepakojuma šā līdzekļa funkciju un kosmētikas līdzeklī izmantojamās sastāvdaļas; tā kā tad, ja praktisku iemeslu dēļ uz trauka, iesaiņojuma vai iepakojuma nav iespējams norādīt sastāvdaļas un jebkādus lietošanas brīdinājumus, šādi dati jāiekļauj tā, lai patērētājam būtu pieejama visa nepieciešamā informācija;
tā kā attiecībā uz galaproduktu skaidri jāparedz, kādai informācijai jābūt pieejamai uzraudzības iestādēm vietā, kur notiek ražošana vai sākotnēja ievešana Kopienas tirgū; tā kā šajā informācijā jāiekļauj visi nepieciešamie dati par kosmētikas līdzekļa nosaukumu, kvalitāti, drošību cilvēka veselībai un tā apgalvotu ietekmi;
tā kā uzraudzības labad tomēr jāinformē kompetentā iestāde par ražošanas vietu un informāciju, kas nepieciešama tūlītējai un pareizai ārstēšanai sarežģījumu gadījumā;
tā kā Komisijai jāatļauj grozīt Direktīvas 76/768/EEK I un VIII pielikumu, ņemot vērā to ilustratīvumu un tehniskumu;
IR PIEŅĒMUSI ŠO DIREKTĪVU.
1. pants
Direktīvu 76/768/EEK ar šo groza šādi.
1. Direktīvas 1. panta 1. punktu aizstāj ar šādu:
"1. "Kosmētikas līdzeklis" nozīmē jebkuru vielu vai preparātu, kas paredzēts saskarei ar dažādām cilvēka ķermeņa ārējām daļām (epidermu, apmatojumu, nagiem, lūpām un ārējiem dzimumorgāniem) vai zobiem un mutes dobuma gļotādām, tikai vai galvenokārt lai tos tīrītu, smaržinātu, mainītu to izskatu un/vai uzlabotu miesas aromātu, un/vai tos aizsargātu, vai uzturētu tos labā stāvoklī."
Kopienas tirgū laists kosmētikas līdzeklis parastos vai saprātīgi paredzamos lietošanas apstākļos nedrīkst apdraudēt cilvēku veselību, jo īpaši ņemot vērā produkta noformējumu, tā etiķeti, jebkuru tā lietošanas un utilizācijas pamācību, kā arī citas norādes vai informāciju, ko ir sniedzis ražotājs vai tā pilnvarotais pārstāvis, vai kāda cita persona, kas ir atbildīga par šā produkta laišanu Kopienas tirgū.
Šādu brīdinājumu nodrošināšana nekādā gadījumā neatbrīvo nevienu personu no citu šajā direktīvā paredzēto prasību izpildes."
3. Ar šādu daļu papildina 4. panta 1. punktu:
"i) lai atbilstu šīs direktīvas prasībām, sastāvdaļas vai sastāvdaļu savienojumus, kas ir izmēģināti ar dzīvniekiem pēc 1998. gada 1. janvāra.
Ja ir vērota nepietiekama virzība apmierinošu metožu veicināšanā, lai aizvietotu izmēģinājumus ar dzīvniekiem, un jo īpaši tādos gadījumos, kad par spīti visām saprātīgām pūlēm alternatīvās izmēģinājumu metodes nav zinātniski apstiprinātas kā tādas, kas patērētāju aizsargā līdzvērtīgā līmenī, ņemot vērā ESAO toksiskuma pārbaužu pamatnostādnes, Komisija līdz 1997. gada 1. janvārim iesniedz pasākumu plānu, lai atliktu šā noteikuma ieviešanas dienu uz pietiekamu laika posmu, bet jebkurā gadījumā ne mazāk kā uz diviem gadiem, saskaņā ar 10. pantā izklāstīto procedūru. Pirms šo pasākumu iesniegšanas Komisija apspriežas ar Kosmetoloģijas zinātnisko komiteju.
Komisija iesniedz Eiropas Parlamentam un Padomei ikgadēju ziņojumu par panākumiem to alternatīvo metožu attīstībā, validācijā un legalizācijā, kas varētu aizvietot izmēģinājumus ar dzīvniekiem. Šajā ziņojumā iekļauj precīzus datus par eksperimentu skaitu un tipu attiecībā uz kosmētikas līdzekļiem, kas veikti ar dzīvniekiem. Dalībvalstu pienākums ir sakopot minēto informāciju papildus statistikas datu sakopošanai, kā paredzēts Direktīvā 86/609/EEK par izmēģinājumu dzīvnieku aizsardzību. Komisija īpaši nodrošina to eksperimentālo metožu attīstību, validāciju un legalizāciju, kurās netiek izmantoti dzīvi dzīvnieki."
4. Iekļauj šādu pantu:
"5.a pants
1. Ne vēlāk kā 1994. gada 14. decembrī Komisija saskaņā ar 10. pantā noteikto procedūru sastāda kosmētikas līdzekļos izmantojamo sastāvdaļu inventāra sarakstu, īpaši balstoties uz attiecīgās nozares sniegto informāciju.
Šajā pantā "kosmētikas sastāvdaļa" nozīmē jebkuru sintētiskas vai dabīgas izcelsmes ķīmisko vielu vai preparātu, kas tiek izmantots kosmētikas līdzekļu sastāvā, izņemot smaržu un aromātiskos savienojumus.
Inventāra sarakstu sadala divās iedaļās: viena, kas attiecas uz smaržu un aromātisko vielu izejvielām, un otra, kas attiecas uz pārējām vielām.
2. Inventāra sarakstā iekļauj šādu informāciju:
- katras sastāvdaļas nosaukumu, jo īpaši tās ķīmisko nosaukumu, CTFA nosaukumu, Eiropas Farmakopejas nosaukumu, Pasaules Veselības organizācijas rekomendētos starptautiskos nepatentētos nosaukumus, kā arī EINECS, IUPAC, CAS un krāsu indeksu numurus, un 7. panta 2. punktā minēto plaši pazīstamo nosaukumu,
- gala produkta sastāvdaļas parasto(-ās) funkciju(-as),
- attiecīgā gadījumā – ierobežojumus un lietošanas nosacījumus, un brīdinājumus, kam jābūt iespiestiem uz etiķetes, atbilstīgi šiem pielikumiem.
3. Komisija publicē inventāra sarakstu un periodiski to atjaunina saskaņā ar 10. pantā paredzēto procedūru. Inventāra saraksts ir orientējošs un nav uzskatāms par kosmētikas līdzekļos atļauto sastāvdaļu sarakstu."
5. Direktīvas 6. panta 1. punkta ievadteikumu aizstāj ar šādu:
"1. Dalībvalstis veic visus nepieciešamos pasākumus, lai nodrošinātu, ka kosmētikas līdzekļus var realizēt tikai tad, ja uz to trauka, iesaiņojuma un iepakojuma neizdzēšamiem, viegli salasāmiem un skaidri saredzamiem burtiem ir norādīta šāda informācija; izņemot g) punktā minēto informāciju, ko tomēr var norādīt tikai uz iepakojuma:"
6. Direktīvas 6. panta 1. punkta d) apakšpunktu aizstāj ar šādu:
"d) īpaši piesardzības noteikumi, kas jāievēro lietošanā, un jo īpaši tie, kas uzskaitīti III, IV, VI un VII pielikuma slejā "Etiķetē norādāmie lietošanas noteikumi un brīdinājumi", kuri jānorāda uz trauka, iesaiņojuma un iepakojuma, kā arī jebkura īpaša piesardzības informācija par kosmētikas līdzekļiem, kas paredzēti profesionālai lietošanai, jo īpaši frizieru pakalpojumu jomā. Ja tas nav iespējams praktisku apsvērumu dēļ, minētā informācija ir jānorāda uz lietošanas pavadinstrukcijas, etiķetes, papīra lentes vai kartītes, šādā gadījumā uz trauka, iesaiņojuma un iepakojuma jābūt saīsinātai norādei vai VIII pielikumā minētajam simbolam, kas norāda uz to, kur patērētājam atrast šo informāciju."
7. Direktīvas 6. panta 1. punktam pievieno šādus f) un g) apakšpunktus:
"f) produkta funkcija, ja vien tā nav acīmredzama no produkta noformējuma;
g) sastāvdaļu saraksts dilstošā secībā pēc svara to pievienošanas laikā. Pirms šā saraksta ir vārds "sastāvdaļas". Ja tas nav iespējams praktisku apsvērumu dēļ, sastāvdaļas jānorāda uz lietošanas pavadinstrukcijas, etiķetes, papīra lentes vai kartītes, šādā gadījumā uz trauka, iesaiņojuma un iepakojuma jābūt saīsinātai norādei vai VIII pielikumā minētajam simbolam, kas norāda uz to, kur patērētājs var atrast sastāvdaļu sarakstu.
Par sastāvdaļām tomēr neuzskata:
- piemaisījumus izmantojamās izejvielās,
- tehniskos palīgmateriālus, kurus izmanto preparātos, bet kuru nav galaproduktā,
- materiālus, ko izmanto tikai stingri nepieciešamajos daudzumos kā šķīdinātājus vai kā nesējvielas smaržu un aromātiskajās kompozīcijās.
Smaržu un aromātiskās kompozīcijas un to izejvielas norāda ar vārdu "smarža" vai "aromatizētājs". Sastāvdaļas, kuru koncentrācija nepārsniedz 1 %, var norādīt jebkurā secībā pēc tām sastāvdaļām, kuru koncentrācija pārsniedz 1 %. Krāsvielas var norādīt jebkurā secībā pēc pārējām sastāvdaļām saskaņā ar krāsu indeksu numuriem vai apzīmējumiem, kas pieņemti IV pielikumā.
Tiem dekoratīvās kosmētikas līdzekļiem, kas tiek realizēti vairākos krāsu toņos, visas šajā diapazonā izmantotās krāsvielas var norādīt ar nosacījumu, ka ir pievienots nosacījums ar vārdiem "var saturēt".
Sastāvdaļa jāidentificē ar plaši pazīstamu nosaukumu, kas minēts 7. panta 2. punktā, vai, ja tāda nav, ar vienu no nosaukumiem, kas paredzēti 5.a panta 2. punkta pirmajā ievilkumā.
Saskaņā ar 10. pantā noteikto procedūru Komisija ne vēlāk kā 1994. gada 14. decembrī pieņem kritērijus un nosacījumus, saskaņā ar kādiem ražotājs ar komercnoslēpumu saistītu iemeslu dēļ drīkst neiekļaut vienu vai vairākas sastāvdaļas minētajā sarakstā."
8. Direktīvas 6. panta 1. punkta beigās pievieno šādas divas daļas:
"Ja izmēra vai formas dēļ nav praktiski iespējams norādīt lietošanas pavadinstrukcijā d) un g) punktā minētos datus, šos datus norāda uz etiķetes, papīra lentes vai kartītes, kas ir ielikta vai pievienota kosmētikas līdzeklim.
Ja ziepju, vannas bumbiņu vai citu mazu produktu izmēru vai formas dēļ nav praktiski iespējams g) punktā minētos datus norādīt uz etiķetes, birkas, papīra lentes vai kartītes, vai arī lietošanas pavadinstrukcijā, minētos datus norāda paziņojumā tieši blakus traukam vai iepakojumam, kādā kosmētikas līdzeklis tiek piedāvāts pārdošanai."
9. Direktīvas 6. panta 3. punkta beigās pievieno šādu tekstu:
"Turklāt jebkurā norādē uz izmēģinājumiem ar dzīvniekiem skaidri jānorāda, vai šie izmēģinājumi ir veikti, ietverot galaproduktu un/vai tā sastāvdaļas."
10. Direktīvas 7. panta 2. punktu aizstāj ar šādu:
"2. Tās tomēr var prasīt, lai 6. panta 1. punkta b), c), d) un f) apakšpunktā paredzētie dati būtu vismaz attiecīgās valsts valodā vai oficiālajā valodā vai valodās; tās arī var prasīt, lai 6. panta 1. punkta g) apakšpunktā paredzētie dati būtu izteikti patērētājam viegli saprotamā valodā. Šajā nolūkā Komisija pieņem sastāvdaļu kopējo nomenklatūru saskaņā ar 10. pantā noteikto procedūru."
11. Direktīvas 7. panta 3. punktu aizstāj ar šādu:
"3. Turklāt, lai sarežģījumu gadījumā varētu veikt tūlītēju un pareizu ārstēšanu, jebkura dalībvalsts var prasīt, lai kompetentai iestādei būtu pieejama piemērota un pietiekama informācija par kosmētikas līdzekļos izmantojamām sastāvdaļām un šī iestāde nodrošinātu šīs informācijas izmantošanu tikai šādas ārstēšanas mērķiem.
Katra dalībvalsts izraugās kompetento iestādi un sīku informāciju par to nosūta Komisijai, kas publicē šo informāciju Eiropas Kopienu Oficiālajā Vēstnesī."
12. Iekļauj šādu pantu:
"7.a pants
1. Ražotājs vai viņa pārstāvis, vai persona, pēc kuras rīkojuma kosmētikas līdzeklis ir ražots, vai persona, kas ir atbildīga par importētā kosmētikas līdzekļa laišanu Kopienas tirgū, kontroles labad uztur šādu informāciju attiecīgo dalībvalstu kompetentām iestādēm viegli pieejamā veidā adresē, kas norādīta uz etiķetes saskaņā ar 6. panta 1. punkta a) apakšpunktu:
a) produkta kvalitatīvais un kvantitatīvais sastāvs; smaržkompozīcijām un smaržām – kompozīcijas nosaukums un koda numurs, kā arī piegādātāja nosaukums;
b) izejvielu un gala produkta fizikāli ķīmiskās un mikrobioloģiskās specifikācijas, kā arī kosmētikas līdzekļa tīrības un mikrobioloģiskās kontroles kritēriji;
c) ražošanas metode, kas atbilst labai ražošanas praksei, kura noteikta Kopienu tiesībās, vai, ja tāda nav paredzēta, praksei, kura noteikta attiecīgo dalībvalstu tiesību aktos; par ražošanu vai pirmo ievešanu Kopienā atbildīgai personai jābūt attiecīgam profesionālās kvalifikācijas līmenim vai pieredzei saskaņā ar tās dalībvalsts tiesību aktiem un praksi, kurā atrodas ražošanas vai pirmās ievešanas vieta;
d) gala produkta drošības novērtējums cilvēka veselībai. Šajā nolūkā ražotājs ņem vērā šīs sastāvdaļas vispārējo toksikoloģiskās iedarbības raksturojumu, tās ķīmisko struktūru un iedarbības līmeni.
Ja viens un tas pats produkts ir ražots vairākās vietās Kopienas teritorijā, ražotājs var izvēlēties vienu ražošanas vietu, kur minētā informācija būtu saglabāta un pieejama. Šajā sakarā un tad, ja tas ir pieprasīts uzraudzības nolūkiem, viņa pienākums ir norādīt izvēlēto vietu attiecīgai(-ām) uzraudzības iestādei(-ēm);
e) kvalificētās personas vai tās personas vārds un adrese, kas ir atbildīga par d) apakšpunktā minēto novērtējumu. Šai personai jābūt farmācijas, toksikoloģijas, dermatoloģijas, medicīnas vai līdzīgas disciplīnas diplomam, kā noteikts Direktīvas 89/48/EEK 1. pantā;
f) esošie dati par šā kosmētikas līdzekļa nevēlamu ietekmi uz cilvēka veselību, kas izriet no tā lietošanas;
g) apgalvotās kosmētikas līdzekļa ietekmes pierādījums, ja tas ir pamatots ar šīs ietekmes vai šā produkta raksturu.
2. Drošības novērtējumu cilvēku veselībai, kas minēts 1. punkta d) apakšpunktā, veic saskaņā ar labas laboratoriju prakses principu, kas noteikts Padomes 1986. gada 18. decembra Direktīvā 87/18/EEK par normatīvo un administratīvo aktu saskaņošanu jautājumos, kas saistīti ar labas laboratorijas prakses principu piemērošanu un to ievērošanas pārbaudi ķīmisko vielu izmēģinājumos [6].
3. Informācijai, kas minēta 1. punktā, jābūt pieejamai attiecīgās dalībvalsts valsts valodā vai valodās, vai arī kompetentām iestādēm skaidri saprotamā valodā.
4. Ražotājs vai viņa pārstāvis, vai persona, pēc kuras rīkojuma kosmētikas līdzeklis ir ražots, vai persona, kas ir atbildīga par importētā kosmētikas līdzekļa laišanu Kopienas tirgū, paziņo tās dalībvalsts kompetentai iestādei, kurā atrodas kosmētikas līdzekļu ražošanas vai pirmās ievešanas vieta, par ražošanas vietas adresi vai pirmās ievešanas Kopienā vietas adresi, pirms līdzekļi tiek laisti Kopienas tirgū.
5. Dalībvalstis izraugās 1. un 4. punktā minētās kompetentās iestādes un sīku informāciju par tām nosūta Komisijai, kas publicē šo informāciju Eiropas Kopienu Oficiālajā Vēstnesī.
13. Direktīvas 8. panta 2. punktu aizstāj ar šādu:
"2. Kosmētikas līdzekļos izmantojamo sastāvdaļu kopējo nomenklatūru un, pēc apspriešanās ar Kosmetoloģijas zinātnisko komiteju, grozījumus, kas nepieciešami, lai šos pielikumus pielāgotu tehnikas attīstībai, pieņem saskaņā ar tādu pašu procedūru, pēc vajadzības."
14. Pievieno VIII pielikumu, kas iekļauts šīs direktīvas pielikumā.
2. pants
1. Dalībvalstis veic visus nepieciešamus pasākumus, lai nodrošinātu to, ka Kopienā reģistrētie ražotāji vai importētāji no 1997. gada 1. janvāra nelaiž tirgū kosmētikas līdzekļus, kas neatbilst šīs direktīvas prasībām.
2. Dalībvalstīs veic visus nepieciešamus pasākumus, lai nodrošinātu to, ka 1. punktā minētos līdzekļus nevar pārdot vai nodot tiešajam patērētājam pēc 1997. gada 31. decembra.
3. pants
1. Dalībvalstīs stājas spēkā likumi, normatīvie un administratīvie akti, kas nepieciešami, lai ne vēlāk kā 1995. gada 14. jūnijā izpildītu šīs direktīvas prasības. Dalībvalstis par to tūlīt informē Komisiju.
Kad dalībvalstis pieņem minētos noteikumus, tajos iekļauj atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka paņēmienus, kā izdarīt šādas atsauces.
2. Dalībvalstis dara Komisijai zināmus to tiesību aktu svarīgākos noteikumus, kurus tās pieņēmušas jomā, uz ko attiecas šī direktīva.
4. pants
Šī direktīva ir adresēta dalībvalstīm.
(1993. gada 14. jūnijs), ar ko atceļ Direktīvu 87/22/EEK par valstu pasākumu tuvināšanu saistībā ar augstas tehnoloģijas pakāpes zāļu, jo īpaši biotehnoloģiski iegūtu zāļu, laišanu tirgū
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 100.a pantu,
ņemot vērā Komisijas priekšlikumu [1],
sadarbībā ar Eiropas Parlamentu [2],
ņemot vērā Ekonomikas un sociālo lietu komitejas atzinumu [3],
tā kā Direktīvas 87/22/EEK [4] noteikumi tagad ir aizstāti ar Padomes 1993. gada 22. jūlija Regulu (EEK) Nr. 2309/93, ar ko nosaka Kopienas procedūras tam, kā apstiprināt un pārraudzīt zāles, kuras paredzētas izmantošanai cilvēkiem un veterinārijā, un ar ko nodibina Eiropas Zāļu novērtēšanas aģentūru [5], kā arī ar Padomes 1988. gada 22. marta Direktīvu 88/182/EEK, ar kuru groza Direktīvu 83/189/EEK, ar ko nosaka informācijas sniegšanas procedūru tehnisko standartu un noteikumu jomā [6];
tā kā Direktīvā 93/39/EEK [7] ir paredzēti noteikumi pastāvīgai to tirdzniecības atļauju pārzināšanai, kas piešķirtas dalībvalstīs pēc Patentēto medikamentu komitejas atzinuma, kurš sniegts saskaņā ar Direktīvu 87/22/EEK;
tā kā turklāt Direktīvā 93/40/EEK [8] ir paredzēti noteikumi pastāvīgai to tirdzniecības atļauju pārzināšanai, kas piešķirtas dalībvalstīs pēc Veterināro medikamentu komitejas atzinuma, kurš sniegts saskaņā ar Direktīvu 87/22/EEK;
tā kā tādēļ jāatceļ Direktīva 87/22/EEK;
tā kā juridiskas noteiktības labad jāparedz noteikumi pastāvīgai to pieteikumu par tirdzniecības atļaujām izskatīšanai, kas saskaņā ar Direktīvu 87/22/EEK līdz 1995. gada 1. janvārim nodoti Patentēto zāļu komitejai vai Veterināro zāļu komitejai,
IR PIEŅĒMUSI ŠO DIREKTĪVU.
1. pants
Ar šo no 1995. gada 1. janvāra ir atcelta Direktīva 87/22/EEK.
2. pants
Tos pieteikumus par tirdzniecības atļaujām, kas saskaņā ar Direktīvas 87/22/EEK 2. pantu līdz 1995. gada 1. janvārim ir nodoti Patentēto zāļu komitejai vai Veterināro zāļu komitejai un par ko attiecīgā komiteja nav sniegusi atzinumu līdz 1995. gada 1. janvārim, izskata saskaņā ar Regulu (EEK) Nr. 2309/93.
3. pants
Dalībvalstis veic visus attiecīgos pasākumus, lai no 1995. gada 1. janvāra izpildītu šīs direktīvas prasības. Dalībvalstis tūlīt par to informē Komisiju.
Kad dalībvalstis pieņem minētos noteikumus, tajos iekļauj atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka metodes, kā izdarīt šādas atsauces.
4. pants
Šī direktīva ir adresēta dalībvalstīm.
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 43.pantu,
ņemot vērā Komisijas iesniegto priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā Padomes Direktīva 74/577/EEK [4] noteica noteikumus par dzīvnieku apdullināšanu pirms kaušanas;
tā kā ar Padomes Lēmumu 88/306/EEK [5] Kopienas vārdā apstiprināja Eiropas Konvenciju par kaujamo dzīvnieku aizsardzību; tā kā Konvencijas aptvertā joma ir plašāka nekā pašreizējie Kopienas noteikumi šajā jautājumā;
tā kā attiecīgo valstu likumi par dzīvnieku aizsardzību kaušanas vai nonāvēšanas laikā ietekmē konkurences apstākļus un tādējādi – kopīgā lauksaimniecības produktu tirgus darbību;
tā kā tādēļ ir vajadzīgs noteikt kopīgus minimālos standartus dzīvnieku aizsardzībai kaušanas vai nonāvēšanas laikā, lai nodrošinātu ražošanas racionālu attīstību un veicinātu iekšējā tirgus izveides pabeigšanu attiecībā uz dzīvniekiem un dzīvnieku izcelsmes produktiem;
tā kā kaušanas vai nonāvēšanas laikā dzīvniekiem būtu jāaiztaupa tās sāpes vai ciešanas, no kurām var izvairīties;
tā kā tomēr ir vajadzīgs pieļaut zinātnisku un tehnisku eksperimentu veikšanu un ņemt vērā noteiktu reliģisku rituālu īpašās prasības;
tā kā noteikumiem būtu jānodrošina arī pietiekoša Konvencijā neietverto dzīvnieku aizsardzība kaušanas vai nonāvēšanas laikā;
tā kā Līguma par Eiropas Savienību Nobeiguma aktam pievienotajā deklarācijā par dzīvnieku aizsardzību Konference aicina Eiropas Parlamentu, Padomi un Komisiju, kā arī dalībvalstis, izstrādājot un īstenojot Kopienas tiesību aktus par kopīgo lauksaimniecības politiku, pilnībā ievērot dzīvnieku labturības prasības;
tā kā Kopienas rīcībai jāatbilst Līguma 3.b pantā ietvertajam subsidiaritātes principam,
tā kā būtu jāatceļ Direktīva 74/577/EEK,
IR PIEŅĒMUSI ŠO DIREKTĪVU.
2. Šo direktīvu nepiemēro:
- kompetentās iestādes uzraudzībā veiktos zinātniskos vai tehniskos eksperimentos, kas attiecas uz 1. punktā minētajām procedūrām,
- attiecībā uz dzīvniekiem, ko nonāvē kultūras vai sporta pasākumu gaitā,
- attiecībā uz medījumu, ko nonāvē saskaņā ar Direktīvas 92/45/EEK 3. pantu.
4. Pirmskaušanas sapīšana: dzīvnieka pakļaušana jebkādai procedūrai ar mērķi ierobežot tā kustības, lai veicinātu kaušanas vai nonāvēšanas efektivitāti.
5. Apdullināšana: jebkāds process, kas dzīvniekam izraisa tūlītēju samaņas zudumu, kas ilgst līdz pat nāvei.
6. Nonāvēšana: jebkāds process, kas izraisa dzīvnieka nāvi.
7. Kaušana: dzīvnieka nāves izraisīšana, nolaižot tam asinis.
8. Kompetentā iestāde: dalībvalsts vadošā iestāde, kas ir kompetenta veikt veterinārās pārbaudes vai jebkura cita iestāde, kam vadošā iestāde ir nodevusi šo atbildības jomu.
Tomēr īpašu noteikumu piemērošana un kontrole attiecībā uz kaušanu saskaņā ar noteiktiem reliģiskiem rituāliem dalībvalstīs ietilpst tās reliģiskās organizācijas kompetencē, kuras vārdā kaušana tiek veikta. Attiecībā uz minētajiem noteikumiem šī organizācija darbojas valsts pilnvarota veterinārārsta, kā noteikts Direktīvas 64/433/EEK 2. pantā, atbildībā.
3. pants
Dzīvnieku pārvietošanas, pirmskaušanas nošķiršanas, pirmskaušanas sapīšanas, apdullināšanas, kaušanas vai nonāvēšanas laikā tiem aiztaupa tos satraukumus, sāpes vai ciešanas, no kurām ir iespējams izvairīties.
II NODAĻA Prasības lopkautuvēm
4. pants
Lopkautuvju telpu plānojumam, iekārtām un aparatūrai, un tās darbībai jābūt tādai, lai aiztaupītu dzīvniekiem tos satraukumus, sāpes un ciešanas, no kurām ir iespējams izvairīties.
5. pants
1. Lopkautuvē ievestos un kaušanai paredzētos dzīvniekus – nepārnadžus, atgremotājus, cūkas, trušus un mājputnus:
a) pārvieto un vajadzības gadījumā pirms kaušanas nošķir saskaņā ar A pielikuma noteikumiem;
b) pirms kaušanas sapin saskaņā ar B pielikuma noteikumiem;
c) pirms kaušanas apdullina vai nonāvē acumirklīgi saskaņā ar C pielikuma noteikumiem;
d) nokauj, nolaižot asinis saskaņā ar D pielikuma prasībām.
2. Tādu dzīvnieku gadījumā, kas kaujami ar īpašām metodēm, ko prasa noteikti reliģiski rituāli, 1.punkta c) apakšpunkta prasības nepiemēro.
3. Pienācīgi ievērojot Līguma vispārīgos noteikumus, attiecībā uz tiem uzņēmumiem, kas pretendē uz izņēmuma statusu saskaņā ar Direktīvas 64/433/EEK 4. un 13. pantu, Direktīvas 91/498/EEK 4. pantu un Direktīvas 71/118/EEK 7. un 18. pantu, dalībvalstu kompetentās iestādes var pieļaut atkāpes no 1. punkta a) apakšpunkta attiecībā uz liellopiem un no 1. punkta a) apakšpunkta un C pielikumā minētajām apdullināšanas un nonāvēšanas metodēm attiecībā uz mājputniem, trušiem, cūkām, aitām un govīm ar nosacījumu, ka tiek izpildītas 3. pantā izklāstītās prasības.
6. pants
1. Darbarīkiem, pinekļiem un citai aparatūrai un iekārtām, ko izmanto dzīvnieku apdullināšanā vai nonāvēšanā, jābūt projektētām, konstruētām, uzturētām tādā kārtībā un pielietotām tā, lai veiktu ātru un efektīvu apdullināšanu vai nonāvēšanu saskaņā ar šīs direktīvas noteikumiem. Kompetentā iestāde pārbauda, lai darbarīki, pinekļi un cita aparatūra, ko izmanto apdullināšanā vai nonāvēšanā, atbilstu augšminētajiem principiem un regulāri pārbauda, vai tā ir labā darba kārtībā un ļauj sasniegt iepriekšminēto mērķi.
2. Kaušanas vietā jāatrodas piemērotai rezerves aparatūrai un darbarīkiem, kas paredzēti ārkārtas gadījumiem. Tos jāuztur atbilstošā darba kārtībā un regulāri jāpārbauda.
7. pants
Dzīvnieku pārvietošanu, pirmskaušanas nošķiršanu, pirmskaušanas sapīšanu, apdullināšanu, kaušanu vai nonāvēšanu drīkst veikt tikai tādas personas, kam ir vajadzīgās zināšanas un prasmes, lai šo darbu veiktu humāni un efektīvi, saskaņā ar šīs direktīvas prasībām.
Kompetentā iestāde nodrošina, ka dzīvnieku kaušanā nodarbinātajām personām ir vajadzīgās prasmes, spējas un profesionālās zināšanas.
8. pants
Par pārbaužu un kontroles veikšanu lopkautuvēs atbild kompetentā iestāde, kurai jebkurā laikā jāspēj brīvi iekļūt jebkurā lopkautuves vietā, lai pārliecinātos par kautuves atbilstību šīs direktīvas prasībām. Tomēr šādas pārbaudes un kontroli var apvienot ar cita nolūka pārbaudēm.
III NODAĻA Kaušana un nonāvēšana ārpus lopkautuvēm
9. pants
1. Ja 5. panta 1. punktā minētos dzīvniekus kauj ārpus lopkautuvēm, tad piemēro 5. panta 1. punkta b), c) un d) apakšpunktu.
2. Tomēr dalībvalstis var pieļaut atkāpes no 1. punkta prasībām attiecībā uz mājputniem, trušiem, cūkām, aitām un kazām, kuras to īpašnieks nokauj vai nonāvē paša patēriņam, ar noteikumu, ka ir ievērotas 3.panta prasības un ka cūkas, aitas un kazas vispirms apdullina.
10. pants
1. Ja 5. panta 1. punktā minētos dzīvniekus kauj vai nonāvē slimību apkarošanas pasākumu ietvaros, tas veicams saskaņā ar E pielikumu.
2. Dzīvniekus, ko audzē kažokādu ieguvei, nonāvē saskaņā ar F pielikumu.
3. Liekos dienu vecos cāļus, kā noteikts Direktīvas 90/539/EEK 2. panta 3. punktā, un inkubatora atlikumus – embrijus nonāvē cik drīz vien iespējams un saskaņā ar G pielikumu.
11. pants
Ārkārtas gadījumā, kad dzīvnieks jānonāvē nekavējoties, 9. un 10. pantu nepiemēro.
12. pants
Savainotus vai slimus dzīvniekus jānokauj vai jānonāvē uz vietas. Tomēr kompetentā iestāde var atļaut savainoto vai slimo dzīvnieku pārvešanu uz citu vietu, lai tos nokautu vai nonāvētu, ar noteikumu, ka šāda pārvešana nav saistīta ar dzīvnieku tālākām ciešanām.
IV NODAĻA Nobeiguma noteikumi
13. pants
1. Vajadzības gadījumā Padome ar kvalificētu balsu vairākumu un pēc Komisijas priekšlikuma pieņem tādus noteikumus dzīvnieku aizsardzībai to kaušanas vai nonāvēšanas laikā, kas nav ietverti šajā direktīvā.
2. a) Padome pēc Komisijas priekšlikuma un saskaņā ar 1. punktā noteikto kārtību groza šīs direktīvas pielikumus, jo īpaši, lai pielāgotu tos zinātnes un tehnoloģijas sasniegumiem.
b) Papildus tam un ne vēlāk kā 1995. gada 31. decembrī Komisija iesniedz Padomei ziņojumu, kas sastādīts, pamatojoties uz Pastāvīgās veterinārijas komitejas atzinumu, un attiecīgus priekšlikumus, jo īpaši attiecībā uz šādu metožu pielietojumu:
- brīvšaujošas pistoles šāviens smadzenēs vai C pielikumā neminētas gāzes vai gāzu maisījumi dzīvnieku apdullināšanai un, precīzāk, oglekļa dioksīds mājputnu apdullināšanai,
- C pielikumā neminētas gāzes vai gāzu maisījumi dzīvnieku nonāvēšanai,
- citas zinātniski atzītas dzīvnieku apdullināšanas vai nonāvēšanas metodes.
Padome lemj par šiem priekšlikumiem ar kvalificētu balsu vairākumu.
c) atkāpjoties no a) apakšpunkta prasībām un ne vēlāk kā 1995. gada 31. decembrī Komisija saskaņā ar 16. pantā noteikto kārtību iesniedz Pastāvīgajai veterinārijas komitejai ziņojumu, kas sastādīts, pamatojoties uz Zinātniskās veterinārijas komitejas atzinumu, un attiecīgus priekšlikumus, lai noteiktu:
i) elektriskās strāvas stiprumu un strāvas iedarbības ilgumu, kas vajadzīgi dažādu attiecīgo sugu dzīvnieku apdullināšanai;
ii) gāzu koncentrāciju un iedarbības ilgumu, kas vajadzīgi dažādu attiecīgo sugu dzīvnieku apdullināšanai;
d) līdz b) un c) apakšpunktu īstenošanai, šajā jomā piemērojami attiecīgie valsts noteikumi saskaņā ar Līguma vispārīgajiem noteikumiem.
14. pants
1. Komisijas eksperti var veikt pārbaudes uz vietas, ciktāl tas vajadzīgs, lai nodrošinātu šīs direktīvas vienveidīgu piemērošanu. Šajā nolūkā viņi var pārbaudīt reprezentatīvu skaitu uzņēmumu, lai nodrošinātu, ka kompetentā iestāde pārbauda, vai minētie uzņēmumi pilda šīs direktīvas prasības.
Komisija informē dalībvalstis par veikto pārbaužu rezultātiem.
2. 1.punktā minētās pārbaudes veic sadarbībā ar kompetento iestādi.
3. Dalībvalsts, kuras teritorijā tiek veikta pārbaude, sniedz ekspertiem visu viņu pienākumu veikšanai vajadzīgo palīdzību.
4. Sīkākus noteikumus šī panta piemērošanā pieņem saskaņā ar 16. pantā noteikto kārtību.
15. pants
Tādu lopkautuvju vai uzņēmumu pārbaužu gaitā, kas ir bijušas vai būs apstiprinātas trešajās valstīs, lai varētu eksportēt uz Kopienu saskaņā ar Kopienas noteikumiem, Komisijas eksperti nodrošina, ka 5. pantā minētie dzīvnieki tikuši kauti apstākļos, kas garantē humānu apiešanos vismaz tādā pat mērā, kā paredzēts šajā direktīvā.
Lai būtu iespējams importēt gaļu no trešās valsts, šai gaļai pievienotais veselības sertifikāts jāpapildina ar apliecinājumu, ka ir izpildīta arī augšminētā prasība.
16. pants
1. Ja jāievēro šajā pantā paredzētā kārtība, Komitejas priekšsēdētājs vai nu pēc paša iniciatīvas, vai pēc dalībvalsts pārstāvja pieprasījuma jautājumu nekavējoties nodod izskatīšanai Pastāvīgajā veterinārijas komitejā.
2. Komisijas pārstāvis iesniedz Komitejai paredzēto pasākumu projektu. Komiteja sniedz atzinumu par šiem pasākumiem laikā, ko priekšsēdētājs var noteikt, ņemot vērā izskatāmā jautājuma steidzamību. Atzinumu sniedz ar balsu vairākumu, kas noteikts Līguma 148. panta 2. punktā to lēmumu gadījumā, kas Padomei jāpieņem pēc Komisijas priekšlikuma. Dalībvalstu pārstāvju balsis Komitejā vērtē, kā noteikts minētajā pantā. Priekšsēdētājs nebalso.
3. a) Komisija apstiprina paredzētos pasākumus, ja tie ir saskaņā ar Komitejas atzinumu.
b) Ja paredzētie pasākumi nav saskaņā ar Komitejas atzinumu, vai ja atzinums netiek sniegts, Komisija bez kavēšanās iesniedz Padomei priekšlikumu par veicamajiem pasākumiem. Padome tos apstiprina ar kvalificētu balsu vairākumu.
Ja trīs mēnešu laikā no priekšlikuma iesniegšanas dienas Padome nav apstiprinājusi nekādus pasākumus, Komisija apstiprina ieteiktos pasākumus, ja vien Padome ar vienkāršu balsu vairākumu nav balsojusi pret tiem.
17. pants
Direktīvu 74/577/EEK atceļ ar 1995. gada 1. janvāri.
18. pants
1. Dalībvalstīs stājas spēkā normatīvi un administratīvi akti, ieskaitot jebkuras sankcijas, kas vajadzīgas, lai izpildītu šīs direktīvas prasības līdz 1995. gada 1. janvārim. Dalībvalstis par to tūlīt informē Komisiju.
Kad dalībvalstis paredz šos pasākumus, tajos ietver atsauci uz šo direktīvu vai arī šādu atsauci pievieno to oficiālajai publikācijai. Dalībvalstis nosaka metodes, kā izdarīt šādas atsauces.
2. Tomēr, sākot ar 1. punktā noteikto datumu, dalībvalstis var, saskaņā ar Līguma vispārīgajiem noteikumiem, savās teritorijās uzturēt spēkā vai piemērot stingrākus noteikumus, nekā paredzēts šajā direktīvā. Dalībvalstis informē Komisiju par visiem šādiem pasākumiem.
3. Dalībvalstis dara Komisijai zināmus galvenos savu tiesību aktus, ko tās pieņem jomā, uz ko attiecas šī direktīva.
19. pants
Šī direktīva ir adresēta dalībvalstīm.
(1993. gada 30. marts), ar kuru nosaka īstenošanas noteikumus Padomes Regulai (EEK) Nr. 3911/92 par kultūras preču eksportu
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1992. gada 9. decembra Regulu (EEK) Nr. 3911/92 [1] par kultūras preču eksportu un jo īpaši tās 7. pantu,
pēc apspriešanās ar Kultūras preču padomdevēju komiteju,
tā kā jāpieņem īstenošanas noteikumi Regulai (EEK) Nr. 3911/92, kas inter alia paredz izveidot eksporta licencēšanu sistēmu dažām kultūras preču kategorijām, kuras uzskaitītas minētās regulas pielikumā;
tā kā, lai nodrošinātu, ka minētajā regulā paredzētās eksporta licences ir vienveidīgas, jāparedz noteikumi, kas reglamentē veidlapu sastādīšanu, izdošanu un lietošanu; tā kā šim nolūkam būtu jāizstrādā veidlapas paraugs;
tā kā eksporta licences jāizpilda vienā no Kopienas oficiālajām valodām,
IR PIEŅĒMUSI ŠO REGULU.
I IEDAĻA Licences forma
2. Eksporta licences lietošana nekādā ziņā neskar pienākumus attiecībā uz eksporta formalitātēm vai saistītiem dokumentiem.
3. pants
1. Veidlapas drukā uz balta papīra bez mehāniskiem piemaisījumiem, kas sagatavots rakstīšanai un sver vismaz 55 grami kvadrātmetrā.
2. Veidlapu formāts ir 210 x 297 mm.
3. Veidlapas drukā un izpilda vienā no Kopienas oficiālajām valodām, ko nosaka izdevējas dalībvalsts kompetentās iestādes. Tās dalībvalsts kompetentās iestādes, kurā veidlapu uzrāda, var lūgt to pārtulkot šīs dalībvalsts oficiālajā valodā vai vienā no oficiālajām valodām. Šajā gadījumā tulkošanas izmaksas sedz licences īpašnieks.
4. Dalībvalstis ir atbildīgas:
- par veidlapu drukāšanu, uz kurām ir iespiedēja vārds (nosaukums) un adrese vai identifikācijas zīme,
- par jebkuru nepieciešamo pasākumu veikšanu, lai novērstu veidlapu viltošanu. Par identifikācijas veidiem, ko dalībvalstis pieņēmušas šim nolūkam, paziņo Komisijai, lai tā informētu pārējo dalībvalstu kompetentās iestādes.
5. Veidlapas vēlams aizpildīt mehāniski vai elektroniski. Tomēr iesniegumu var aizpildīt salasāmā rokrakstā; pēdējā gadījumā to raksta ar tinti un lielajiem burtiem. Vienalga kādu veidu izmanto, veidlapās nedrīkst būt dzēsumi, pārrakstīti vārdi vai citas izmaiņas.
II IEDAĻA Licenču lietošana
4. pants
1. Neierobežojot 3. punktu, katram kultūras preču sūtījumam izsniedz atsevišķu eksporta licenci.
2. Šā panta 1. punkta nozīmē "sūtījums" ir viens kultūras priekšmets vai vairāki kultūras priekšmeti.
3. Ja sūtījums sastāv no vairākiem kultūras priekšmetiem, kompetentās iestādes nosaka, vai attiecīgajam sūtījumam būtu jāizsniedz viena vai vairākas eksporta licences.
5. pants
Veidlapa sastāv no trīs eksemplāriem:
- viens eksemplārs, kas apzīmēts kā Nr. 1, kurš ietver iesniegumu,
- viens eksemplārs, kas apzīmēts kā Nr. 2, īpašniekam,
- viens eksemplārs, kas apzīmēts kā Nr. 3, kuru iesniedz atpakaļ izdevējiestādei.
6. pants
1. Iesniedzējs aizpilda iesnieguma un pārējo eksemplāru 1., 3. līdz 19. A, 21. un, vajadzības gadījumā, 23. aili. Tomēr dalībvalstis var noteikt, ka aizpildāms tikai iesniegums.
2. Iesniegumam pievieno:
- dokumentāciju, kas satur visu attiecīgo informāciju par kultūras objektu(-iem) un tā (to) tiesisko statusu pieteikuma iesniegšanas brīdī, vajadzības gadījumā, jebkuru pamatojošo dokumentu (faktūrrēķinu, ekspertu novērtējumu) veidā,
3. Kompetentās iestādes eksporta licences izsniegšanas nolūkā var lūgt eksportējamo kultūras preču fizisku uzrādīšanu.
4. Jebkuras izmaksas, kas radušās saistībā ar 2. un 3. punkta piemērošanu, sedz eksporta licences prasītājs.
5. Lai varētu piešķirt eksporta licenci, attiecīgi aizpildītu veidlapu iesniedz kompetentām iestādēm, ko izraudzījušās dalībvalstis saskaņā ar Pamatregulas 2. panta 2. punktu. Kad iestāde piešķir eksporta licenci, 1. lapu patur šī iestāde, bet pārējās lapas patur eksporta licences īpašnieks vai viņa pilnvarotais pārstāvis.
7. pants
Līdz ar eksporta deklarāciju uzrāda arī:
- īpašniekam paredzēto lapu,
- izdevējiestādei atstājamo lapu.
8. pants
2. Pēc 19. B ailes aizpildīšanas muitas iestāde, kura pilnvarota pieņemt eksporta deklarāciju, atdod atpakaļ deklarētājam vai viņa pilnvarotam pārstāvim īpašniekam paredzēto eksemplāru.
3. Licences veidlapai, kuru iesniedz atpakaļ izdevējiestādei, jābūt pievienotai sūtījumam līdz muitas iestādei vietā, kurā notiek izvešana no Kopienas. Muitas iestāde vajadzības gadījumā aizpilda veidlapas 5. aili un iespiež savu zīmogu 22. ailē, un atdod to atpakaļ eksporta licences īpašniekam vai viņa pilnvarotam pārstāvim, lai varētu šo veidlapu nosūtīt atpakaļ izdevējiestādei.
9. pants
1. Eksporta licenču derīguma termiņš nepārsniedz divpadsmit mēnešus no izdošanas dienas.
2. Saistībā ar iesniegumiem par izvešanu uz laiku kompetentās iestādes var noteikt termiņu, kādā kultūras precēm jābūt reimportētām izdevējā dalībvalstī.
3. Ja eksporta licences derīguma termiņš izbeidzas, tai neesot izmantotai, īpašnieks nekavējoties iesniedz atpakaļ izdevējiestādei savā rīcībā esošās lapas.
10. pants
Komisijas Regulas (EEK) Nr. 1214/92 [2] IX sadaļu, kā arī 1987. gada 20. maija Kopienas un EBTA valstu Konvencijas par kopēju tranzīta kārtību [3] I pielikuma 22. panta 6. punktu piemēro, ja preces, uz kurām attiecas šī regula, pārvietojoties Kopienas robežās, šķērso EBTA dalībvalsts teritoriju.
11. pants
Šī regula stājas spēkā 1993. gada 1. aprīlī.
Šī regula uzliek saistības kopumā un ir tieši piemērojama visās dalībvalstīs.
Komisijas Regula (EEK) Nr. 1785/93 (1993. gada 30. jūnijs) par noteicošajām dienām lauksaimniecības konversijas likmēm, ko piemēro šķiedru sektorā
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1992. gada 28. decembra Regulu (EEK) Nr. 3813/92 par norēķinu vienību un konversijas likmēm, kas jāpiemēro kopējās lauksaimniecības politikas mērķiem [1], un jo īpaši tās 6. panta 2. punktu,
tā kā atbalstu, ko ieviesa Padomes 1972. gada 24. aprīļa Regula (EEK) Nr. 845/72, kas nosaka īpašus pasākumus, lai veicinātu zīdtārpiņu audzēšanu [2], kurā jaunākie grozījumi izdarīti ar Regulu (EEK) Nr. 2059/92 [3], piešķir par zīdtārpiņu to oliņu kastēm, no kurām sekmīgi izaudzēti zīdtārpiņi; tā kā tādēļ caurmērā var uzskatīt, ka diena, kurā sasniedz ekonomisko mērķi, ir katra tirdzniecības gada 1. augustā; tā kā tādēļ minēto dienu var pieņemt par noteicošo dienu lauksaimniecības konversijas likmei, ko piemēro attiecībā uz atbalstu par zīdtārpiņiem;
tā kā Komisijas 1975. gada 3. aprīļa Regula (EEK) Nr. 876/75, kas nosaka dienu, kurā jāizmaksā atbalsts attiecībā uz šķiedras liniem un kaņepēm, un zīdtārpiņiem [4], Komisijas 1986. gada 14. maija Regula (EEK) Nr. 1426/86, kas nosaka noteicošo dienu atbalstam par privāto uzglabāšanu attiecībā uz linu un kaņepju šķiedrām [5], un 15. pants Komisijas 1989. gada 3. maija Regulā (EEK) Nr. 1201/89, kas nosaka noteikumus, kuri ievieš kokvilnas audzēšanas pabalsta sistēmu [6], kur jaunākie grozījumi izdarīti ar Regulu (EEK) Nr. 2328/92 [7], nosaka noteicošās dienas lauksaimniecības konversijas likmei, pamatojoties uz kritērijiem un noteikumiem, kuri ir radikāli mainījušies sakarā ar jauno agrimonetāro kārtību, ko ieviesa Regula (EEK) Nr. 3813/92; tā kā Komisijas 1993. gada 30. aprīļa Regula (EEK) Nr. 1068/93 par sīki izstrādātiem noteikumiem lauksaimniecības konversijas likmju noteikšanai un piemērošanai [8] nosaka noteicošo dienu lauksaimniecības konversijas likmēm, jo īpaši tām lauksaimniecības konversijas likmēm, kuras piemērojamas attiecīgajām summām, pamatojoties uz jaunajiem noteikumiem;
tā kā Regulas (EEK) Nr. 1068/93 10. panta 1. un 2. punkts paredz, ka noteicošajām dienām attiecībā uz minimālo cenu un atbalstu par kokvilnu jābūt noteicošajām dienām, kas faktiski noteiktas Regulas (EEK) Nr. 1201/89 15. pantā; tā kā tomēr jānorāda iespēja iepriekš noteikt lauksaimniecības konversijas likmes attiecībā uz atbalstu;
tā kā Regulas (EEK) Nr. 1068/93 11. panta 1. punkts paredz, ka lauksaimniecības konversijas likme, kas ir spēkā tirdzniecības gada sākumā, šķiedras linu vai kaņepju gadījumā jāpiemēro attiecībā uz atbalstu par hektāru; tā kā minētās regulas 10. panta 3. punkts paredz, ka noteicošajai dienai privātās uzglabāšanas atbalstam par linu un kaņepju šķiedrām jābūt pirmajai dienai, kad ir spēkā līgums par katru attiecīgo partiju; tā kā tādēļ var atcelt Regulas (EEK) Nr. 876/75 un (EEK) Nr. 1426/86;
tā kā šajā regulā paredzētie pasākumi ir saskaņā ar Linu un kaņepju pārvaldības komitejas atzinumu,
IR PIEŅĒMUSI ŠO REGULU.
2. pants
Ar šo Regulas (EEK) Nr. 1201/89 15. pantam pievieno šādu daļu:
3. pants
Ar šo atceļ Regulu (EEK) Nr. 876/75 un Regulu (EEK) Nr. 1426/86.
4. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
(1993. gada 27. jūlijs), kas nosaka ražošanas atbalsta apjomus Madeirā cilvēku uzturam domātajiem kartupeļiem un sēklas kartupeļu un lapu cigoriņu ražošanas atbalsta apjomus Azoru salās, kurus Padome izteikusi ECU un kuri samazināti pēc monetārās pārdalīšanas
EIROPAS KOPIENU KOMISIJA,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1992. gada 28. decembra Regulu (EEK) Nr. 3813/92 par norēķinu vienību un konversijas likmēm, kas piemērojamas kopējās lauksaimniecības politikas mērķiem [1], un jo īpaši tās 9. panta 1. punktu,
tā kā Komisijas 1992. gada 28. decembra Regulā (EEK) Nr. 3824/92, kas pēc 1992. gada septembra un novembra monetārās pārdalīšanas groza ECU izteiktās cenas un summas [2], kurā jaunākie grozījumi izdarīti ar Regulu (EEK) Nr. 1663/93 [3], noteikts to cenu un summu saraksts, kuras saskaņā ar automātisku negatīvu monetāro nesaskaņu novēršanu, sākot no 1993./94. tirdzniecības gada, ietekmē koeficients 1,013088, kas noteikts Komisijas Regulā (EEK) Nr. 537/93 [4], kura grozīta ar Regulu (EEK) Nr. 1331/93 [5]; tā kā Regulas (EEK) Nr. 3824/92 2. pants paredz, ka būtu jāprecizē iegūtais cenu un summu samazinājums katrai nozarei un jānosaka samazināto cenu lielums;
tā kā Padomes Regulā (EEK) Nr. 1600/92 [6], kura grozīta ar Komisijas Regulu (EEK) Nr. 3714/92 [7], noteikta palīdzība cilvēka uzturam domāto kartupeļu vietējai ražošanai Madeirā un sēklas kartupeļu un lapu cigoriņu vietējai ražošanai Azoru salās; tā kā palīdzības apjomi būtu jāpielāgo, ievērojot iepriekšminētos noteikumus;
tā kā šajā Regulā paredzētie pasākumi saskan ar Sēklu pārvaldības komitejas atzinumu,
IR PIEŅĒMUSI ŠO REGULU.
1. pants
Palīdzība, kas minēta Regulas (EEK) Nr. 1600/92 16. un 27. pantā un ir samazināta saskaņā ar Regulas (EEK) Nr. 3824/92 2. pantu, ar šo noteikta ECU 494 uz hektāru.
2. pants
ar ko groza Regulu (EEK) Nr. 1907/90 par dažiem olu tirdzniecības standartiem
EIROPAS KOPIENU PADOME,
ņemot vērā Eiropas Ekonomikas kopienas dibināšanas līgumu,
ņemot vērā Padomes 1975. gada 29. oktobra Regulu (EEK) Nr. 2771/75 par olu tirgus kopīgo organizāciju [1] un jo īpaši tās 2. panta 2. punktu,
ņemot vērā Komisijas priekšlikumu,
tā kā Regulā (EEK) Nr. 1907/90 [2] noteikti daži olu tirdzniecības standarti;
tā kā noteikumi attiecībā uz tiešajām piegādēm, ko ražotāji veic uz iepakošanas vietām, dažos tirgos un pārtikas rūpniecības uzņēmumos būtu jāpiemēro šā paša veida piegādēm, ko nodrošina nepārtikas rūpniecībai;
tā kā, lai nodrošinātu neklasificētu olu pienācīgu apstrādi, to piegāde būtu pieļaujama vienīgi apstiprinātiem pārtikas rūpniecības uzņēmumiem saskaņā ar Padomes 1989. gada 20. jūnija Direktīvu 89/437/EEK par higiēnas un veselības aizsardzības problēmām, kas ietekmē olu produktu ražošanu un laišanu tirgū [3];
tā kā būtu skaidri jānosaka, ka fakultatīvās norādes uz olu iesaiņojumiem reklāmas nolūkiem var būt simboli un attiekties kā uz olām, tā citiem produktiem;
tā kā pieredze liecina, ka noteikumi par datumu norādēm uz A kategorijas olām un olu iepakojumiem būtu jāgroza tā, lai paredzētu obligāto minimālā derīguma termiņa norādi kā citiem pārtikas produktiem, saskaņā ar Padomes 1978. gada 18. decembra Direktīvu 79/112/EEK par dalībvalstu likumu tuvināšanu attiecībā uz pārtikas produktu marķēšanu, noformējumu un reklāmu [4]; tā kā uz importētu A kategorijas olu iepakojuma arī vajadzētu būt fasēšanas datumam, lai sekmētu kontroli,
IR PIEŅĒMUSI ŠO REGULU.
1. pants
Regulu (EEK) Nr. 1907/90 groza šādi:
2. Regulas 4. panta 1. punkta a) apakšpunktu aizstāj ar šo:
"a) olas ikvienam, izņemot saņēmējus, iesaiņošanas centriem, tirgiem 2. panta 2. punkta a) apakšpunkta nozīmē, pārtikas rūpniecības uzņēmumiem, kas apstiprināti saskaņā ar Direktīvu 89/437/EEK, un nepārtikas rūpniecībai";
3. Regulas 6. panta 1. punktā un 8. panta 3. punktā vārdkopu "pārtikas rūpniecībai" aizstāj ar "pārtikas rūpniecības uzņēmumiem, kas apstiprināti saskaņā ar Direktīvu 89/437/EEK".
4. Regulas 7. panta a) punktu aizstāj ar šo:
"a) minimālais derīguma termiņš ("ieteicams līdz" datums)"
5. Regulas 10. panta 1. punkta a) apakšpunktu aizstāj ar šo:
"a) nosaukums vai firmas nosaukums, kā arī adrese uzņēmumam, kas fasējis olas vai pasūtījis to fasēšanu; nosaukumu, firmas nosaukums vai tirdzniecības marka, kuru izmantojis šis uzņēmums un kas var būt tirdzniecības marka, kuru kopīgi izmanto vairāki uzņēmumi, var tikt norādīta, ja tajā nav paziņojuma vai simbola, kas nesaskan ar šo regulu attiecībā uz olu kvalitāti vai svaigumu, to ražošanā izmantoto saimniekošanas veidu vai olu izcelsmi;".
6. Regulas 10. panta 1. punkta e) apakšpunktu aizstāj ar šo:
"e) minimālais derīguma termiņš ("ieteicams līdz". datums), kam seko ieteikumi par atbilstīgu glabāšanu A kategorijas olām, un fasēšanas datums citu kategoriju olām".
7. Regulas 10. panta 2. punkta e) apakšpunktu aizstāj ar šo:
"e) norādes vai simboli, kas domāti tam, lai veicinātu olu vai citu preču pārdošanu, ja šādas norādes vai simboli un tas, kā tie īstenoti, nav tādi, kas varētu maldināt pircēju".
8. Regulas 13. panta 2. punktu aizstāj ar šo:
"2. ja tirgo nefasētas olas, norāda arī tās iepakošanas vietas identifikācijas numuru, kur veikta olu šķirošana, vai gadījumā, ja tās ir ievestas olas, ārpuskopienas valsti, kas ir izcelsmes valsts, un minimālo derīguma termiņu, kam seko ieteikumi par atbilstīgu glabāšanu".
9. Regulas 15. panta b) punkta ee) apakšpunktu aizstāj ar šo:
Komisija saskaņā ar Regulas (EEK) Nr. 2771/75 17. pantā noteikto procedūru nosaka pārejas pasākumus, kas vajadzīgi, lai īstenotu šo regulu, jo īpaši tos, kas attiecas uz esošo iepakojuma materiālu izmantošanu.
3. pants
Šī regula stājas spēkā 1993. gada 1. decembrī.
Regula uzliek saistības kopumā un ir tieši piemērojama visās dalībvalstīs.
Padomes Regula (EEK) Nr. 2847/93 (1993. gada 12. oktobris),
ar kuru izveido kontroles sistēmu, kas piemērojama kopējai zivsaimniecības politikai
EIROPAS KOPIENU PADOME, ņemot vērā Līgumu par Eiropas Ekonomikas kopienas dibināšanu, un jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā šā mērķa sasniegšanai ir jāietver noteikumi par saglabāšanas pārraudzību un resursu pārvaldības pasākumiem, struktūrpasākumiem un tirgus kopējas organizācijas pasākumiem, kā arī konkrēti noteikumi par izturēšanos neveiksmes gadījumā, veicot šos pasākumus, kas piemērojami pilnīgi visai zivsaimniecības nozarei no ražotāja līdz patērētājam;
tā kā šī sistēma vēlamo rezultātu var sasniegt vienīgi tad, ja ražošanas nozare atzīs, ka tā ir pamatota;
tā kā kontrole ir dalībvalstu pirmais un galvenais pienākums; tā kā Komisija arī var censties nodrošināt, lai dalībvalstis taisnīgā ceļā pārrauga un novērš pārkāpumus; tā kā tādēļ Komisija jāapgādā ar finanšu, juridiskiem un tiesiskiem līdzekļiem, lai paveiktu šo uzdevumu cik vien iespējams efektīvi;
tā kā pieredze, kas gūta, piemērojot Padomes 1987. gada 23. jūlija Regulu (EEK) Nr. 2241/87, kas nosaka konkrētus kontroles pasākumus zvejniecībai [5] OV L 207, 29.7.1987., 1. lpp. Regulā jaunākie grozījumi izdarīti ar Regulu (EEK) Nr. 3483/88 (OV L 306, 11.11.1988., 2. lpp.)., parādīja, ka ir vajadzība pastiprināt kontroli noteikumu, kas reglamentē zivsaimniecības resursu saglabāšanu, piemērošanai;
tā kā atbilstība zivsaimniecības resursu saglabāšanas un pārvaldības pasākumiem prasa pieaugošu atbildības izjūtu visiem uzņēmējiem, kas darbojas zvejniecības nozarē;
tā kā zivsaimniecības resursu pārvaldības politika, kas balstās jo īpaši uz kopējo pieļaujamo nozveju (TACs) un kvotām, un tehniskiem pasākumiem, ir jāpapildina ar zvejas intensitātes pārvaldību, kas ietver zvejas darbības un apjomus;
tā kā, lai nodrošinātu, ka visas nozvejas un kuģu piestātnes atrodas uzraudzībā, dalībvalstīm visos jūras ūdeņos jāuzrauga Kopienas kuģu darbības un visas attiecīgās darbības, kas ļauj pārbaudīt noteikumu, kas attiecas uz kopējo zivsaimniecības politiku, īstenošanu;
tā kā ir būtiski, lai dalībvalstis sadarbotos operatīvā līmenī zvejas darbību pārbaužu laikā jūrā, lai veiktu efektīvas un finansiāli pamatotas pārbaudes, daļēji tām darbībām, kas tiek veiktas ārpus dalībvalsts jurisdikcijas vai suverenitātes;
tā kā kopējas zivsaimniecības politikas īstenošana rada nepieciešamību pēc pasākumiem, lai uzraudzītu zvejas kuģus, kas Kopienas ūdeņos peld zem trešās valsts karoga, un jo īpaši sistēmu to pārvietošanās izziņošanai un zivju sugām, kas atrodas uz borta, neierobežojot mierīgas caurbraukšanas tiesības teritoriālajos ūdeņos un navigācijas brīvību 200 jūdžu zvejas zonā;
tā kā eksperimentālu projektu īstenošana, ko dalībvalstis sadarbībā ar Komisiju piemēro noteiktām kuģu kategorijām, var dot iespēju Padomei līdz 1996. gada 1. janvārim lemt, vai būtu jāievieš satelītuzraudzības vai alternatīva sistēma;
tā kā zivsaimniecības vadība, nosakot TAC, prasa sīku informāciju par lomu sastāvu, šāda informācija ir vienlīdz nepieciešama citām procedūrām, ko paredz Regula (EEK) Nr. 3760/92; tā kā tas prasa, lai katrs zvejas kuģa kapteinis vestu kuģa žurnālu;
tā kā dalībvalstij, kurā notiek piestāšana krastā, ir jāspēj uzraudzīt kuģu piestātnes savā teritorijā un tādēļ zvejas kuģiem, kas reģistrēti citās dalībvalstīs, būtu jāinformē dalībvalsti, kurā notiek piestāšana krastā, par savu nolūku piestāt krastā tās teritorijā;
tā kā ir būtiski krastā piestāšanās laikā noskaidrot un apstiprināt informāciju, kas ir kuģa žurnālos; tā kā tādēļ ir nepieciešams, lai tie, kas iesaistīti krastā piestāšanas procesā un tirdzniecībā ar lomiem, deklarētu daudzumus, kas ir ievesti piestātnē, pārkrauti, piedāvāti pārdošanai;
tā kā, lai paredzētu atbrīvojumus no pienākuma vest kuģa žurnālu vai izpildīt deklarāciju par izvešanu krastā maziem zvejas kuģiem, kuriem šāds pienākums var radīt neatbilstīgu apgrūtinājumu, salīdzinot ar viņu nozvejas apjomu, katrai dalībvalstij ir jāuzrauga šādu kuģu darbības, īstenojot paraugplānu;
tā kā, lai nodrošinātu Kopienas saglabāšanas un tirdzniecības pasākumu ievērošanu, visiem zivsaimniecības produktiem, kas ievesti vai importēti Kopienā, līdz pirmajai pārdošanai jāpievieno transportēšanas dokuments, kurā uzrādīta to izcelsme;
tā kā nozvejas ierobežojumus var regulēt gan dalībvalsts, gan Kopienas līmenī; tā kā dalībvalstīm jāreģistrē piestāšanas krastā un par to, izmantojot datorizētu translēšanu, jāinformē Komisija; tā kā tādēļ ir jāparedz izņēmumi no šā pienākuma par maziem daudzumiem, kas tiek ievesti, kuru datorizēta translēšana var radīt neatbilstīgu administratīvu un finansiālu apgrūtinājumu dalībvalstu iestādēm;
tā kā, lai nodrošinātu visu izmantoto resursu saglabāšanu un pārvaldību, noteikumus attiecībā uz kuģa žurnālu, krastā izvešanas un pārdošanas deklarācijām un informāciju par pārkraušanu un lomu reģistrāciju var paplašināt līdz krājumiem, uz kuriem neattiecas TAC vai kvota;
tā kā dalībvalstīm jābūt informētām par savu kuģu darbībām ūdeņos, kas atrodas trešo valstu jurisdikcijā vai starptautiskos ūdeņos; tā kā uz šo kuģu kapteiņiem atbilstīgi attiecas pienākums par kuģa žurnālu un izvešanu krastā, un pārkraušanas deklarācijām; tā kā dalībvalstu savāktā informācija jānosūta Komisijai;
tā kā krājumu pārvaldība un datu apstrāde prasa radīt kompjuterizētu datu bāzi, lai dotu iespēju datus savstarpēji salīdzināt; tā kā tādēļ Komisijai un tās pārstāvjiem jābūt piekļuvei šīm datorizētas translācijas datu bāzēm, lai veiktu šo datu pārbaudi;
tā kā atbilstību noteikumiem, kas attiecas uz zvejniecības piederumiem, nevar adekvāti nodrošināt, ja uz borta atrodas tīkli ar dažāda izmēra acīm, ja vien uz tiem neattiecas papildu kontroles pasākumi; tā kā īpašai zvejai var būt piemēroti noteikt īpašus noteikumus, kā, piemēram, noteikumu par viena tīkla izmantošanu;
tā kā, kad dalībvalsts kvota ir izsmelta vai TAC pats par sevi ir izsmelts, zveja jāaizliedz ar Komisijas lēmumu;
tā kā ir nepieciešams novērst kaitējumu, kas rodas dalībvalstij, kura nav izsmēlusi savu kvotu, savus piešķīrumus no krājumu daļas vai krājumu grupas, kad zveja tiek aizliegta sakarā ar TAC izsmelšanu; tā kā tādēļ jāparedz kompensāciju sistēma;
tā kā gadījumos, kad par zvejas kuģiem atbildīgās personas neievēro šo regulu, saglabāšanas nolūkos uz tām jāattiecina papildu kontroles pasākumi;
tā kā, lai garantētu iedarbīgu pieņemto pasākumu vadību, jāparedz deklarēšanas mehānismi saskaņā ar vadības mērķiem un stratēģijām, kas noteiktas Regulas (EEK) Nr. 3760/92 8. pantā un piemērojamas dalībvalstij, kas ir pārsniegusi savu zvejas kvotu;
tā kā viens no kopējas zivsaimniecības politikas galvenajiem mērķiem ir pielāgot zvejas apjomus pieejamajiem resursiem; tā kā Regulas (EEK) Nr. 3760/92 11. pants paredz, ka tas ir Padomes uzdevums — nospraust mērķus un stratēģijas zvejas intensitātes restrukturēšanai; tā kā ir arī jānodrošina saskaņa ar tirgus kopējās organizācijas pasākumiem, jo īpaši personām, attiecībā uz kurām šos pasākumus piemēro; tā kā tādēļ ir būtiski, lai katra dalībvalsts, papildus finanšu pārbaudēm, kas jau paredzētas Kopienas noteikumos, veiktu tehniskas pārbaudes, lai nodrošinātu Padomes izstrādāto noteikumu ievērošanu;
tā kā jānosaka vispārēji noteikumi, lai atļautu Komisijas ieceltiem Kopienas inspektoriem nodrošināt vienveidīgu Kopienas noteikumu piemērošanu un pārbaudītu kontroli, ko veic dalībvalstu kompetentās iestādes;
tā kā, lai garantētu pārbaužu objektivitāti, ir svarīgi, lai Kopienas inspektori varētu, pastāvot noteiktiem apstākļiem, veikt uzdevumu bez iepriekšēja paziņojuma un neatkarīgi tā, lai pārbaudītu kontroles darbības, ko veic dalībvalstu kompetentās iestādes; tā kā šādi uzdevumi nekādos apstākļos nenozīmē privātpersonu kontroli;
tā kā rīcība pēc pārkāpuma dalībvalstīs var būt atšķirīga, radot zvejniekos netaisnas attieksmes izjūtu; tā kā preventīvu sankciju trūkums noteiktās dalībvalstīs samazina pārbaužu efektivitāti un tā kā saskaņā ar šiem vērojumiem dalībvalstīm būtu jāveic visi vajadzīgie, nediskriminējošie pasākumi, lai nodrošinātos pret pārkāpumiem un tos izmeklētu, īpaši, izveidojot sarakstu ar sankcijām, kas efektīvi atņemtu sakarā ar pārkāpumiem radušos komerciālo ieguvumu tiem, kas rīkojas nepareizi;
tā kā gadījumos, kad dalībvalsts, kurā notiek piestāšana krastā, efektīvi neizmeklē pārkāpumus, karoga dalībvalstij ir mazas iespējas nodrošināt, lai tiek ievēroti noteikumi par zivsaimniecības resursu saglabāšanu un pārvaldību; tā kā tādēļ jāuzskaita lomi, kas nozvejoti nelegāli, pretēji dalībvalsts, kurā notiek piestāšana krastā, kvotai, ja šī valsts nav uzsākusi efektīvu tiesvedību;
tā kā dalībvalstīm regulāri jāziņo Komisijai par savām pārbaužu darbībām un par pasākumiem, kas veikti pēc Kopienas pasākumu pārkāpumiem;
tā kā attiecībā uz noteiktiem pasākumiem, ko nosaka šī regula, ir lietderīgi paredzēt sīki izstrādātus īstenošanas noteikumus;
tā kā jānodrošina šajā regulā apkopoto datu konfidencialitāte;
tā kā šī regula neiespaido valstu pārraudzības noteikumus, kas, lai arī ietilpst tā jomā, pārsniedz tās obligātos noteikumus, tomēr paredzot, ka šādi valstu noteikumi ir saskaņā ar Kopienas tiesībām;
tā kā Regula (EEK) Nr. 2241/87 jāatceļ, izņemot tomēr tās 5. pantu, kas paliek spēkā, līdz tiek pieņemti saraksti, kas minēti šīs regulas 6. panta 2. punktā;
tā kā, lai īstenotu noteiktu pantu īpašos noteikumus, ir jāparedz pārejas posms, ļaujot dalībvalstu kompetentajām iestādēm izstrādāt un pielāgot savas prasību ievērošanas procedūras jaunajai regulai;
tā kā noteiktu pantu noteikumi tiktāl, cik tie ir saistīti ar zivsaimniecības darbībām Vidusjūrā, kur kopēja zivsaimniecības politika vēl netiek integrāli pielietota, stājas spēkā 1989. gada 1. janvārī,
IR PIEŅĒMUSI ŠO REGULU.
- saglabāšanas un resursu pārvaldības pasākumiem,
- struktūrpasākumiem,
- pasākumiem, kas attiecas uz tirgus kopēju organizāciju,
kā arī konkrētus noteikumus attiecībā uz sankciju efektivitāti gadījumos, kad augstākminētie pasākumi netiek ievēroti.
2. Šim nolūkam katra dalībvalsts saskaņā ar Kopienas noteikumiem pieņem atbilstīgus pasākumus, lai nodrošinātu sistēmas efektivitāti. Tās kompetento iestāžu pārziņā tiek nodoti pietiekami līdzekļi, lai tām būtu iespēja veikt savus inspekcijas un kontroles uzdevumus, kā noteikts šajā regulā.
2. pants
1. Lai nodrošinātu saskaņu ar visiem spēkā esošajiem noteikumiem, kas attiecas uz saglabāšanas un kontroles pasākumiem, katra dalībvalsts savā teritorijā un savos ūdeņos, uz kuriem attiecas tās suverenitāte vai jurisdikcija, uzrauga zvejniecību un saistītas darbības. Tā pārbauda zvejas kuģus un izmeklē visas darbības, tādējādi pārliecinoties par šīs regulas īstenošanu, ieskaitot piestāšanu krastā, pārdošanu, transportēšanu un zivju uzglabāšanu un reģistrējot piestāšanu krastā un pārdošanu.
2. Uz zvejas kuģiem, kas var veikt darbības, peldot zem trešās valsts karoga un kuģojot ūdeņos, uz kuriem attiecas dalībvalsts suverenitāte vai jurisdikcija, jāattiecina sistēma par informēšanu attiecībā uz pārvietošanos un par lomiem, ko tur uz borta.
Dalībvalstis informē Komisiju par pasākumiem, ko veic, lai nodrošinātu atbilstību šai kārtībai.
3. Katra dalībvalsts ārpus Kopienas zvejas zonas uzrauga savu kuģu darbības gadījumos, kad šāda kontrole ir vajadzīga, lai nodrošinātu atbilstību Kopienas noteikumiem, kas piemērojami šajos ūdeņos.
4. Lai nodrošinātu to, ka inspekcija ir tik efektīva un ekonomiska, cik vien iespējams, dalībvalstis saskaņo savas kontroles darbības. Tādēļ tās var izstrādāt kopējas inspekciju programmas, kas ļauj pārbaudīt Kopienas zvejas kuģus ūdeņos, kas minēti 1. un 3. punktā. Tās veic pasākumus, kas dod iespēju to kompetentajām iestādēm un Komisijai būt regulāri informētai uz abpusējas iegūtās pieredzes apmaiņas pamata.
3. pants
1. Lai uzlabotu zvejniecības uzraudzības efektivitāti, Padome saskaņā ar procedūru, kas noteikta Līguma 43. pantā, līdz 1996. gada 1. janvārim izlemj, vai, kādā mērogā un kad Kopienas zvejas kuģiem tiek uzstādīta pastāvīga izvietojuma uzraudzības sistēma, vai nu uz zemes, vai uz satelīta un, izmantojot satelīta komunikācijas datu pārraidei.
2. Lai novērtētu augstākminētajā sistēmā izmantojamo tehnoloģiju un iekļaujamos kuģus, dalībvalstis sadarbībā ar Komisiju līdz 1995. gada 30. jūnijam veic eksperimentālus projektus. Tādēļ dalībvalstis nodrošina, lai pastāvīga izvietojuma uzraudzības sistēma, vai nu uz zemes, vai uz satelīta, izmantojot satelīta komunikācijas datu pārraidi, tiek uzstādīta noteiktām Kopienas kuģu kategorijām.
Dalībvalstis var vienlaicīgi veikt eksperimentālus projektus, lai novērtētu automātisko atrašanās vietas reģistrētāju izmantojumu.
3. Veicot 2. punktā minētos eksperimentālos projektus, dalībvalsts, zem kuras karoga peld kuģis vai kurā kuģis ir reģistrēts, veic nepieciešamos pasākumus, lai nodrošinātu to, ka datus, kas tiek pārraidīti vai reģenerēti, tās zvejas kuģi ieraksta datorlasāmā formā neatkarīgi no ūdeņiem, kuros tie peld, vai no ostas, kurā tie atrodas.
Ja dalībvalsts zvejas kuģi darbojas ūdeņos, uz ko attiecas citas dalībvalsts suverenitāte vai jurisdikcija, karoga dalībvalsts nodrošina tūlītēju šo datu paziņošanu attiecīgās dalībvalsts kompetentajām iestādēm.
1. Inspekciju un uzraudzību, kas konkretizēta 2. pantā, veic katra dalībvalsts uz sava rēķina, izmantojot dalībvalsts izvēlētu inspekcijas sistēmu.
Veicot uzdevumus, kas tām uzticēti, dalībvalstis nodrošina, lai tiek ievēroti noteikumi un pasākumi, kas minēti 2. pantā. Jo īpaši tās šādi darbojas, lai izvairītos no neatbilstošas iejaukšanās parastās zvejniecības darbībās. Tā arī nodrošina, lai nenotiek diskriminācija attiecībā uz jomu vai kuģiem, kas izvēlēti inspekcijai.
2. Personas, kas atbildīgas par pārbaudāmajiem zvejas kuģiem, telpām vai transporta līdzekļiem, sadarbojas, lai atvieglotu inspekcijas, ko veic saskaņā ar 1. punktu.
5. pants
Saskaņā ar procedūru, kas izklāstīta 36. pantā, tiek pieņemti sīki izstrādāti noteikumi, lai īstenotu 2., 3. un 4. pantu, jo īpaši attiecībā uz:
a) oficiāli nozīmētu inspektoru, inspekcijas kuģu un citu šādu inspekcijas līdzekļu identifikāciju, ko var izmantot dalībvalsts;
b) inspektoriem un kuģa kapteiņiem izmantojamo procedūru, ja inspektors vēlas uzkāpt uz kuģa klāja;
c) procedūru, ko izmanto inspektors, kas ir uz kuģa klāja, pārbaudot šo kuģi, tā piederumus vai tā lomus;
d) ziņojumu, ko inspektori sastāda pēc katra kuģa apmeklējuma;
e) zvejas kuģu un to piederumu marķēšanu un identifikāciju;
f) zvejas kuģu raksturīgo iezīmju sertifikāciju saistībā ar to zvejas darbībām;
g) datu reģistrāciju attiecībā uz zvejas kuģu atrašanos un šādu datu pārraidi dalībvalstīm un Komisijai;
h) zvejas kuģiem, kas peld zem trešās valsts karoga, piemērojamu sistēmu paziņošanai par pārvietošanos un zivsaimniecības produktiem, kas atrodas uz borta.
6. pants
1. Kopienas zvejas kuģu, kas zvejo no krājumiem vai krājumu grupas, kapteiņiem par savām darbībām jāved kuģa žurnāls, konkrēti norādot katras sugas daudzumus, kas ir nozvejoti un tiek turēti uz borta, datumu un šo lomu ieguves vietu (ICES statistiskais taisnstūris), kā arī izmantoto piederumu tipu.
2. Sugas, kas reģistrējamas kuģa žurnālā, ievērojot 1. punktu, ir tās, uz kurām attiecas TACs vai kvotas, kā arī citas, kas iekļautas sarakstos, kas sastādīti, Padomei lemjot ar kvalificētu balsu vairākumu pēc Komisijas ierosinājuma.
3. Kopienas zvejas kuģu kapteiņi reģistrē savā kuģa žurnālā daudzumus, kas nozvejoti jūrā, datumu un zvejas vietu, kā arī sugas, kas minētas 2. punktā. Jūrā atlaistos daudzumus var reģistrēt novērtēšanas mērķiem.
4. Kopienas zvejas kuģu kapteiņus atbrīvo no 1. un 3. punkta prasībām, ja kuģu kopējais garums ir mazāks par 10 m.
5. Padome ar kvalificētu balsu vairākumu pēc Komisijas priekšlikuma var lemt par citu atbrīvojumu piešķiršanu nekā tie, kas minēti 4. punktā.
6. Atlases kārtībā katra dalībvalsts veic to zvejas kuģu darbību uzraudzību, kas ir atbrīvoti no 4. un 5. punktā konkretizētajām prasībām, lai nodrošinātu to, ka šie kuģi ievēro spēkā esošos Kopienas noteikumus.
Tādēļ katra dalībvalsts izveido atlases plānu un iesniedz to Komisijai. Veiktās uzraudzības rezultātus regulāri paziņo Komisijai.
7. Kopienas zvejas kuģu kapteiņi reģistrē informāciju, kas prasīta 1. un 3. punktā, vai nu datorlasāmā formā, vai uz papīra.
8. Konkrētos, īpašos gadījumos šā panta īstenošanai pieņem sīki izstrādātus noteikumus saskaņā ar 36. pantā noteikto procedūru, ietverot ģeogrāfisko pamatojumu, kas ir atšķirīgs no ICES statistiskā taisnstūra.
7. pants
1. Kopienas zvejas kuģu kapteiņiem, kas vēlas izmantot piestātnes vietas dalībvalstī, kas nav karoga dalībvalsts, jāinformē šīs dalībvalsts kompetentās iestādes, mazākais, divas stundas iepriekš par:
- piestātnes atrašanos un paredzamo ierašanās laiku tajā,
- katras sugas daudzumiem, kas tiek ievesti.
2. Attiecībā uz 1. punktā minētajiem kapteiņiem, kas neveic šādu paziņošanu, kompetentās iestādes var piemērot atbilstošas sankcijas.
3. Komisija saskaņā ar procedūru, kas noteikta 36. pantā, uz ierobežotu un pagarināmu termiņu var piešķirt atbrīvojumu no pienākumiem, kas izriet no 1. punkta, noteiktām Kopienas zvejas kuģu kategorijām vai radīt noteikumu par citu paziņošanas laiku, kas inter alia ņemams vērā, par attālumu starp zvejas teritorijām, piestātņu vietām un ostām, kurās minētie kuģi ir reģistrēti vai uzskaitīti.
8. pants
1. Katra kopienas zvejas kuģa, kura kopējais garums ir vienāds vai lielāks par 10 m, kapteinis vai tā vietnieks pēc katra brauciena un 48 stundu laikā pēc piestāšanas krastā tās dalībvalsts kompetentajām iestādēm, kurā notiek piestāšana krastā, iesniedz deklarāciju. Kapteinis ir atbildīgs par precizitāti deklarācijā, kurā norāda vismaz katras ievestās sugas daudzumus, kā noteikts 6. panta 2. punktā, un vietu, kur tie nozvejoti.
2. Padome var nolemt, rīkojoties pēc Komisijas priekšlikuma ar kvalificētu balsu vairākumu, attiecināt pienākumu, kas izklāstīts 1. punktā, uz kuģiem, kuru kopējais garums ir mazāks par 10 m. Padome var arī nolemt, rīkojoties pēc Komisijas priekšlikuma ar kvalificētu balsu vairākumu, atbrīvot no pienākuma, kas izklāstīts 1. punktā, noteiktas kuģu kategorijas, kuru kopējais garums ir vienāds vai lielāks par 10 m un kas veic īpašas zvejas darbības.
3. Atlases veidā katra dalībvalsts veic to zvejas kuģu uzraudzību, kas ir atbrīvoti no 1. punktā konkretizētajām prasībām, lai nodrošinātu, ka šie kuģi ievēro spēkā esošos Kopienas noteikumus.
Tādēļ katra dalībvalsts izveido atlases plānu un iesniedz to Komisijai. Veiktās uzraudzības rezultātus regulāri paziņo Komisijai.
4. Saskaņā ar 36. pantā noteikto procedūru šā panta īstenošanai pieņem sīki izstrādātus noteikumus.
9. pants
1. Izsoles centri vai citas dalībvalstu apstiprinātas iestādes, kas ir atbildīgas par pirmo dalībvalstī ievesto zivsaimniecības produktu iepirkšanu, pēc pirmās pārdošanas dalībvalsts, kurā pirmā pārdošana notiek, kompetentajām iestādēm iesniedz pārdošanas kvīti, par kuras pareizību atbildīgas minētās iestādes. Šī atbildība aprobežojas ar informāciju, kas prasīta 3. punktā.
2. Ja dalībvalstī ievesto zivsaimniecības produktu pirmā pārdošana notiek citādi, nekā izklāstīts 1. punktā, pircējs nedrīkst pārvietot zivsaimniecības produktus, kamēr dalībvalsts, kuras teritorijā šī darbība notiek, kompetentajām iestādēm vai citām dalībvalsts apstiprinātām iestādēm nav pieteikta šī pārdošana. Pircējs ir atbildīgs par pārdošanas kvītī ietverto datu, kas norādīti 3. punktā, pareizību.
3. Pārdošanas kvītīs, kas minētas 1. un 2. punktā, ietver vismaz šādu informāciju:
- par visām sugām, ja vajadzīgs, atsevišķus izmērus vai svaru, kategoriju, stāvokli un svaigumu,
- pirmās pārdošanas cenu un daudzumu katrai sugai un, ja vajadzīgs, pamatojoties uz atsevišķu izmēru vai svaru, kategoriju, stāvokli un svaigumu,
- ja vajadzīgs, no tirgus izņemto produktu galamērķi (produktiem, cilvēku uzturam, pārnešanai),
- gan pārdevēja, gan pircēja vārdu,
- pārdošanas vietu un datumu.
4. Šīs pārdošanas kvītis aizpilda un nosūta saskaņā ar dalībvalsts, kurā notiek piestāšana krastā, likumiem tādā veidā un ar tādiem pārdošanas nosacījumiem, ietverot šādas ziņas:
- tā zvejas kuģa ārējās pazīšanās zīmes un nosaukumu, kas ievedis minētos produktus,
- kuģa īpašnieka vai kapteiņa vārdu,
- piestāšanās ostu un datumu.
5. Pārdošanas kvītis, kas minēta 1. punktā, nosūta vai nu ar datoru, vai uz papīra dalībvalsts kompetentajai iestādei vai citām dalībvalsts apstiprinātām iestādēm pārdošanas 48 stundās.
6. Kompetentās iestādes saglabā katras pārdošanas kvīts kopiju vienu gadu, sākot no gada, kurā kompetentajām iestādēm iesniegtā informācija ir reģistrēta.
7. Saskaņā ar 36. pantā noteikto procedūru Komisija var piešķirt atbrīvojumu no pienākuma iesniegt pārdošanas kvīti dalībvalsts kompetentajām iestādēm vai citām dalībvalsts apstiprinātām iestādēm par tiem zivsaimniecības produktiem, ko ieveduši noteiktu kategoriju Kopienas zvejas kuģi, kuru kopējais garums ir mazāks par 10 metriem.
Šādus atbrīvojumus piešķir vienīgi gadījumos, kad minētā dalībvalsts ir izveidojusi pieņemamu uzraudzības sistēmu.
8. Pircēju, kas ieguvis produktus, kas pēc tam netiek laisti tirgū, bet tiek izmantoti vienīgi personīgam patēriņam, atbrīvo no 2. punkta prasībām.
9. Saskaņā ar 36. pantā noteikto procedūru pieņem sīki izstrādātus noteikumus šā panta īstenošanai.
10. pants
1. a) Zvejas kuģi, kuri peld zem trešās valsts karoga vai ir reģistrēti trešā valstī un kuriem ir atļauts veikt zvejas darbības ūdeņos, uz kuriem attiecas dalībvalsts suverenitāte vai jurisdikcija, ved kuģa žurnālu, kurā ir 6. pantā aprakstītā informācija;
b) katra dalībvalsts nodrošina, lai zvejas kuģa, kas peld zem trešās valsts karoga vai ir reģistrēts trešā valstī, kapteinis vai tā vietnieks paziņo par piestāšanu krastā tās dalībvalsts iestādēm, kuras kuģu piestātnes iespējas viņš vēlas izmantot vismaz 72 stundas pirms laika, kad ienāk piestāšanās ostā;
c) kuģa, kas peld zem trešās valsts karoga vai ir reģistrēts trešā valstī, kapteinim jāpaziņo tās dalībvalsts kompetentajām iestādēm, kuras kuģu piestātnes iespējas viņš vēlas izmantot, vismaz 72 stundas pirms viņa ienākšanas piestāšanās ostā.
Kapteinis nedrīkst veikt nevienu krastā piestāšanas darbību, ja dalībvalsts kompetentās iestādes nav apstiprinājušas, ka iepriekšējs paziņojums ir saņemts.
Dalībvalsts ievieš sīki izstrādātus šā apakšpunkta īstenošanas noteikumus, lai informētu Komisiju.
2. Saskaņā ar 36. pantā izklāstīto procedūru Komisija uz ierobežotu un pagarināmu termiņu noteiktām trešās valsts zvejas kuģu kategorijām var piešķirt atbrīvojumu no pienākuma, kas izriet no 1.c punkta, vai ieviest noteikumu par citu informēšanas periodu, ņemot vērā, inter alia, attālumu starp zvejas vietām, piestātnes vietu izvietojumu un ostas, kurās minētie kuģi ir reģistrēti vai uzskaitīti.
3. Šā panta 1. un 2. punkta noteikumus piemēro, neierobežojot noteikumus, ko paredz zivsaimniecības nolīgumi, kas noslēgti starp Kopienu un noteiktām trešām valstīm.
11. pants
1. Neierobežojot 7., 8. un 9. pantu, Kopienas zvejas kuģa kapteinis, kas:
- pārkrauj uz citu kuģi, turpmāk sauktu par "saņēmējkuģi", jebkādus daudzumus no krājumu vai krājumu grupas loma, uz kuru attiecas TAC vai kvota, neatkarīgi no pārkraušanas vietas, vai
- šādus daudzumus ārpus Kopienas teritorijas tieši izved krastā,
pārkraušanas vai piestāšanas krastā laikā informē dalībvalsti, zem kuras karoga kuģis peld vai kurā šis kuģis ir reģistrēts, par sugām un daudzumiem, kas uz to attiecas, un pārkraušanas vai piestāšanas krastā datumu, un par lomu nozvejas vietu, atsaucoties uz vismazāko rajonu, kuram TAC vai kvota noteikta.
2. Vismaz 24 stundas pirms pārkraušanas sākuma un tās beigās vai pirms pārkraušanas sērijām, ja tas notiek ostā vai ūdeņos, uz kuriem attiecas dalībvalsts suverenitāte vai jurisdikcija, saņēmējkuģa kapteinis informē šīs dalībvalsts kompetentās iestādes par loma daudzumiem, kas atrodas uz borta, no krājumiem vai krājumu grupas, uz kuru attiecas TAC vai kvota.
Saņēmējkuģa kapteinim jābūt sīkām ziņām par lomu daudzumiem no krājumiem vai krājumu grupām, uz kurām attiecas TAC vai kvota, kas saņemti pārkraušanas ceļā, par saņemšanas datumu un par kuģi, kas pārkrauj šādus lomus uz saņēmējkuģi. Šī prasība uzskatāma par izpildītu ar pārkraušanas deklarāciju saglabātajām kopijām, kas iesniegtas saskaņā ar sīki izstrādātiem noteikumiem par dalībvalstu zivju nozvejas informācijas reģistrēšanu.
Pārkraušanas vai pārkraušanas sēriju beigās saņēmējkuģa kapteinis 24 stundu laikā šīs sīkās ziņas iesniedz augstākminētajām kompetentajām iestādēm.
Saņēmējkuģa kapteinim jābūt arī ziņām par lomu daudzumiem no krājumiem vai krājumu grupām, uz kuriem attiecas TAC vai kvota, kas tiek pārkrauti no saņēmējkuģa uz trešo kuģi, un par šādu pārkraušanu jāinformē iepriekšminētās kompetentās iestādes 24 stundu laikā, pirms tas notiek. Pēc pārkraušanas kapteinis informē minētās iestādes par pārkrautajiem daudzumiem.
Augstākminētie saņēmējkuģa un trešā kuģa kapteiņi atļauj kompetentajām iestādēm pārbaudīt šajā daļā prasītās informācijas un sīkāku ziņu pareizību.
3. Dalībvalstis pieņem attiecīgus pasākumus, lai pārbaudītu tās informācijas pareizību, kas tiek sniegta saskaņā ar 1. un 2. punktu, un, ja vajadzīgs, par šo informāciju un pārbaudes rezultātiem informē dalībvalsti vai dalībvalstis, kurās saņēmējkuģis un zvejas kuģis, kas veic pārkraušanu uz saņēmējkuģi, ir reģistrēts vai zem kuru karoga tas peld.
4. Šā panta 2. un 3. punktu piemēro attiecībā uz saņēmējkuģi, kas peld zem trešās valsts karoga vai ir reģistrēts tajā.
12. pants
Ja pārkraušana vai piestāšana krastā notiek vairāk nekā 15 dienas pēc zvejas, 8. un 11. pantā prasīto informāciju iesniedz tās dalībvalsts kompetentajām iestādēm, zem kuru karoga kuģis peld vai kurās kuģis ir reģistrēts, ne vēlāk kā 15 dienas pēc zvejas.
13. pants
1. Visiem zivsaimniecības produktiem, kas ir izvesti krastā vai importēti Kopienā vai nu nepārstrādātā veid, ā vai pēc pārstrādes uz borta un kuri tiek transportēti uz citu vietu, kas nav izvešanas krastā vai importēšanas vieta, pievieno dokumentu, kuru sastāda pārvadātājs līdz pirmajai pārdošanai.
2. Šajā dokumentā:
a) norāda sūtījuma izcelsmi (kuģa nosaukumu un tā ārējās pazīšanās zīmes);
b) ietver sūtījuma(-u) galamērķi un transporta līdzekļa pazīšanās zīmes;
c) norāda zivju daudzumus (kilogramos atkarībā no veiktās apstrādes) katrai no pārvadājamajām sugām, saņēmēja vārdu, kā arī iekraušanas vietu un datumu.
3. Katram transportētājam jānodrošina, lai 1. pantā minētais dokuments ietvertu vismaz visu to informāciju, kas prasīta 2. punktā.
4. Transportētāju var atbrīvot no 1. pantā noteiktā pienākuma, ja izpildīts viens no šādiem nosacījumiem:
a) 1. punktā minētais dokuments ir aizstāts ar vienas no deklarācijām kopiju, kas paredzētas 8. vai 10. pantā, kas attiecas uz pārvadātajiem daudzumiem;
b) dokumentu, kas minēts 1. punktā ir aizstāts ar dokumenta T 2 M kopiju, kas norāda pārvadāto daudzumu izcelsmi.
5. Dalībvalsts kompetentās iestādes var piešķirt atbrīvojumus no pienākuma, kas noteikts 1. punktā, ja zivju daudzumi tiek transportēti ostas teritorijā vai ne vairāk kā 20 kilometrus no kuģa piestātnes.
6. Katra dalībvalsts veic kontroles pasākumus atlases kārtībā savā teritorijā, lai pārbaudītu, vai šajā pantā noteiktie pienākumi tiek izpildīti.
7. Dalībvalstis saskaņo savas kontroles darbības, lai nodrošinātu, ka inspekcija ir pēc iespējas efektīva un ekonomiska. Tādēļ dalībvalstis īpaši veic uzraudzību pār preču pārvietošanu, kas var piesaistīt tās uzmanību kā darbības, kas, iespējams, pārkāpj Kopienas regulas.
14. pants
1. Dalībvalstis nodrošina, lai visas piestāšanas krastā dalībvalstī, kā minēts 8., 9. un 10. pantā, tiek reģistrētas. Šim nolūkam dalībvalstis var prasīt, lai pirmā tirdzniecība notiktu kā pārdošana izsoles centrā.
2. Ja krastā izvestie lomi pirmoreiz netiek laisti tirgū, pārdodot izsolē, kā paredz 9. panta 2. punkts, dalībvalstis nodrošina, lai aptvertie daudzumi ir pieteikti izsoles centros vai citās dalībvalstu apstiprinātās iestādēs.
3. Atsevišķu kategoriju kuģi, uz kuriem attiecas 7. un 8. pantā minētie izņēmumi, attiecībā uz informēšanu par piestāšanu krastā vai par ienākšanu ostās, kurās nav pietiekami attīstītas administratīvās struktūras, lai reģistrētu piestāšanu krastā, drīkst pēc dalībvalsts lūguma Komisijai 12 mēnešu laikā no šīs regulas stāšanās spēkā būt atbrīvoti no prasības par šādas informācijas sniegšanu. Atbrīvojumu var apstiprināt, ja attiecīgo datu reģistrācija rada nesamērīgas grūtības valsts iestādēm, salīdzinot ar kopējo piestāšanu krastā, un ja attiecīgās krastā ievestās sugas tiek pārdotas vietējā mērogā. Ostu un kuģu, kas atbilst šādiem atbrīvojumiem, sarakstu sastāda katra dalībvalsts un par to informē Komisiju.
4. Dalībvalsts, kas gūst labumu no izņēmumiem, kas minēti 3. punktā, izstrādā atlases plānu, lai novērtētu attiecīgo krastā piestāšanu apjomu atbilstošajās ostās. Šis plāns jāapstiprina Komisijai pirms jebkāda izņēmuma piešķiršanas. Dalībvalsts regulāri nodod Komisijai novērtēšanas rezultātus.
15. pants
1. Līdz katra mēneša 15. datumam katra dalībvalsts informē Komisiju, pārraidot ar datoru ziņas par daudzumiem no katra krājuma vai krājuma grupas, uz ko attiecas TAC vai kvotas, kas izvesti krastā iepriekšējā mēneša laikā un nodrošina to ar visa veida informāciju, kas saņemta saskaņā ar 11. un 12. pantu.
Paziņojumā Komisijai norāda lomu nozvejas vietas, kā noteikts 6. un 8. pantā, un attiecīgo zvejas kuģu valsti.
Katra dalībvalsts informē Komisiju par kvotas patēriņu ar paredzamo izsmelšanas datumu attiecībā uz sugām, kurām nozveju, ko veic zvejas kuģi, kas peld zem tās karoga vai ir reģistrēti tajā, uzskata par tādu, kas izsmeļ 70 % no kvotas, piešķīruma vai daļas, kas pieejama dalībvalstij.
Ja lomi no krājumiem vai krājumu grupām, uz ko attiecas TAC vai kvotas, var sasniegt TAC vai kvotas līmeni, dalībvalsts nodrošina Komisiju pēc tās pieprasījuma ar sīkāku vai biežāku informāciju, nekā prasīts šajā punktā.
2. Komisija datorizētā veidā dara dalībvalstīm pieejamus paziņojumus, kas saņemti, ievērojot šo pantu.
3. Ja Komisija atklāj, ka dalībvalsts neiekļaujas termiņā, kas noteikts ziņu nodošanai par ikmēneša nozveju, kā paredzēts 1. punktā, tā var noteikt datumu, kurā krājumam vai krājumu grupai nozveja, uz kuru attiecas kvota vai cita veida daudzuma ierobežojums un ko ieguvuši zvejas kuģi, kas peld zem dalībvalsts karoga vai reģistrēti tajā, tiek uzskatīta par izsmeltu 70 % apmērā no kvotas, piešķīruma vai daļas, kas pieejama šai dalībvalstij, un tā var noteikt sākuma datumu, ar kuru kvota, piešķīrums vai pieejamā daļa tiek uzskatīta par izsmeltu.
4. Katra dalībvalsts informē Komisiju, izmantojot pārraidi ar datoru, līdz katra kalendārā ceturkšņa pirmā mēneša beigām par krājumu daudzumiem, kas nav 1. punktā minētie un kuri izvesti krastā iepriekšējā ceturksnī.
16. pants
1. Neierobežojot 15. pantu, dalībvalstis pēc ieinteresētās dalībvalsts lūguma nodrošina ziņas par zivsaimniecības produktu izvešanu krastā, pārdošanas piedāvājumiem vai pārkraušanu, ko zvejas kuģi, kas peld zem šīs dalībvalsts karoga vai ir reģistrēti tajā, veic to jurisdikcijā esošo ūdeņu ostās un pamatojoties uz krājumu vai krājumu grupu, uz ko attiecas šai dalībvalstij piešķirtā kvota.
Šo informāciju veido attiecīgā kuģa nosaukums un ārējās pazīšanās zīme, zivju daudzumi no krastā izvestajiem krājumiem vai krājumu grupām, ko šis kuģis piedāvā pārdošanai vai pārkraušanai, kā arī krastā izvešanas datums un vieta, pirmās pārdošanas piedāvājums vai pārkraušana. Šo informāciju nosūta četru darba dienu laikā pēc ieinteresētās dalībvalsts pieprasījuma datuma vai turpmākā laika posmā, ko var noteikt šī dalībvalsts vai dalībvalsts, kurā notiek piestāšana krastā.
2. Dalībvalsts, kurā notiek izvešana krastā, pirmais piedāvājums pārdošanai vai pārkraušana, nosūta Komisijai pēc tās pieprasījuma šo informāciju tajā pašā laikā, kad to paziņo dalībvalstij, kurā kuģis ir reģistrēts.
17. pants
1. Dalībvalstis veic nepieciešamos pasākumus, lai nodrošinātu uzraudzību sugu nozvejai, ko veic tās kuģi, kas darbojas trešo valstu ūdeņos, uz ko attiecas to suverenitāte vai jurisdikcija, un atklātā jūrā, kā arī, lai nodrošinātu šādu lomu pārkraušanas un izvešanas krastā pārbaudi un reģistrāciju.
2. Kontroles un pārbaudes pasākumi nodrošina, ka kuģu īpašnieki un/vai kapteiņi izpilda šādus pienākumus:
- uz kuģa borta tur kuģa žurnālu, kurā kapteiņi reģistrē lomus,
- deklarāciju par izvešanu krastā iesniedz dalībvalsts, kurā notiek piestāšana krastā, iestādēm laikā, kad veic piestāšanu Kopienas ostās,
- karoga dalībvalsti sīki informē par katru zivju pārkraušanu trešās valsts zvejas kuģos un par piestāšanu krastā, kas tieši tiek veikta trešās valstīs.
3. 1. un 2. punkta noteikumus piemēro, neierobežojot noteikumus, ko paredz zivsaimniecības nolīgumi, kas noslēgti starp Kopienu un trešām valstīm, un starptautiskās konvencijas, kurās Kopiena ir līgumslēdzēja puse.
18. pants
1. Katra dalībvalsts, izmantojot pārraidi ar datoru, līdz katra kalendārā ceturkšņa pirmā mēneša beigām informē Komisiju par daudzumiem, kas nozvejoti 17. pantā minētajos zvejas ūdeņos un izvesti krastā iepriekšējā ceturksnī, kā arī par visu informāciju, kas jāsniedz saskaņā ar 17. panta 2. punktu.
2. Attiecībā uz nozveju, ko veic trešās valsts ūdeņos, informāciju, kas jāsniedz saskaņā ar 1. pantu, klasificē pēc trešās valsts un krājumiem, atsaucoties uz vismazāko statistisko apgabalu, kas noteikts attiecīgajai zvejai.
Par lomiem, kas nozvejoti atklātā jūrā, paziņo, atsaucoties uz vismazāko statistisko apgabalu, ko noteikusi Starptautiskā konvencija par nozvejas izvietojumu, un uz sugām vai sugu grupu visiem lomiem attiecīgajā zvejas vietā.
3. Katru gadu līdz 1. oktobrim Komisija dalībvalstīm dara pieejamu informāciju, ko tā saņem saskaņā ar šo pantu.
19. pants
1. Lai nodrošinātu to, ka 3., 6., 8., 9., 10., 14. un 17. pantā noteiktie pienākumi tiek ievēroti, katra dalībvalsts izveido ratificēšanas sistēmu, kas aptver jo īpaši savstarpējas pārbaudes un no šiem pienākumiem izrietošo ziņu pārbaudīšanu.
2. Lai atvieglotu šīs pārbaudes, katra dalībvalsts rada datorizētu datu bāzi, kurā reģistrē datus, kas minēti 1. punktā.
Dalībvalsts var radīt decentralizētas datu bāzes ar nosacījumu, ka tās un procedūras, kas saistītas ar datu vākšanu un reģistrēšanu, ir standartizētas tā, lai nodrošinātu salīdzināmību starp tām visā dalībvalsts teritorijā.
3. Gadījumā, ja dalībvalsts nespēj tūlīt izpildīt 2. punkta prasības, visā vai daļā tās zivsaimniecības, Kopiena var pēc tās lūguma nolemt vienoties par pārejas periodu līdz ilgākais trim gadiem no datuma, kad stājas spēkā šī regula, saskaņā ar 36. pantā noteikto procedūru.
4. Dalībvalsts, kas iegūst šādu izņēmuma statusu, trīs gadus nedatorizētas dokumentācijas veidā saglabā ierakstus par datiem, kas minēti 1. punktā, un izveido atlases plānu, ko apstiprina Komisija, tā, lai veicinātu šo datu pareizības pārbaudes uz vietas. Komisija patstāvīgi var veikt pārbaudes uz vietas, lai novērtētu atlases plāna efektivitāti.
5. Divpadsmit mēnešu laikā pēc šīs regulas stāšanās spēkā katra dalībvalsts iesniedz Komisijai ziņojumu, kurā apraksta veidu, kādā dati tiek vākti un pārbaudīti, konkretizējot šo datu uzticamību. Komisija sadarbībā ar dalībvalstīm sastāda šo ziņojumu kopsavilkumu, ko paziņo tām.
6. Saskaņā ar 36. pantā noteikto procedūru šā panta īstenošanai tiek pieņemti sīki izstrādāti noteikumi.
20. pants
1. Visiem lomiem, kas tiek glabāti uz jebkura Kopienas zvejas kuģa borta, jāatbilst sugu sastāvam, ko nosaka Padomes 1986. gada 7. oktobra Regula (EEK) Nr. 3094/86, kas izklāsta noteiktus tehniskus pasākumus zivsaimniecības resursu saglabāšanai [6] tīkliem, ar kuriem strādā uz šā kuģa borta.
Tīkliem, kas atrodas uz borta un netiek izmantoti, jābūt noglabātiem tā, lai nevarētu tikt lietoti, saskaņā ar šādiem nosacījumiem:
a) tīklus, svarus un līdzīgus piederumus atvieno no to traļa un satin un savelk tauvas un virves,
b) tīklus, kas atrodas uz vai zem klāja, droši nostiprina pie noteiktas virsbūves daļas.
2. Ja lomi, kas tiek glabāti uz jebkura Kopienas zvejas kuģa klāja, ir iegūti ar tīkliem ar atšķirīgu minimālo acu izmēru viena brauciena laikā, sugu sastāvu aprēķina katrai loma daļai, kas nozvejota atšķirīgos apstākļos.
Tādēļ visas iepriekš izmantoto tīklu acu izmaiņas, kā arī loma sastāvu uz borta jebkurā šādu izmaiņu laikā ieraksta kuģa žurnālā un deklarācijā par izvešanu krastā. Atsevišķos gadījumos saskaņā ar 36. pantā noteikto procedūru pieņem sīki izstrādātus noteikumus par to, ka uz kuģa jātur kravas telpu plāns — pēc sugām, pēc pārstrādātajiem produktiem, norādot, kurā kravas telpu vietā tie atrodas.
3. Neierobežojot 1. un 2. punktu, Padome var, pamatojoties uz Komisijas sastādītu ziņojumu, pēc Komisijas priekšlikuma ar kvalificētu balstu vairākumu nolemt, ka:
a) neviens Kopienas zvejas kuģis atsevišķas zvejas gadījumos nedrīkst lietot tīklus ar atšķirīgiem minimālajiem acu izmēriem viena zvejas brauciena laikā;
b) īpašai zvejai piemēro īpašus noteikumus par dažāda acu izmēra tīklu lietošanu.
21. pants
1. Uz visiem lomiem no krājuma vai krājumu grupas, uz kuriem attiecas kvota un kurus nozvejojuši Kopienas zvejas kuģi, attiecina kvotu, kas piemērojama karoga dalībvalstij uz attiecīgajiem krājumiem vai krājumu grupām neatkarīgi no krastā piestāšanas vietas.
2. Katra dalībvalsts nosaka datumu, sākot ar kuru lomi no krājumiem vai krājumu grupām, uz kuriem attiecas kvota un kurus nozvejojuši zvejas kuģi, kas peld zem tās karoga vai ir reģistrēti šajā dalībvalstī, tiek uzskatīti par izsmeltiem kvotai, kas tiem piemērojama attiecībā uz šiem krājumiem vai krājumu grupu. Sākot no šā datuma, šādiem kuģiem provizoriski aizliedz zveju no šiem krājumiem vai krājumu grupas, kā arī tādu zivju, kas nozvejotas pēc šā datuma, saglabāšanu uz borta, pārkraušanu un izvešanu krastā, un nosaka datumu, līdz kuram pārkraušanas un izvešanas krastā vai beigu deklarācijas par lomiem ir atļautas. Komisija tūlīt paziņo par šo pasākumu un tad informē pārējās dalībvalstis.
3. Pēc paziņošanas saskaņā ar 2. punktu vai pēc pašas iniciatīvas Komisija, pamatojoties uz pieejamo informāciju, nosaka attiecībā uz krājumiem vai krājumu grupu datumu, ar kuru tiek uzskatīts, ka lomi, uz kuriem attiecas TAC, kvota vai citi kvantitatīvi ierobežojumi, kurus nozvejo zvejas kuģi, kas peld zem kādas dalībvalsts karoga vai reģistrēti kādā no dalībvalstīm, izsmēluši kvotu, piešķīrumu vai šai dalībvalstij vai, attiecīgi — Kopienai, pieejamo daļu.
Kad pirmajā daļā aprakstītās situācijas novērtējums ir veikts, Komisija var paziņot attiecīgajām dalībvalstīm par zvejas plānu apturēšanu, jo TAC ir izsmelts.
Kopienas zvejas kuģiem jāpārtrauc zveja attiecībā uz krājumiem vai krājumu grupu, uz kuru attiecas kvota vai TAC tajā datumā, kad kvota, kas piešķirta attiecīgajam krājumam vai krājumu grupai šai dalībvalstij tiek uzskatīta par izsmelt, vai datumā, kurā TAC tām sugām, kas veido krājumu vai krājumu grupu, tiek uzskatīts par izsmeltu; šādiem kuģiem vienlaicīgi pēc šā datuma jāpārtrauc lomu no šiem krājumiem vai krājumu grupas uzglabāšana uz borta, pārkraušana, izvešana krastā vai sagatavošanās darbi pārkraušanai vai izvešanai krastā.
4. Ja Komisija saskaņā ar 3. punkta pirmo daļu aptur zveju, atsaucoties uz TAC, kvotas, piešķīruma vai daļas, kas pieejama Kopienai, izsmelšanu, un atklājas, ka dalībvalsts faktiski nav izsmēlusi savu kvotu, piešķīrumu vai daļu no attiecīgajiem krājumiem vai krājumu grupas, piemēro šādus noteikumus.
Ja kaitējums, no kā cieš dalībvalsts, kurai zveja ir aizliegta, pirms tās kvota tikusi izsmelta, nav novēršams ar rīcību, ko veic saskaņā ar Regulas (EEK) Nr. 3760/92 9. panta 2. punktu, saskaņā ar 36. pantā noteikto procedūru pieņem pasākumus, lai pienācīgā veidā atlīdzinātu nodarīto kaitējumu. Šie pasākumi var ietvert dalībvalsts pārsniegtās kvotas, piešķīruma vai daļas samazinājumu un šādi samazinātos daudzumus piešķirot attiecīgi dalībvalstīm, kuru zvejas darbības tiek apturētas pirms to kvotu izsmelšanas. Šos samazinājumus un sekojošos piešķīrumus izdara, ņemot vērā sugu un apgabalu prioritāti, kuriem gada kvotas, piešķīrumi vai daļas ir noteiktas. Šos samazinājumus vai piešķīrumus izdara tā gada laikā, kurā noticis kaitējums, vai nākamajā gadā vai gados.
Saskaņā ar 36. pantā noteikto procedūru šā punkta piemērošanai, un jo īpaši, lai noteiktu attiecīgos daudzumus, pieņem sīki izstrādātus noteikumus.
22. pants
Ja dalībvalsts kompetentās iestādes nolemj, ka Kopienas zvejas kuģu darbības nopietni vai atkārtoti neatbilst šīs regulas prasībām, karoga dalībvalsts var pakļaut minēto kuģi papildu kontroles pasākumiem.
Karoga dalībvalsts informē Komisiju un citas dalībvalstis par kuģa, kuram uzlikti papildu kontroles pasākumi, nosaukumu un ārējām pazīšanās zīmēm un numuriem.
23. pants
1. Ja Komisija nolemj, ka dalībvalsts ir pārsniegusi savu kvotu, piešķīrumu vai daļu no krājuma vai krājumu grupas, kas tai pieejama, Komisija veic samazinājumus no dalībvalsts gada kvotas, piešķīruma vai daļas, kas ir pārsniegta. Par šiem samazinājumiem lemj saskaņā ar 36. pantā noteikto procedūru.
2. Padome pēc Komisijas priekšlikuma ar kvalificētu balsu vairākumu pieņem noteikumus par samazinājumu saskaņā ar mērķiem un vadības stratēģijām, kas noteiktas Regulā (EEK) Nr. 3760/92 8. pantā, un ņem vērā, izejot no prioritātes, šādus parametrus:
- pārsniegšanas pakāpi,
- jebkuru šā paša krājuma pārsniegšanas gadījumu iepriekšējā gadā,
- attiecīgo resursu bioloģisko statusu.
24. pants
Lai nodrošinātu atbilstību mērķiem un stratēģijām, ko noteikusi Padome saskaņā ar Regulas (EEK) Nr. 3760/92 11. pantu, jo īpaši ar kvantitatīvajiem mērķiem attiecībā uz Kopienas flotes zvejas apjomu un tās darbību pielāgojumu, katra dalībvalsts organizē visu personu, kas saistītas ar augstākminēto mērķu īstenošanu, regulāras pārbaudes savā teritorijā un savos ūdeņos, kas ir tās suverenitātē vai jurisdikcijā.
25. pants
1. Katra dalībvalsts pieņem noteikumus, lai pārbaudītu atbilstību 24. pantā minētajiem mērķiem. Tādēļ tā veic tehniskas kontroles, jo īpaši šādās jomās:
a) zvejas flotes pārstrukturēšana, atjaunošana un modernizācija;
b) zvejas kapacitātes pielāgošana, uz laiku vai pilnībā pārtraucot zveju;
c) noteiktu zvejas kuģu darbības ierobežošana;
d) izmantoto zvejas piederumu konstrukciju un skaita, kā arī veidu ierobežojumi;
e) akvakultūras nozares un piekrastes rajonu attīstīšana.
2. Ja Komisija konstatē, ka dalībvalsts nav izpildījusi 1. punkta noteikumus, tā var, neierobežojot Līguma 169. pantu, izteikt priekšlikumus Padomei par piemērotu vispārēju pasākumu pieņemšanu. Padome lemj ar kvalificētu balsu vairākumu.
26. pants
1. Saskaņā ar 36. pantā noteikto procedūru 25. panta piemērošanai pieņem sīki izstrādātus noteikumus, kas jo īpaši attiecas uz:
a) zvejas kuģu motora jaudas pārbaudi;
b) zvejas kuģu reģistrētās tonnāžas pārbaudi;
c) zvejas kuģa imobilizācijas laika pārbaudi;
d) zvejas piederumu specifikāciju un to skaita uz zvejas kuģi pārbaudi.
2. Dalībvalstis tūlīt dara zināmu Komisijai informāciju par izmantotajām kontroles metodēm, kopā ar to iestāžu, kas atbildīgas par pārbaužu veikšanu, nosaukumiem un adresēm.
27. pants
1. Lai atvieglotu 25. pantā konkretizēto uzraudzību, katra dalībvalsts izveido ratifikācijas sistēmu, kurā ietver jo īpaši pārbaudes ar savstarpēju informācijas pārbaudi par flotes zvejas kapacitāti un darbību, kas aprakstīta, inter alia:
- kuģa žurnālā, kā noteikts 6. pantā,
- ievešanas deklarācijā, kā noteikts 8. pantā,
- Kopienas zvejas kuģu reģistrā, kā noteikts Komisijas Regulā (EEK) Nr. 163/89 [7].
2. Šim nolūkam dalībvalstis izveido vai papildina pastāvošās elektroniskās datu bāzes, ietverot attiecīgu informāciju par flotes zvejas kapacitāti un darbībām.
3. Piemēro pasākumus, kas minēti 19. panta 3., 4. un 5. punktā.
4. Saskaņā ar 36. pantā noteikto procedūru šā panta īstenošanai pieņem sīki izstrādātus noteikumus.
28. pants
1. Lai nodrošinātu noteikumu, kas attiecas uz pasākumiem, kuri noteikti Padomes 1992. gada 17. decembra Regulā (EEK) Nr. 3759/92 par zivsaimniecības un akvakultūras produktu tirgus kopēju organizāciju [8], atbilsmi tehniskajiem aspektiem, katra dalībvalsts savā teritorijā organizē regulāras pārbaudes visām pasākumu īstenošanā iesaistītajām personām.
2. Pārbaudes skar piemērošanas tehniskos aspektus:
a) tirdzniecības standartus, un jo īpaši minimālos izmērus;
b) cenu veidošanu, jo īpaši:
- produktu izņemšanu no tirgus citiem mērķiem, nevis lietošanai cilvēku uzturā,
- no tirgus izņemto produktu uzglabāšanu un/vai pārstrādi.
Dalībvalstis veic salīdzināšanu starp dokumentiem, kas attiecas uz 9. pantā minēto daudzumu pirmo laišanu tirgū un krastā izvestajiem daudzumiem, kas uzrādīti dokumentos, jo īpaši attiecībā uz to svaru.
3. Dalībvalstis dara zināmu Komisijai informāciju attiecībā uz pieņemtajiem kontroles pasākumiem, kompetentajām kontroles iestādēm, atklāto pārkāpumu veidu un rīcību, kas veikta šajā sakarā.
Komisijai, dalībvalstu kompetentajām iestādēm, amatpersonām un citiem pārstāvjiem ir pienākums neizpaust saskaņā ar šo pantu iegūto informāciju, uz ko attiecas profesionālais noslēpums.
4. Šis pants neierobežo valsts noteikumus attiecībā uz tiesas sēžu slepenību.
29. pants
1. Komisija pārbauda to, kā dalībvalstis piemēro šo regulu, pārbaudot dokumentus un veicot pārbaudes uz vietas. Komisija var nolemt veikt pārbaudes bez iepriekšēja brīdinājuma, ja uzskata to par nepieciešamu.
Lai veiktu pārbaudes uz vietas, Komisija izdod rakstiskas instrukcijas saviem inspektoriem, norādot viņu pilnvaras un viņu misiju mērķus.
2. Kur vien Komisijai šķiet nepieciešams, tās inspektori var piedalīties kontrolēs un inspekciju darbībās, ko veic valsts kontroles dienesti. Šajās misijās Komisija nodibina atbilstīgus kontaktus ar dalībvalstīm, lai, kur vien iespējams, izveidotu savstarpēji pieņemamu inspekcijas programmu.
a) Dalībvalstis sadarbojas ar Komisiju, lai atvieglotu tās uzdevumu izpildi. Dalībvalstis var jo īpaši spert nepieciešamos soļus, lai nodrošinātu, ka inspekcijas misijas nav pakļautas publicitātei, kas varētu kaitēt inspekcijas un kontroles darbībām.
Kad vien Komisija vai tās apstiprinātās amatpersonas sastopas ar grūtībām savu pienākumu izpildē, attiecīgās dalībvalstis nodrošina Komisiju ar līdzekļiem, kas vajadzīgi, lai tā paveiktu savus uzdevumus, un dod iespēju inspektoriem novērtēt īpašas kontroles darbības;
b) ja uz vietas rodas apstākļi, kas neatļauj inspekciju un kontroles darbības, kas bija paredzētas sākotnējā inspekcijas programmā, Komisijas inspektori, sazinoties un vienojoties ar kompetento valsts kontroles dienestu, maina sākotnējo inspekcijas un kontroles darbību;
c) jūras un gaisa inspekcijām, ja kompetentajiem valsts dienestiem jāveic citi prioritāri uzdevumi, kas attiecas jo īpaši uz aizsardzību un drošību jūrā, dalībvalstu iestādes rezervē tiesības atlikt un pārvirzīt inspekcijas darbības, ko Komisija paredzējusi novērot. Šādos apstākļos dalībvalsts sadarbojas ar Komisiju un veic alternatīvus sagatavošanās darbus.
Jūras vai gaisa inspekciju gadījumā kuģa vai lidmašīnas komandierim ir pilna atbildība par darbībām, ņemot vērā pienākumu, kas ietilpst viņa pilnvarās, piemērot šo regulu. Komisijas apstiprinātiem inspektoriem, kas piedalās šajās darbībās, jāievēro noteikumi un kārtība, kādu nosaka komandieris.
3. Ja nepieciešams, jo īpaši pēc Kopienas inspektoru veiktajām misijām saskaņā ar 2. punktu, atklājot, ka pastāv pārkāpumi šīs regulas īstenošanā, Komisija var prasīt, lai dalībvalstis to informē par sīki izstrādātu inspekciju vai kontroles programmu, ko plāno vai nosaka valsts kompetentās iestādes konkrētam laika posmam un/vai noteiktiem zvejas veidiem un apgabaliem. Saņemot šo paziņojumu, Komisijas apstiprināts inspektors, ja vien Komisijai tas šķiet vajadzīgs, veic neatkarīgas inspekcijas, lai pārbaudītu šīs programmas īstenošanu, ko veic dalībvalsts kompetentās iestādes.
Kopienas inspektoram pārbaudot šīs programmas īstenošanu, dalībvalsts pārstāvji visu laiku ir atbildīgi par minētās programmas izpildi. Kopienas inspektori pēc savas iniciatīvas nevar izmantot inspekcijas tiesības, kas nodotas valsts pārstāvjiem. Minētie inspektori nevar piekļūt kuģiem vai telpām, ja vien viņus nepavada dalībvalsts pārstāvji.
Pēc šādas pārbaudes Komisija nosūta attiecīgajai dalībvalstij vērtējuma ziņojumu par programmu un, ja vajadzīgs, iesaka kontroles pasākumus, lai uzlabotu dalībvalsts veikto kontroli.
4. Inspekcijas misijās, ko jūrā vai krastā veic ar lidmašīnu, apstiprināti inspektori nedrīkst veikt kontroles attiecībā uz fiziskām personām.
5. Savās vizītēs, kas minētas 2. un 3. punktā, Komisijas apstiprināts inspektors atbildīgo dienestu klātbūtnē var piekļūt uz vietas informācijai, kas atrodas konkrētās datu bāzēs vai nu kopumā, vai atsevišķi, un var pārbaudīt visus dokumentus, kas ir noderīgi šīs regulas piemērošanai.
Ja valsts noteikumi paredz izmeklēšanu konfidencialitāti, šīs informācijas izziņošanu atļauj kompetenta tiesa.
30. pants
1. Dalībvalstis nodrošina Komisiju ar šādu informāciju pēc tās pieprasījuma par šīs regulas īstenošanu. Iesniedzot informācijas pieprasījumu, Komisija norāda pienācīgu termiņu, kura laikā informācija jāpiegādā.
2. Ja Komisija uzskata, ka notikuši pārkāpumi šīs regulas īstenošanā vai ka pastāvošie uzraudzības noteikumi un metodes nav efektīvi, tā informē attiecīgo dalībvalsti vai dalībvalstis, kurām tad jāveic administratīva izmeklēšana, kurā var piedalīties Komisijas amatpersonas.
Attiecīgā dalībvalsts vai dalībvalstis informē Komisiju par izmeklēšanas norisi un rezultātiem un nodrošina Komisiju ar izmeklēšanas ziņojuma kopiju un galvenajām ziņām, kas izmantotas ziņojuma sagatavošanā.
Lai piedalītos šajā punktā minētajās inspekcijās, Komisijas amatpersonas uzrāda rakstiskas instrukcijas, kas apliecina viņu identitāti un viņu funkcijas.
3. Ja Komisijas amatpersonas piedalās izmeklēšanā, šo izmeklēšanu visu laiku vada dalībvalsts amatpersonas; Komisijas amatpersonas pēc savas iniciatīvas nedrīkst izmantot inspekcijas pilnvaras, kas uzticētas valsts amatpersonām; no otras puses, tām ir pieejamas tās pašas telpas un tie paši dokumenti, kas dalībvalsts amatpersonām.
Ciktāl valsts kriminālprocesuālās normas paredz noteiktas darbības amatpersonām, kas īpaši atzītas ar attiecīgās valsts tiesībām, Komisijas amatpersonas nevar piedalīties šādās darbībās. Jo īpaši tās nevar piedalīties telpu kratīšanā vai formālā personu nopratināšanā, kas notiek saskaņā ar attiecīgās valsts krimināltiesībām. Tomēr tām ir pieejama šādi iegūtā informācija.
4. Šis pants neskar valsts normas par tiesas sēžu slepenību.
31. pants
1. Dalībvalstis nodrošina, ka tiek veikti atbilstīgi pasākumi, ieskaitot administratīvas vai kriminālprocesuālas darbības saskaņā ar attiecīgās valsts tiesībām, attiecībā pret fiziskām vai juridiskām personām, kas atbildīgas par to, ka netiek ievērota kopēja zivsaimniecības politika, jo īpaši pēc uzraudzības vai inspekcijas, kas veikta saskaņā ar šo regulu.
2. Tiesvedībai, kas uzsākta, ievērojot 1. punktu, saskaņā ar attiecīgām valsts tiesību normām jāspēj efektīvi atņemt atbildīgajām personām ekonomisko labumu, kas iegūts no šādiem pārkāpumiem, vai uzrādīt rezultātus, kas proporcionāli šādu pārkāpumu nopietnībai, efektīvi apkarojot turpmākus līdzīgus pārkāpumus.
3. Sankcijas, kas izriet no 2. punktā minētās tiesvedības, atkarībā no pārkāpuma smaguma var ietvert:
- soda naudas,
- aizliegto zvejas piederumu un lomu konfiskāciju,
- kuģa sekvestrāciju,
- licences apturēšanu,
- licences anulēšanu.
4. Šā panta noteikumi nekavē dalībvalsti, kurā notiek piestāšana krastā vai pārkraušana, nodot izmeklēšanu par pārkāpumu reģistrācijas dalībvalsts kompetentajām iestādēm pēc vienošanās ar pēdējo un ar nosacījumu, ka šī nodošana drošāk palīdzēs sasniegt 2. punktā minēto rezultātu. Dalībvalsts, kurā notiek piestāšana krastā vai pārkraušana, par katru šādu nodošanu informē Komisiju.
32. pants
1. Ja dalībvalsts, kurā notiek piestāšana krastā vai pārkraušana, kompetentās iestādes atklāj šīs regulas pārkāpumus, tām saskaņā ar 31. pantu jāvēršas pret iesaistītā kuģa kapteini vai jebkuru citu personu, kas atbildīga par pārkāpumu.
2. Ja dalībvalsts, kurā notiek piestāšana krastā vai pārkraušana, nav karoga dalībvalsts un tās kompetentās iestādes saskaņā ar saviem tiesību aktiem neveic attiecīgus pasākumus, ieskaitot administratīvu vai kriminālprocesuālu darbību uzsākšanu pret atbildīgajām fiziskajām vai juridiskajām personām, vai nenodod lietu izmeklēšanai saskaņā ar 31. panta 4. punktu, daudzumus, kas nelegāli ievesti vai pārkrauti, var atņemt no kvotas, kas piešķirta šai pirmajai dalībvalstij.
Zivju daudzumus, kas tiek atskaitīti no minētās dalībvalsts kvotas, nosaka saskaņā ar 36. pantā noteikto procedūru pēc tam, kad Komisija ir konsultējusies ar attiecīgajām abām dalībvalstīm.
Ja dalībvalsts, kurā notiek piestāšana krastā vai pārkraušana, rīcībā vairs nav atbilstīgas kvotas, 21. panta 4. punktu piemēro mutatis mutandis, uzskatot nelegāli ievestos vai pārkrautos zivju daudzumus par reģistrācijas dalībvalstij nodarītā kaitējuma apjoma ekvivalentu, kā minēts šajā pantā.
33. pants
1. Dalībvalstu kompetentās iestādes tūlīt un saskaņā ar to likumos noteikto kārtību paziņo karoga dalībvalstij vai reģistrācijas dalībvalstij par jebkuru 1. pantā minēto Kopienas noteikumu pārkāpumu, norādot iesaistītā kuģa nosaukumu un pazīšanās zīmes, kapteiņa un īpašnieka vārdus, pārkāpuma apstākļus, jebkuru administratīvu procesu vai kriminālprocesu vai citus pasākumus, kas veikti, un visus galīgos lēmumus attiecībā uz šādu pārkāpumu. Atsevišķos gadījumos pēc pieprasījuma dalībvalstis sniedz Komisijai šo informāciju.
2. Pēc izmeklēšanas nodošanas, ievērojot 31. panta 4. punktu, karoga dalībvalsts vai reģistrācijas dalībvalsts veic visus attiecīgos pasākumus, kā noteikts 31. pantā.
3. Karoga dalībvalsts vai reģistrācijas dalībvalsts tūlīt informē Komisiju par visiem pasākumiem, kas veikti saskaņā ar 2. punktu, pievienojot attiecīgā kuģa nosaukumu un ārējās pazīšanās zīmes.
34. pants
1. Dalībvalstis informē Komisiju par visiem normatīviem un administratīviem aktiem, ko tās pieņēmušas, lai novērstu pārkāpumus un tos izmeklētu.
Tās katru gadu paziņo par visām izmaiņām minimālajās un maksimālajās naudas sodu summās, kas paredzētas katram pārkāpumu veidam, un par visu pārējo pieejamo sankciju raksturu.
2. Dalībvalstis regulāri informē Komisiju par inspekciju vai uzraudzības, kas veikta, ievērojot šo regulu, rezultātiem, ieskaitot atklāto pārkāpumu skaitu un veidu, un veiktos pasākumus. Pēc Komisijas pieprasījuma dalībvalstis paziņo par naudas sodu summām, kas uzliktas par konkrētiem pārkāpumiem.
3. Komisija iepazīstina dalībvalstis ar informācijas, kas saņemta saskaņā ar 1. un 2. punktu, kopsavilkumu.
35. pants
Līdz katra gada 1. jūnijam dalībvalstis nosūta Komisijai ziņojumu par šīs regulas piemērošanu iepriekšējā kalendārā gadā, ietverot izmantoto tehnisko un cilvēkresursu novērtējumu un pasākumus, kas var palīdzēt atvieglot atklātos trūkumus. Pamatojoties uz dalībvalstu iesniegtajiem ziņojumiem un saviem novērojumiem, Komisija sastāda gada ziņojumu un katrai dalībvalstij dara zināmu informāciju, kas uz to attiecas. Saņemot pienācīgas atbildes vēstules no dalībvalstīm, Komisija publicē šo ziņojumu kopā ar šīm atbildēm un vajadzības gadījumā — priekšlikumiem par pasākumiem, kas atvieglotu atklātos trūkumus.
36. pants
Gadījumos, kad jāievēro šajā pantā noteiktā procedūra, priekšsēdētājs nodod jautājumu izskatīšanai Zivsaimniecības un akvakultūras pārvaldības komitejā, turpmāk saukta "Komiteja", kas izveidota ar Regulu (EEK) Nr. 3760/92, vai nu pats pēc savas iniciatīvas, vai pēc dalībvalsts pārstāvja pieprasījuma.
Komisijas pārstāvis iesniedz Komitejai veicamo pasākumu projektu. Komiteja sniedz savu atzinumu par minēto projektu termiņā, kuru var noteikt priekšsēdētājs atkarībā no izskatāmā jautājuma steidzamības. Atzinumu sniedz ar balsu vairākumu, kas Līguma 148. panta 2. punktā noteikts gadījumiem, kad Padomei jāpieņem lēmums pēc Komisijas priekšlikuma. Dalībvalstu pārstāvju balsis Komitejā vērtē, kā noteikts šajā pantā. Priekšsēdētājs nebalso.
Komisija pieņem pasākumus, ko piemēro nekavējoties. Tomēr, ja šie pasākumi nav saskaņā ar Komitejas viedokli, Komisija par to tūlīt paziņo Padomei. Šajā gadījumā Komisija var atlikt nolemto pasākumu piemērošanu uz laiku, kas nepārsniedz vienu mēnesi, sākot no šāda paziņojuma datuma.
Padome, lemjot ar kvalificētu balsu vairākumu, var pieņemt atšķirīgu lēmumu termiņā, kas noteikts iepriekšējā punktā.
37. pants
1. Dalībvalstis un Komisija veic visus nepieciešamos pasākumus, lai nodrošinātu, lai ar ziņām, kas iegūtas šīs regulas piemērošanas gaitā, rīkotos konfidenciāli.
2. Fizisku vai juridisku personu vārdus neizpauž Komisijai vai citām dalībvalstīm, izņemot gadījumus, kad šāda paziņošana īpaši paredzēta šajā regulā vai, ja tas ir vajadzīgs, lai novērstu vai izskaustu pārkāpumus, vai lai pārbaudītu neapšaubāmus pārkāpumus.
Ziņas, kas minētas 1. punktā, nenosūta, ja vien tās nav kopā ar citām ziņām veidlapā, kas neaizliedz tiešu vai netiešu fizisku vai juridisku personu identifikāciju.
3. Ziņu apmaiņa starp dalībvalstīm un Komisiju netiek nodota citām personām kā tikai tām, kuras strādā dalībvalstu vai Kopienas institūcijās un kuru funkciju izpildei nepieciešama šāda pieeja, ja vien dalībvalstis, kas nosūta ziņas, dod savu nepārprotamo piekrišanu.
4. Uz ziņām, kas tiek paziņotas vai iegūtas citādi ar šīs regulas palīdzību, attiecas profesionālais noslēpums, un tām jābauda tāda pati aizsardzība, ko līdzīgām ziņām piešķir valsts likumi un citi normatīvie akti dalībvalstī, kura tās saņem, un attiecīgie noteikumi, kas attiecas uz Kopienas institūcijām.
5. Ziņas, kas minētas 1. punktā, neizmanto nekādam citam mērķim kā vien tam, kas paredzēts šajā regulā, ja vien iestādes, kas sniedz ziņas, nedod savu nepārprotamu piekrišanu, un ar nosacījumu, ka dalībvalstī spēkā esošie noteikumi iestādei, kas saņem ziņas, neaizliedz šādu izmantojumu vai paziņošanu.
6. Šā panta 1. līdz 5. punkts netiek izmantoti kā šķēršļi ziņu, kas iegūtas saskaņā ar šo regulu, izmantošanai juridiskās darbībās vai procesos, ko sekojoši uzsāk par Kopienas zivsaimniecības tiesību aktu neievērošanu. Dalībvalsts kompetentās iestādes, kas nodod ziņas, informē visas instances, ja minētās ziņas tiek izmantotas šiem mērķiem.
Šis pants neierobežo saistības, kas izriet no starptautiskajām konvencijām par savstarpēju palīdzību krimināllietās.
7. Kad dalībvalsts paziņo Komisijai, ka pēc izmeklēšanas pabeigšanas ir noskaidrots, ka fiziska vai juridiska persona, kuras vārds tai tika paziņots saskaņā ar šīs regulas noteikumiem, nav bijusi iesaistīta pārkāpumā, Komisija nekavējoties informē visas puses vai puses, kurām tika paziņots minētās personas vārds, par minētās izmeklēšanas vai procesa iznākumu. Pamatojoties uz pirmo paziņojumu, šo personu vairs neuzskata par personu, kas iesaistīta minētajos pārkāpumos. Ziņas, kas tiek glabātas veidā, kas pieļauj attiecīgās personas identifikāciju, nekavējoties iznīcina.
8. Šā panta 1. līdz 5. punkts neaizliedz jebkādu vispārīgu ziņu vai pētījumu publikāciju, kas neietver personiskas atsauces uz fiziskām vai juridiskām personām.
9. Šajā regulā minētās ziņas tiek glabātas tādā veidā, kas ļauj identificēt attiecīgās personas, tik ilgi, cik vajadzīgs, lai sasniegtu minētos mērķus.
10. Ziņas, kas iegūtas saskaņā ar šo regulu, ir pieejamas pēc attiecīgo fizisko vai juridisko personu pieprasījuma.
38. pants
Šo regulu piemēro, neskarot nevienu valsts kontroles pasākumu, kas pārsniedz tās obligātās prasības, ar nosacījumu, ka tie atbilst Kopienas tiesībām un ir saskaņā ar kopējo zivsaimniecības politiku.
Par valsts pasākumiem, kas minēti pirmajā daļā, paziņo Komisijai saskaņā ar Padomes 1976. gada 19. janvāra Regulas (EEK) Nr. 101/76, kas nosaka kopēju struktūrpolitiku zivsaimniecības nozarei [9], 2. panta 2. punktu.
39. pants
1. Regula (EEK) Nr. 2241/87 tiek atcelta 1994. gada 1. janvārī, izņemot 5. pantu, kuru turpina piemērot, kamēr regulas, kas nosaka šīs regulas 6. panta 2. punktā minētos sarakstus, stājas spēkā.
2. Atsauces uz regulu, kas atcelta ar 1. punktu, uzskata par atsaucēm uz šo regulu.
40. pants
Šī regula stājas spēkā 1994. gada 1. janvārī.
Līdz 1996. gada 1. janvārim dalībvalstis ir atbrīvotas no pienākuma piemērot 9., 15. un 18. pantu, ciktāl tie attiecas uz pārdošanas kvīšu pārraidi ar datoru un pārdošanas kvīšu krastā ievešanas reģistrāciju un krastā ievešanas reģistrāciju.
Līdz 1999. gada 1. janvārim dalībvalstis ir atbrīvotas no pienākuma piemērot 6., 8. un 19. pantu, ciktāl tie attiecas uz zvejas darbībām Vidusjūrā.
Komisijas Regula (EK) Nr. 3063/93 (1993. gada 5. novembris), kas nosaka sīki izstrādātus noteikumus Padomes Regulas (EEK) Nr. 2019/93 piemērošanai attiecībā uz atbalsta shēmu īpašas kvalitātes medus ražošanai
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1993. gada 19. jūlija Regulu (EEK) Nr. 2019/93, kas nelielajām Egejas jūras salām ievieš īpašus pasākumus attiecībā uz konkrētiem lauksaimniecības produktiem [1], un jo īpaši tās 12. panta 4. punktu,
ņemot vērā Padomes 1992. gada 28. decembra Regulu (EEK) Nr. 3813/92 par norēķinu vienību un konversijas likmēm, kas jāpiemēro kopējās lauksaimniecības politikas mērķiem [2], un jo īpaši tās 6. pantu,
tā kā Regulas (EEK) Nr. 2019/93 12. pantā ir paredzēts, ka jāpiešķir atbalsts nelielajām Egejas jūras salām tāda kvalitatīva medus ražošanai, kurā ir liels timiāna medus īpatsvars; tā kā jānosaka sīki izstrādāti noteikumi šīs shēmas vadībai un Kopienas noteikto nosacījumu kontrolei;
tā kā, lai mudinātu medus ražotājus, kas apvienojušies organizācijās, kuras definētas Padomes 1978. gada 19. jūnija Regulā (EEK) Nr. 1360/78 par ražotāju grupām un to asociācijām [3], kurā jaunākie grozījumi izdarīti ar Regulu (EEK) Nr. 746/93 [4], lai uzlabotu to tirdzniecības sistēmas ar mērķi ievērot tirgus prasības un veicināt kvalitatīvu produktu ražošanu, atbalsta piešķiršanas nosacījums ir ikgadējās iniciatīvas programmas ieviešana saskaņā ar Grieķijas izraudzītas valsts iestādes izsniegtu apstiprinājumu; tā kā, lai sasniegtu šos mērķus, ar programmu no vienas puses būtu jāpanāk ģenētiski uzlabojumi, saimju konversija, mehanizācijas ieviešana un biškopju izglītošana par jaunu ražošanas tehniku, bet no otras puses jāpabeidz tirgus pētījumi, jāpēta jaunas iepakošanas metodes un jāveicina tirdzniecības izstāžu rīkošana;
tā kā šādi noteikumi būtu jāattiecina arī uz tādu periodu noteikšanu, kuros var iesniegt atbalsta pieteikumu, šādos pieteikumos jāietver minimālā informācija, novērtēšanas periodiem un atbalsta izmaksu, ko veic kompetentā iestāde, un paziņošanu Komisijai par izmaksāto atbalstu, tā kā šādos noteikumos būtu jāparedz pārbaudes, kas vajadzīgas, lai nodrošinātu pareizu minētās atbalsta shēmas piemērošanu, un būtu jānorāda darbības, kas jāveic, ja šos noteikumus neievēro;
tā kā nolūkā ieviest minēto atbalsta shēmu, būtu jāizdara atkāpes attiecībā uz dienām, kas saistītas ar atbalsta pieteikumiem un atbalsta izmaksu par 1993. gada produkciju;
tā kā šajā regulā paredzētie pasākumi ir saskaņā ar Olu pārvaldības komitejas atzinumu,
IR PIEŅĒMUSI ŠO REGULU.
1. pants
Atbalstu tām nelielajām Egejas jūras salām raksturīgā kvalitatīvā medus ražošanai, kurā ir liels timiāna medus īpatsvars, piešķir medus ražotāju grupām, kas atzītas saskaņā ar Regulu (EEK) Nr. 1360/78 un kur īsteno ikgadējās iniciatīvu programmas, lai uzlabotu nosacījumus, ar kādiem kvalitatīvo medu pārdod un reklamē.
Tomēr līdz 1994. gada beigām atbalstu izmaksā arī visiem tiem biškopjiem, kuriem ir vismaz 10 fiksētas ražojošas saimes, kuras reģistrētas kompetentajā iestādē.
2. pants
1. Iniciatīvu programmai ir šādi mērķi:
- tirdzniecības uzlabošana, ieviešot tehnoloģiju, izmantojot ekstrakcijas, attīrīšanas un filtrācijas iekārtas, un profesionālo izglītību,
- ražības saglabāšana, ik pēc diviem gadiem aizstājot novecojošās bišu mātes ar šai zonai piemērotiem hibrīdiem,
- kvalitatīva medus pārdošanas veicināšana, veicot tirgus pētījumus, izstrādājot jaunas iepakošanas metodes un organizējot tirdzniecības izstādes un citus ar tirdzniecību saistītus notikumus, un piedaloties tajos.
2. Medus ražotāju grupas iesniedz šīs programmas kompetentajā iestādē apstiprināšanai. Pēc tam, kad kompetentā iestāde ir pieprasījusi izmaiņas, kuras uzskata par vajadzīgām, tā divu mēnešu laikā pēc programmu iesniegšanas izlemj, vai attiecīgās programmas apstiprināt vai noraidīt.
3. pants
1. Attiecīgā puse iesniedz kompetentajai iestādei šīs iestādes noteiktajā termiņā un vēlākais līdz katra gada 30. septembrim atbalsta pieteikumu par attiecīgajā gadā saražoto produkciju. Ja šo termiņu neievēro, tad palīdzību, kas jāizmaksā, samazina par 10 %, izņemot force majeure gadījumu. Atbalstu neizmaksā attiecībā uz pieteikumu, kas iesniegts vairāk nekā 20 dienas pēc kompetentās iestādes noteiktās dienas.
Tomēr par 1993. gadu atbalsta pieteikumus var iesniegt vēlākais līdz minētā gada 15. decembrim.
2. Atbalsta pieteikumā ietver vismaz šādu informāciju:
- medus ražotāju grupas nosaukumu un adresi vai biškopja vārdu, uzvārdu un adresi,
- fiksēto ražojošo saimju skaitu un numuru, ar kādu tā reģistrēta kompetentajā iestādē,
- medus daudzumu, kurā ir liels timiāna medus īpatsvars un kurš saražots periodā, par ko iesniegts atbalsta pieteikums.
3. Ja kopējais saimju skaits, par ko iesniegts atbalsta pieteikums, pārsniedz maksimālo saimju skaitu, kurš minēts Regulas (EEK) Nr. 2019/93 12. panta 3. punktā, tad kompetentā iestāde nosaka standarta samazinājuma koeficientu, kas jāpiemēro katram pieteikumam.
4. pants
Līdz tā perioda 31. decembrim, par kuru ir piešķirts atbalsts, Grieķija izmaksā atbalstu par iniciatīvu programmas ieviešanas izpildīto daļu. Tomēr, ja izpildītā daļai nepārsniedz 50 %, maksājumu neveic.
Tomēr par 1993. gadu atbalstu var izmaksāt vēlākais līdz 1994. gada 28. februārim.
5. pants
Grieķija vēlākais līdz katra gada 31. janvārim paziņo Komisijai:
- ražotāju grupu skaitu un to atsevišķo biškopju skaitu, kuri iesnieguši atbalsta pieteikumu,
- saimju skaitu, par kuru attiecīgi ražotāju grupas un atsevišķi biškopji ir iesnieguši atbalsta pieteikumu un atbalstu saņēmuši,
- piemēroto samazinājuma koeficientu, ja tāds ir,
- apstiprināto iniciatīvu programmu,
- atklāto pārkāpumu un attiecīgo saimju skaitu.
Tomēr par 1993. gadu šādus datus var nosūtīt vēlākais līdz 1994. gada 15. martam.
6. pants
1. Grieķija, veicot pārbaudes uz vietas, pārbauda atbalsta pieprasījumos ietvertās informācijas precizitāti un tās atbilstību atbalsta piešķiršanas nosacījumiem.
- iniciatīvu programmas ieviešanu.
7. pants
2. Ja atbalsts jāatgūst tāda pārkāpuma rezultātā, ko pieļāvusi attiecīgā puse, neatkarīgi no tā, vai tas noticis apzinātas darbības vai nopietnas nolaidības dēļ, kompetentā iestāde atgūst izmaksātās summas un vēl 20 % no tām, neierobežojot 1. punktā minēto procentu palielinājumu. Attiecīgā puse nedrīkst gūt labumu sakarā ar shēmu attiecībā uz nākamo gadu.
Padomes Regula (EEK) Nr. 3089/93 (1993. gada 29. oktobris), ar ko groza Regulu (EEK) Nr. 2299/89 par rīcības kodeksu attiecībā uz datorizētām rezervēšanas sistēmām
EIROPAS SAVIENĪBAS PADOME,
ņemot vērā Eiropas Ekonomikas kopienas dibināšanas Līgumu un jo īpaši tā 84. panta 2. punktu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā Regula (EEK) Nr. 2299/89 [4] ir nozīmīga attiecībā uz aviosabiedrību un datorizēto rezervēšanas sistēmu brīvo konkurenci, tādējādi aizsargājot patērētāju intereses;
tā kā nepieciešams paplašināt Regulas (EEK) Nr. 2299/89 darbības jomu un izklāstīt skaidrāk tās noteikumus, un tas ir jādara Kopienas līmenī, lai nodrošinātu šīs regulas mērķu sasniegšanu visās dalībvalstīs;
tā kā šī regula neskar Līguma 85. un 86. pantu piemērošanu;
tā kā Komisijas Regula (EEK) Nr. 83/91 [5] atbrīvo no Līguma 85. panta 1. punkta noteikumiem nolīgumus par datorizēto rezervēšanas sistēmu vispārējo iegādi, pilnveidošanu un darbību;
tā kā neregulārajiem gaisa satiksmes pakalpojumiem ir īpaša nozīme Kopienas teritorijā;
tā kā lielākā daļa no šiem ceļojumiem ir ceļojumu kompleksi vai kompleksie pakalpojumi, kur gaisa pārvadājums ir tikai viens kopējā produkta elements;
tā kā "tikai sēdvieta" tipa pakalpojumi vai nesaistītie pakalpojumi neregulārajos gaisa satiksmes pakalpojumos principā tieši konkurē ar gaisa satiksmes produktiem regulārajos gaisa satiksmes pakalpojumos;
tā kā vēlams līdzīgus pakalpojumus uzskatīt par vienlīdzīgiem un nodrošināt godīgu konkurenci attiecībā uz abu veidu gaisa satiksmes pakalpojumiem un neitrālu informācijas sniegšanu patērētājiem;
tā kā visus jautājumus, kas skar datorizēto rezervēšanas sistēmu lietošanu attiecībā uz visu veidu gaisa satiksmes produktiem, lietderīgi apskatīt vienā Padomes Regulā;
tā kā patērētājiem, kas vēlas saņemt dažādus pakalpojumus, ir jādod iespēja pieprasīt piedāvājumus tikai regulārajiem vai tikai neregulārajiem lidojumiem;
tā kā vēlams skaidri norādīt, ka Regulu (EEK) Nr. 2299/89 piemēro datorizētajām rezervēšanas sistēmām, ko lieto un/vai ko piedāvā visiem galapatērētājiem gan kā individuālām personām, gan kā personu grupām;
tā kā aviosabiedrībām, kas lieto datorizēto rezervēšanas sistēmu savos precīzi norādītajos birojos vai tirdzniecības vietās, nav jāpakļaujas noteikumiem attiecībā uz pamatpiedāvājumu;
tā kā nepārprotami jāatšķir līgumi par līdzdalību sistēmā vai par pasūtījumu vai par tās lietošanu un līgumi par šādu tehnisko iekārtu piegādi, un tā kā uz pēdējiem attiecas parastas līgumtiesības, tādējādi ļaujot sistēmas piedāvātājam līdzdalības vai pasūtījuma līguma laušanas gadījumā pieprasīt tiešo izmaksu segšanu saskaņā ar šīs regulas noteikumiem;
tā kā vecāko pārvadātāju atteikums sniegt par citu sistēmu sarakstiem, maksām un pieejamību tādu pašu informāciju kā par savas sistēmas attiecīgajiem rādītājiem un atteikums pieņemt biļešu rezervēšanu no šīm sistēmām var nelabvēlīgi ietekmēt godīgu konkurenci starp datorizētajām rezervēšanas sistēmām;
tā kā aviosabiedrībām jānodrošina datorizēto rezervēšanas sistēmu konkurences neitralitāte attiecībā uz funkcionalitātes vienlīdzību un datu drošību, jo īpaši attiecībā uz vienlīdzīgas pieejas funkcijām, informāciju/datiem un pieslēgumiem, kā arī skaidri nodalot gaisa līniju privātos līdzekļus no izplatīšanas līdzekļiem;
tā kā konkurences paritāti sekmē, nodrošinot datorizētajām rezervēšanas sistēmām atsevišķu juridisko identitāti;
tā kā vecākais pārvadātājs konkurencē starp aviosabiedrībām var izmantot netaisnīgas priekšrocības, kas rodas, tam kontrolējot savu datorizēto rezervēšanas sistēmu, attieksmē pret vecākajiem pārvadātājiem un iesaistītajiem pārvadātājiem nepieciešams panākt pilnīgu vienlīdzību, ņemot vērā, ka vecākais pārvadātājs lieto savas sistēmas līdzekļus, ko nosaka šī regula;
tā kā patērētāja interesēs vēlams, lai pamatpiedāvājumu sagatavotu katram patērētāja pieprasītajam darījumam;
tā kā vēlams, ka detalizēti dati par tirgvedību, biļešu pasūtīšanu un pārdošanu iesaistītajiem pārvadātājiem pieejami bez diskriminācijas un vienādos termiņos; tā kā identifikācijas vai personīgo informāciju par pasažieri vai pasažieru grupu nevar izpaust; tā kā sistēmas piedāvātājam šī iemesla dēļ, izmantojot tehniskos līdzekļus un pienācīgos aizsarglīdzekļus, jānodrošina, ka nenotiek neatļauta piekļūšana informācijai;
tā kā informācijai par rēķinu sastādīšanu jābūt pietiekami detalizētai, lai ļautu iesaistītajiem pārvadātājiem un pasūtītājiem kontrolēt savus izdevumus; tā kā, lai padarītu šādu kontroli iespējamu, minētajai informācijai jābūt pieejamai uz magnētiskā saziņas līdzekļa;
tā kā patērētāja interesēs vēlams skaidri norādīt, ka pamatpiedāvājumā nevienu informāciju par lidojumu vai lidojumu kombināciju neparāda vairāk kā vienu reizi, izņemot gadījumus, kad kopuzņēmumā vai citā apvienībā katrs funkcionējošais pārvadātājs uzņemas atsevišķu atbildību par gaisa transporta produkcijas piedāvājumu un realizāciju attiecīgajos lidojumos;
tā kā sistēmas piedāvātājam jānodrošina, ka tehniskās atbilstības principus attiecībā uz nosacījumiem par vienlīdzīgu funkcionalitāti un datu drošību pārbauda neatkarīgs auditors,
IR PIEŅĒMUSI ŠO REGULU.
1. pants
Ar šo Regulā (EEK) Nr. 2299/89 tiek izdarīti šādi grozījumi.
Šo regulu piemēro datorizētajām rezervēšanas sistēmām tādā apjomā, kādā tās satur gaisa satiksmes produktus, ko piedāvā lietošanai un/vai lieto Kopienas teritorijā, neatkarīgi no:
- sistēmas piedāvātāja statusa vai valsts piederības,
- lietotās informācijas avota vai attiecīgās centrālās datu apstrādes vienības atrašanās vietas,
- lidostu, starp kurām veic gaisa pārvadājumu, ģeogrāfiskās atrašanās vietas.
2. pants
Šajā regulā:
a) "parastais gaisa satiksmes produkts" nozīmē pasažiera pārvešanu pa gaisu starp divām lidostām, ieskaitot jebkurus ar to saistītos papildpakalpojumus un papildpriekšrocības, ko piedāvā pārdošanai un/vai pārdod kā šī produkta sastāvdaļu;
b) "kompleksais gaisa satiksmes produkts" nozīmē iepriekš noteiktu parasta gaisa satiksmes produkta apvienojumu ar citiem pakalpojumiem, kas nav gaisa transporta papildpakalpojumi, kuru piedāvā iegādei un/vai realizē, iekļaujot cenā;
c) "gaisa satiksmes produkts" nozīmē gan parasto, gan komplekso gaisa satiksmes produktu;
d) "regulārais gaisa satiksmes pakalpojums" nozīmē lidojumu sēriju, kur katram no lidojumiem ir šādas raksturīgas pazīmes:
- to izpilda gaisa kuģis, lai pārvadātu pasažierus vai pasažierus un kravu, un/vai pastu par atlīdzību tādā veidā, ka vietas katram lidojumam atsevišķi patērētāji var iegādāties (vai nu tieši no aviosabiedrības, vai no tā pilnvarotajiem aģentiem) individuāli,
- to veic, lai nodrošinātu satiksmi starp tiem pašiem diviem vai vairākiem punktiem, vai nu:
1) saskaņā ar publicēto sarakstu vai
2) ar lidojumiem, kas ir tik regulāri vai bieži, ka acīm redzami veido sistemātiskas sērijas.
e) "maksa" nozīmē cenu, ko maksā par parastiem gaisa satiksmes produktiem, un nosacījumus, pēc kuriem šo cenu piemēro;
f) "datorizētā rezervēšanas sistēma (DRS)" nozīmē datorizēto sistēmu, kam, cita starpā, ir informācija par aviosabiedrību:
- sarakstiem,
- pieejamību,
- maksām un
- ar to saistītiem pakalpojumiem
ar vai bez līdzekļiem, ar kuru palīdzību:
- var veikt rezervēšanu vai
- var izsniegt biļetes
tādā apjomā, ka daži no šiem pakalpojumiem vai tie visi ir pieejami pasūtītājiem;
g) "distribuizplatīšanas līdzekļi" nozīmē līdzekļus, ko sagādā sistēmas piedāvātājs, lai sniegtu informāciju par aviosabiedrību sarakstiem, pieejamību, maksām un ar to saistītajiem pakalpojumiem un lai veiktu rezervēšanu un/vai izsniegtu biļetes, un lai sniegtu jebkurus citus attiecīgos pakalpojumus;
h) "sistēmas piedāvātājs" nozīmē jebkuru uzņēmumu vai tā filiāles, kas atbild par DRS darbību vai mārketingu;
i) "vecākais pārvadātājs" nozīmē jebkuru aviosabiedrību, kam tieši vai netieši, vienai pašai vai kopā ar citām pieder sistēmas piedāvātājs vai kas to efektīvi kontrolē, kā arī jebkuru aviosabiedrību, kura tai pieder vai kuru tā faktiski kontrolē;
j) "faktiskā kontrole" nozīmē attiecības, ko nosaka tiesības, līgumi vai jebkurš cits attiecību noteikšanas veids, kurš vai nu atsevišķi, vai apvienoti, ievērojot attiecīgā fakta vai tiesību akta apsvērumus, dod iespēju tieši vai netieši īstenot izšķirošu ietekmi uz uzņēmuma darbību, jo īpaši ar:
- tiesībām lietot visus uzņēmuma aktīvus vai to daļu,
- tiesībām vai līgumiem, kas piešķir izšķirošo ietekmi uz uzņēmuma struktūrvienību formēšanu, tā darbinieku balsošanu vai lēmumiem vai citādi piešķir izšķirošo ietekmi uz uzņēmuma darbību;
k) "iesaistītais pārvadātājs" nozīmē aviosabiedrību, kura noslēgusi līgumu ar sistēmas piedāvātāju par gaisa satiksmes produktu izplatīšanu, izmantojot DRS. Ja vecākais pārvadātājs lieto pats savu DRS, uz kuru attiecas šī regula, to uzskata par iesaistīto pārvadātāju;
l) "pasūtītājs" nozīmē personu vai uzņēmumu, kas nav iesaistītais pārvadātājs un kas pēc līguma vai citas vienošanās ar sistēmas piedāvātāju lieto DRS gaisa satiksmes produktu izplatīšanas līdzekļus;
m) "patērētājs" nozīmē jebkuru personu, kas vēlas iegūt informāciju par gaisa satiksmes pakalpojumu un/vai kas vēlas iegādāties gaisa satiksmes pakalpojumu;
n) "pamatpiedāvājums" nozīmē visaptverošu neitrālu datu attēlošanu par gaisa satiksmes pakalpojumiem starp pilsētu pāriem noteiktā laikposmā;
o) "izmantotais ceļojuma laiks" nozīmē laika starpību starp sarakstā noteikto izlidošanas un ielidošanas laiku;
p) "papildpakalpojums" nozīmē jebkuru citu produktu vai pakalpojumu, kas nav izplatīšanas līdzekļi un ko sistēmas piedāvātājs no savas puses piedāvā pasūtītājiem kopā ar DRS.
3. pants
- neiekļauj nepamatotus noteikumus nevienā līgumā ar iesaistīto pārvadātāju,
- nepieprasa pieņemt papildu noteikumus, kas pēc savas būtības vai saskaņā ar nozares praksi nav saistīti ar līdzdalību tā DRS, un piemēro vienādus nosacījumus vienāda līmeņa pakalpojumiem.
b) Sistēmas piedāvātājs par nosacījumu līdzdalībai DRS neuzstāda prasību, ka iesaistītais pārvadātājs nevar vienlaikus līdzdarboties citā sistēmā.
c) Iesaistītais pārvadātājs var lauzt līgumu ar sistēmas piedāvātāju, par to paziņojot ne vēlāk kā sešus mēnešus iepriekš, termiņam beidzoties ne ātrāk kā pirmā gada beigās.
Šādā gadījumā sistēmas piedāvātājs nav tiesīgs atgūt summu, kas ir lielāka nekā izmaksas, kuras tieši saistītas ar līguma laušanu.
4. Ja sistēmas piedāvātājs nolēmis veikt jebkādus sagādāto izplatīšanas līdzekļu vai iekārtu, ko izmanto šo līdzekļu sagatavošanā, uzlabojumus, tas piedāvā informāciju par to un pašus šos uzlabojumus visiem iesaistītajiem pārvadātājiem, ieskaitot vecākos pārvadātājus, vienlīdzīgos termiņos un ar vienādiem noteikumiem, ievērojot jebkurus tehniskos ierobežojumus ārpus sistēmas piedāvātāja kontroles, un tādā veidā, lai nebūtu laika starpības jaunu uzlabojumu ieviešanā starp vecākajiem pārvadātājiem un iesaistītajiem pārvadātājiem."
2. Tiek pievienots šāds pants.
"3.a pants
1. a) Vecākais pārvadātājs nedrīkst diskriminēt konkurējošo DRS, atsakoties sniegt pēdējai, pēc pieprasījuma un vienlīdzīgos termiņos, tādu pašu informāciju par gaisa satiksmes pakalpojumu sarakstiem, maksām un pieejamību, kādu tas piegādā savai DRS, vai liedzot savu gaisa satiksmes produktu izplatīšanu, izmantojot citu DRS, vai atsakoties vienlīdzīgos termiņos pieņemt vai apstiprināt rezervēšanu, kas veikta, izmantojot konkurējošo DRS, attiecībā uz jebkuru tā gaisa satiksmes produktu, kuru tas izplata ar savu DRS. Vecākajam pārvadātājam ir pienākums pieņemt un apstiprināt tikai tos biļešu pasūtījumus, kas atbilst tā maksām un noteikumiem.
b) Vecākajam pārvadātājam nav pienākuma uzņemties jebkurus izdevumus šai sakarā, izņemot tos, kas attiecas uz sniedzamās informācijas atjaunošanu un pieņemtajiem biļešu pasūtījumiem.
c) Vecākajam pārvadātājam ir tiesības veikt kontroli, lai nodrošinātu, ka konkurējošā DRS ievēro 5. panta 1. punktu.
2. Saistības, ko uzliek šis pants, nepiemēro konkurējošās DRS labā, ja, saskaņā ar 6. panta 5. punktu vai 7. panta 3. vai 4. punkta procedūru, tiek nolemts, ka DRS pārkāpj 4.a pantu vai ka sistēmas piedāvātājs nevar dot pietiekamas garantijas, lai pildītu 6. panta prasības attiecībā uz vecāko pārvadātāju neatļautu piekļūšanu informācijai."
3. Regulas 4. pantu aizstāj ar šādu pantu:
"4. pants
2. Sistēmas piedāvātājs nerezervē jebkādu īpašu ievadīšanas un/vai apstrādes procedūru, vai jebkurus citus izplatīšanas līdzekļus vienam vai vairākiem tā vecākajiem pārvadātājiem.
3. Sistēmas piedāvātājs nodrošina, ka tā izplatīšanas līdzekļus skaidri un pierādāmi nošķir no jebkura pārvadātāja privātā inventāra un pārvaldības un tirgvedības līdzekļiem. Nošķiršanu var veikt vai nu loģiski, ar programmatūras palīdzību, vai fiziski tādā veidā, ka jebkuru savienojumu starp izplatīšanas līdzekļiem un privātiem līdzekļiem var panākt tikai ar "pielietojums - pielietojums" pieslēgumu. Neatkarīgi no izvēlētās nodalīšanas metodes, jebkurš šāds pieslēgums ir pieejams visiem vecākajiem pārvadātājiem un iesaistītajiem pārvadātājiem bez diskriminācijas, un tas sekmē attieksmes vienlīdzību attiecībā uz procedūrām, protokoliem, ievadēm un izvadēm. Ja ir pieejami atbilstīgi un vispārpieņemti gaisa transporta nozares standarti, sistēmas piedāvātāji piedāvā ar tiem savienojamus pieslēgumus."
1. a) DRS sagatavotie pamatpiedāvājumi ir skaidri un nediskriminējoši.
b) Sistēmas piedāvātājs ne ar nodomu, ne aiz neuzmanības neattēlo savā DRS neprecīzu vai pārprotamu informāciju.
2. a) Sistēmas piedāvātājs ar savas DRS palīdzību sagatavo pamatpiedāvājumu vai pamatpiedāvājumus katram atsevišķam darījumam, iesaistīto pārvadātāju piegādātos datus par lidojumu sarakstiem, maksājuma veidiem un vietu pieejamību iekļaujot tajos skaidri un saprotami, un bez diskriminācijas un tendenciozitātes, jo īpaši attiecībā uz informācijas sniegšanas kārtību.
b) Patērētājs ir tiesīgs pieprasīt, lai pamatpiedāvājuma informācija aprobežotos tikai ar regulārajiem vai tikai ar neregulārajiem pakalpojumiem.
c) Izstrādājot un izvēloties lidojumus attiecīgajiem pilsētu pāriem iekļaušanai pamatpiedāvājumā, nepieļauj diskrimināciju saistībā ar to, ka vienu pilsētu apkalpo vairākas lidostas.
d) Lidojumu iekļaušanas secību pamatpiedāvājumā nosaka kā izklāstīts pielikumā.
e) Sakārtošanas kritēriji nepamatojas uz jebkādu faktoru, kas tieši vai netieši saistīts ar pārvadātāja identitāti, un visiem iesaistītajiem pārvadātājiem tos piemēro bez diskriminācijas.
3. Ja sistēmas piedāvātājs sniedz informāciju par maksām, pamatpiedāvājums ir neitrāls un bez diskriminācijas, un tas satur, kā minimums, maksas, kuras noteiktas visiem pamatpiedāvājumā redzamajiem iesaistīto pārvadātāju lidojumiem. Šīs informācijas avotam jābūt pieņemamam iesaistītajam(-iem) pārvadātājam(-iem) un sistēmas piedāvātājam.
4. Informāciju par kompleksajiem produktiem, kas cita starpā attiecas uz ceļojuma organizētāju, pieejamību un cenām, pamatpiedāvājumā neattēlo.
5. Netiek uzskatīts, ka DRS pārkāpj šo regulu, ja tā maina pamatpiedāvājumu, lai tas atbilstu īpašam(-iem) patērētāja pieprasījumam(-iem).
6. pants
1. Sistēmas piedāvātāja piekļūšanu statistiskajai vai citādai informācijai savā DRS reglamentē šādi noteikumi:
a) informāciju par individuāliem biļešu pasūtījumiem sniedz uz vienlīdzības pamatiem un tikai aviosabiedrībai(-ām), kas piedalās attiecīgā pakalpojuma sniegšanā, un tajā iesaistītajam(-iem) pasūtītājam(-iem);
b) jebkurus tirgvedības, biļešu pasūtīšanas un pārdošanas datus dara pieejamus uz šādiem pamatiem:
i) šos datus piedāvā vienādos termiņos un bez diskriminācijas visiem iesaistītajiem pārvadātājiem, ieskaitot vecākos pārvadātājus;
ii) šie dati var aptvert un pēc pieprasījuma aptver visus iesaistītos pārvadātājus un/vai pasūtītājus, bet nesatur identifikācijas datus vai personīgo informāciju par pasažieri vai kolektīvo lietotāju;
iii) visus šādu datu pieprasījumus apstrādā ar vienādu uzmanību un vienādos termiņos, tomēr atkarībā no katra pārvadātāja izvēlētās pārraidīšanas metodes.
2. Sistēmas piedāvātājs bez pasažiera piekrišanas nedod pieeju personīgajai informācijai par pasažieri citiem, kas nav iesaistīti darījumā.
3. Sistēmas piedāvātājs ar tehniskajiem līdzekļiem un/vai pienācīgiem aizsarglīdzekļiem vismaz attiecībā uz programmatūru nodrošina, lai iepriekš izklāstītos 1. un 2. punktu ievēro tādā veidā, ka informācijai, ko radījušas aviosabiedrības vai ko tām piegādā, nekādā gadījumā nepiekļūst viens vai vairāki vecākie pārvadātāji, izņemot šajā pantā atļautajos gadījumos.
4. Sistēmas piedāvātājs trīs mēnešu laikā pēc šīs regulas stāšanās spēkā visiem iesaistītajiem pārvadātājiem pēc pieprasījuma dara pieejamu to tehnisko un administratīvo pasākumu sīkāko aprakstu, kas ir apstiprināti, lai panāktu atbilstību šā panta prasībām.
5. Saņēmusi sistēmas piedāvātāja veikto vai mainīto tehnisko un administratīvo pasākumu sīkāko aprakstu, Komisija trīs mēnešu laikā izlemj, vai pasākumi ir pietiekami, lai nodrošinātu aizsarglīdzekļus, kā paredzēts šai pantā. Ja tie nav pietiekami, Komisija ar savu lēmumu var pieprasīt 3.a panta 2. punkta piemērošanu. Komisija nekavējoties paziņo dalībvalstīm par šādu lēmumu. Ja vien Padome pēc dalībvalsts pieprasījuma nepieņem citādu lēmumu divu mēnešu laikā pēc Komisijas lēmuma, pēdējais stājas spēkā."
6. Regulas 7. pantā 1. un 2. punktu aizstāj ar šādiem punktiem:
"1. Regulas 3. un 4. līdz 6. pantā izklāstītās sistēmas piedāvātāja saistības nepiemēro attiecībā uz trešās valsts vecāko pārvadātāju, ja tā DRS ārpus Kopienas teritorijas nepiedāvā Kopienas aviosabiedrībām apkalpošanu, kas ir līdzvērtīga tai, kuru paredz šī regula un Komisijas Regula (EEK) Nr. 83/91 [6].
7. Regulas 7. pantam pievieno šādu punktu:
"5. a) Gadījumos, kad 1. un 2. punkta nozīmē ir konstatēta nopietna diskriminācija, Komisija ar savu lēmumu var dot norādījumu DRS pienācīgi mainīt savu darbību tā, lai pārtrauktu šo diskrimināciju. Komisija nekavējoties paziņo dalībvalstīm par šādu lēmumu.
b) Ja Padome pēc dalībvalsts pieprasījuma nepieņem citādu lēmumu divu mēnešu laikā pēc Komisijas lēmuma pieņemšanas dienas, pēdējais stājas spēkā."
1. Vecākais pārvadātājs ne tieši, ne netieši nesaista jebkuras konkrētas DRS lietošanu no pasūtītāja puses ar jebkādas komisijas naudas saņemšanu vai cita pamudinājuma vai nopēluma līdzekļiem attiecībā uz tā lidojumos pieejamo gaisa satiksmes produktu realizāciju.
2. Vecākais pārvadātājs ne tieši, ne netieši nepieprasa jebkuras konkrētas DRS lietošanu no pasūtītāja puses biļešu realizācijai vai izsniegšanai attiecībā uz jebkādiem paša tieši vai netieši piegādātajiem gaisa satiksmes produktiem.
3. Jebkurš nosacījums, ko aviosabiedrība izvirza ceļojumu aģentam, pilnvarojot viņu realizēt un izsniegt biļetes tās gaisa satiksmes produktiem, nevar būt pretrunā ar 1. un 2. punktu."
9. Regulas 9. panta 4., 5. un 6. punktu aizstāj ar šādiem punktiem:
"4. a) Sistēmas piedāvātājs neiekļauj nepamatotus nosacījumus nevienā pasūtījuma līgumā, kas dod atļauju lietot tā DRS, un jo īpaši pasūtītājs var lauzt līgumu ar sistēmas piedāvātāju, paziņojot par to ne vēlāk kā trīs mēnešus iepriekš, termiņam beidzoties ne ātrāk kā pirmā gada beigās.
Šādā gadījumā sistēmas piedāvātājs nav tiesīgs atgūt summu, kas ir lielāka nekā ar līguma laušanu tieši saistītas izmaksas.
b) Ievērojot 2. punktu, uz tehnisko iekārtu piegādi neattiecas a) apakšpunkta noteikumi.
5. Sistēmas piedāvātājs katrā pasūtījuma līgumā paredz, ka:
a) pamatpiedāvājumam, saskaņā ar 5. pantu, jābūt pieejamam katram atsevišķam darījumam, izņemot gadījumus, kad patērētājs pieprasa informāciju tikai par vienu aviosabiedrību vai tikai par kompleksiem gaisa satiksmes produktiem;
b) pasūtītājs nemanipulē ar DRS piegādāto materiālu tādā veidā, ka tas izraisītu neprecīzu, maldinošu vai diskriminējošu informācijas sniegšanu patērētājiem.
6. Sistēmas piedāvātājs neuzliek pasūtītājam pienākumu pieņemt tehnisko iekārtu vai programmatūras piedāvājumu, bet var pieprasīt, lai lietojamās iekārtas un programmatūra būtu savienojamas ar paša sistēmu."
10. Regulas 10. panta 1. un 2. punktu aizstāj ar šādiem punktiem:
"1. Jebkura maksa, ko ņem sistēmas piedāvātājs, ir nediskriminējoša, saprātīgi strukturēta un saprātīgi samērota ar sniegtā un saņemtā pakalpojuma izmaksām, un jo īpaši tā ir vienāda par vienāda līmeņa pakalpojumiem.
Rēķiniem par DRS pakalpojumiem jābūt pietiekami sīkiem, lai iesaistītie pārvadātāji un pasūtītāji varētu precīzi redzēt, kādi pakalpojumi ir saņemti un par kādu maksu; kā minimums, pasūtījuma rēķinā jābūt iekļautai šādai informācijai par katru segmentu:
- DRS biļešu pasūtījuma veids,
- pasažiera uzvārds,
- valsts,
- IATA/ARC aģentūras identifikācijas kods,
- pilsētas kods,
- pilsētu pāris vai segments,
- biļetes pasūtījuma diena (darījuma diena),
- lidojuma diena,
- reisa numurs,
- statusa kods (biļešu pasūtījuma statuss),
- pakalpojuma veids (pakalpojuma klase),
- biļetes pasūtījuma/atsaukuma rādītājs.
Rēķina informāciju piedāvā uz magnētiskajiem nesējiem.
Iesaistītajam pārvadātājam piedāvā iespēju saņemt paziņojumu brīdī, kad tiek veikts jebkurš biļešu pasūtījums/darījums, par ko ņem biļešu pasūtīšanas maksu. Ja pārvadātājs vēlas saņemt šādu paziņojumu, tam piedāvā papildiespēju neatļaut šādu biļešu pasūtījumu/darījumu, ja vien pēdējais jau nav apstiprināts.
2. Sistēmas piedāvātājs pēc pieprasījuma sniedz ieinteresētajām pusēm sīku informāciju par tajā brīdī spēkā esošajām procedūrām, maksām un sistēmu līdzekļiem, ieskaitot pieslēgumus, par lietotajiem rediģēšanas un izklāsta kritērijiem. Tomēr šis noteikums neuzliek sistēmas piedāvātājam pienākumu atklāt tādu īpašnieka informāciju kā datorprogrammas."
11. Regulas 21. pantu aizstāj ar šādu pantu:
"21. pants
Regulas 5. panta, 9. panta 5. punkta un šīs regulas pielikuma noteikumus nepiemēro DRS, ko aviosabiedrība vai aviosabiedrību grupa lieto savā(-os) birojā(-os) un tirdzniecības vietās, kuras ir skaidri identificējamas."
12. Pievieno šādu pantu:
"21.a pants
1. Sistēmas piedāvātājs nodrošina, ka tā DRS tehnisko atbilstību 4.a un 6. panta prasībām kontrolē neatkarīgs revidents. Šajā nolūkā revidentam dod iespēju piekļūt jebkurā laikā jebkurām programmām, procedūrām, operācijām un aizsarglīdzekļiem, ko izmanto datoros vai datoru sistēmās, ar kuru palīdzību sistēmas piedāvātājs sagatavo savus izplatīšanas līdzekļus. Katrs sistēmas piedāvātājs sava revidenta ziņojumu par veikto pārbaudi un rezultātiem iesniedz Komisijai vismaz reizi gadā. Komisija pārbauda šo ziņojumu, lai veiktu jebkuru nepieciešamo darbību saskaņā ar 11. panta 1. punktu.
2. Sistēmas piedāvātājs paziņo iesaistītajiem pārvadātājiem un Komisijai revidenta identifikācijas datus vismaz trīs mēnešus pirms iecelšanas apstiprinājuma un vismaz trīs mēnešus pirms ikgadējās atkārtotās iecelšanas. Ja mēneša laikā jebkurš no iesaistītajiem pārvadātājiem apšauba revidenta spēju pildīt šajā pantā izklāstītos uzdevumus, Komisija turpmāko divu mēnešu laikā un pēc apspriešanas ar revidentu, sistēmas piedāvātāju un jebkuru citu pusi, kam ir likumīga interese, nolemj, vai revidents jāaizvieto."
13. Regulas 22. pantu aizstāj ar šādu pantu:
"22. pants
1. Šī regula neskar valsts tiesību aktus par drošību, sabiedrisko kārtību un datu aizsardzību.
2. Priekšrocību ieguvēji no tiesībām, kas izriet no 3. panta 4.punkta, 4.a, 6. un 21.a panta, nevar atteikties no šīm tiesībām ar līgumu vai jebkuriem citiem līdzekļiem."
14. Regulas 23. pantu aizstāj ar šādu pantu:
"23. pants
1. Padome pieņem lēmumu par šīs regulas pārskatīšanu līdz 1997. gada 31. decembrim, pamatojoties uz Komisijas priekšlikumu, kas jāiesniedz līdz 1997. gada 31. martam kopā ar ziņojumu par šīs regulas piemērošanu.
2. Padome pārbauda 4.a panta un 6. panta 3. punkta piemērošanu, pamatojoties uz Komisijas ziņojumu, kas jāiesniedz vēlākais līdz 1994. gada beigām."
15. Pielikumu aizstāj ar šīs regulas pielikumu.
2. pants
1. Šī regula stājas spēkā 30. dienā pēc tās publicēšanas Eiropas Kopienu Oficiālajā Vēstnesī.
2. Regulas (EEK) Nr. 2299/89 jaunos 3. panta 1. punktu un 5. panta 2. punkta b) apakšpunktu nepiemēro sešus mēnešus pēc 1. punktā norādītās dienas. Komisija var piešķirt papildu 12 mēnešu laikposmu DRS, kas objektīvu iemeslu dēļ nespēj pildīt 3. panta 1. punkta un 5. panta 2. punkta b) apakšpunkta prasības.
3. Pielikuma 9. punkta c) apakšpunkta prasību attēlot savienotos lidojumus ar vienu rindu katram atsevišķam gaisa kuģim piemēro no 1995. gada 1. janvāra.
Šī regula uzliek saistības kopumā un ir tieši piemērojama visās dalībvalstīs.
(1993. gada 14. decembris)
IZPILDU KOMITEJA,
ņemot vērā Šengenas Līguma Īstenošanas konvencijas 132. pantu,
(1993. gada 20. decembris) par Papildprotokola noslēgšanu Pagaidu nolīgumam par tirdzniecību un ar to saistītajiem jautājumiem starp Eiropas Ekonomikas kopienu un Eiropas Ogļu un tērauda kopienu, no vienas puses, un Rumāniju, no otras puses, un Eiropas nolīgumam starp Eiropas Kopienām un to dalībvalstīm, no vienas puses, un Rumāniju, no otras puses (94/48/EK)
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 113. pantu saistībā ar 228. panta 2. punktu,
ņemot vērā 1993. gada 21. un 22. jūnija Eiropadomes sanāksmes Kopenhāgenā secinājumus,
ņemot vērā Komisijas priekšlikumu,
tā kā Komisija Kopienu vārdā ir vienojusies ar Rumāniju par Papildprotokolu Pagaidu nolīgumam par tirdzniecību un ar to saistītajiem jautājumiem un Eiropas nolīgumam;
tā kā šis papildprotokols ir jāapstiprina,
IR PIEŅĒMUSI ŠO LĒMUMU.
1. pants
Ar šo Eiropas Kopienas vārdā apstiprina Papildprotokolu Pagaidu nolīgumam par tirdzniecību un ar to saistītajiem jautājumiem starp Eiropas Ekonomikas kopienu un Eiropas Ogļu un tērauda kopienu, no vienas puses, un Rumāniju, no otras puses, un Eiropas nolīgumam starp Eiropas Kopienām un to dalībvalstīm, no vienas puses, un Rumāniju, no otras puses.
Papildprotokola teksts ir pievienots šim lēmumam.
2. pants
Ar šo Padomes priekšsēdētājam ir piešķirtas tiesības izraudzīties personu, kas ir pilnvarota parakstīt šo papildprotokolu Eiropas Kopienas vārdā.
Padomes priekšsēdētājs Eiropas Kopienas vārdā sniedz Papildprotokola 8. pantā paredzēto paziņojumu.
kas groza Padomes Lēmumu 90/424/EEK par izdevumiem veterinārajā jomā (94/77/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Lēmumu 90/424/EEK par izdevumiem veterinārajā jomā [1], kurā jaunākie grozījumi izdarīti ar Lēmumu 93/439/EEK [2], jo īpaši tā 24. panta 1. punktu,
tā kā Lēmuma 90/424/EEK 24. pantā ir paredzēta iespēja pieņemt Kopienas finansiālu pasākumu tā pielikumā uzskaitīto slimību izskaušanai un apsekošanai;
tā kā Francijas aizjūras departamentos ir sastopama riketsioze, babezioze un anaplazmoze, ko izplata slimību pārnēsātāji kukaiņi;
tā kā īpašais veselības stāvoklis Francijas aizjūras departamentos pamato minēto slimību pievienošanu Lēmuma 90/424/EEK pielikumā;
tā kā šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. pants
Lēmuma 90/424/EEK pielikumā esošajai slimību saraksta 1. grupai pievieno šādus ievilkumus:
"— riketsioze, ko Francijas aizjūras departamentos izplata slimību pārnēsātāji kukaiņi,
— babezioze, ko Francijas aizjūras departamentos izplata slimību pārnēsātāji kukaiņi,
— anaplazmoze, ko Francijas aizjūras departamentos izplata slimību pārnēsātāji kukaiņi."
2. pants
Šis lēmums ir adresēts dalībvalstīm. Briselē, 1994. gada 7. februārī
(1994. gada 8. februāris), ar kuru groza Padomes Direktīvu 89/556/EEK par dzīvnieku veselības nosacījumiem, kas reglamentē Kopienas iekšējo tirdzniecību ar mājas liellopu embrijiem un to ievešanu no trešām valstīm (Dokuments attiecas uz EEZ)
(94/113/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1989. gada 25. septembra Direktīvu 89/556/EEK, ar ko nosaka dzīvnieku veselības nosacījumus, kas reglamentē Kopienas iekšējo tirdzniecību ar mājas liellopu embrijiem un to ievešanu no trešām valstīm [1], kurā jaunākie grozījumi izdarīti ar Direktīvu 93/52/EEK [2], un jo īpaši tās 16. pantu,
tā kā saskaņā ar Direktīvas 89/556/EEK 1. pantu minēto direktīvu vairs neattiecina uz embrijiem, kas ir iegūti ar konkrētiem paņēmieniem; tā kā embrijus, kuri iegūti ar paņēmieniem, kas saistīti ar iekļūšanu zona pellucida, un tos embrijus, kuri ir iegūti ar in vitro apaugļošanu, var laist tirdzniecībā vai ievest, ja tie atbilst Direktīvas 89/556/EEK prasībām, piemērojot noteiktus papildu aizsardzības pasākumus;
tā kā šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. pants
Ar šo Direktīvas 89/556/EEK pielikumus groza, kā noteikts šīs direktīvas pielikumā.
2. pants
Šo lēmumu piemēro no 1994. gada 1. marta.
To nepiemēro attiecībā uz embrijiem, kas ir iegūti, apstrādāti un novietoti glabāšanā pirms 1994. gada 1. marta.
3. pants
Šis lēmums ir adresēts dalībvalstīm. Briselē, 1994. gada 8. februārī
(1994. gada 23. februāris), ar ko izveido Krāpšanas novēršanas koordinēšanas padomdevēju komiteju
(94/140/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
tā kā, lai pareizi pārvaldītu Kopienas finanses, jāpastāv efektīvai cīņai pret krāpšanu, kas vērsta pret Kopienas budžetu;
tā kā īpašie pasākumi krāpšanas apkarošanai galvenokārt ir dalībvalstu uzdevums; tā kā tādēļ dalībvalstīm un Komisijai cieši jāsadarbojas;
tā kā Līguma 209.a pantā ir teikts, ka, lai novērstu krāpšanu, kas apdraud Kopienas finanšu intereses, dalībvalstīm jāveic tādi paši pasākumi, kādus tās veic, lai novērstu krāpšanu, kas apdraud to pašu finanšu intereses; tā kā tādā nolūkā dalībvalstīm ar Komisijas palīdzību jākoordinē rīcība, ko tās veic, lai aizsargātu Kopienas finanšu intereses un novērstu krāpšanu;
tā kā Komisijai ir vērā ņemama atbildība, kas izriet no tās vispārējā uzdevuma nodrošināt Kopienas budžeta atbilstīgu izpildi un Līguma noteikumu piemērošanu;
tā kā tādēļ ir vēlams, lai Komisija varētu lūgt padomu komitejai, kurā būtu pārstāvji no dalībvalstīm un ar kuru varētu konsultēties par jautājumiem saistībā ar krāpšanas novēršanu, dalībvalstu un Komisijas sadarbību un saukšanu pie atbildības par krāpšanu, kā arī par citiem jautājumiem saistībā ar Kopienas finanšu interešu tiesisko aizsardzību;
tā kā pašreizējās komitejas ir specializējušās tikai konkrētās jomās; tā kā šīs komitejas nevar aizstāt; tā kā tomēr būtu noderīgi gūt vispārēju priekšstatu par krāpšanas apmēriem saistībā ar Kopienas budžetu; tā kā tādēļ jāveido horizontāla komiteja;
tā kā jaunveidojamā komiteja būs horizontāla komiteja un tā kā dalībvalstīm jābūt pārstāvētām piemērotā līmenī atbilstīgi to pārvaldes struktūrām, jānosaka, ka komitejā būs divi pārstāvji no katras dalībvalsts,
IR PIEŅĒMUSI ŠO LĒMUMU.
2. pants
1. Komitejā ir divi pārstāvji no katras dalībvalsts, kuriem var palīdzēt divas attiecīgu dienestu amatpersonas.
2. Komitejas priekšsēdētājs ir Komisijas pārstāvis.
3. Lai atvieglotu Komitejas darbu, var veidot darba grupas.
2. Lūdzot Komitejas atzinumu, Komisija var noteikt termiņu, kādā tas sniedzams.
3. Dalībvalstu pārstāvju izteiktos viedokļus protokolē.
(1994. gada 19. aprīlis) par vienotu rīcību, ko Padome, pamatojoties uz līguma par Eiropas Savienību J3. pantu, ir pieņēmusi Vidējo Austrumu miera procesa atbalstam (94/276/KĀDP)
EIROPAS SAVIENĪBAS PADOME
ņemot vērā līgumu par Eiropas Savienību, un jo īpaši tā J3. un J11. pantu,
ņemot vērā vispārīgās pamatnostādnes, ko 1993. gada 29. oktobrī izdevusi Eiropadome,
ņemot vērā vienotas rīcības shēmu, par kuru 1993. gada 10. un 11. decembrī vienojusies Eiropadome,
ņemot vērā līguma par Eiropas Savienību C pantu,
IR PIEŅĒMUSI ŠO LĒMUMU.
1. pants
a) Lai veicinātu uz attiecīgajām Apvienoto Nāciju Organizācijas Drošības padomes rezolūcijām balstīta vispārēja miera iestāšanos Vidējos Austrumos, Eiropas Savienība:
- piedalās starptautiskos nolīgumos, par kuriem puses vienojušās, lai nodrošinātu vispārēju mieru saistībā ar Madridē uzsākto procesu,
- izmanto ietekmi, lai iedrošinātu visas puses atbalstīt miera procesu bez nosacījumiem, uzaicinot piedalīties Madrides konferencē, un strādā pie tā, lai stiprinātu demokrātiju un cilvēktiesību ievērošanu,
- palīdz izveidot reģiona pušu attiecību nākotnes modeli saistībā ar Ieroču kontroles un reģionālās drošības darba grupu.
b) Eiropas Savienība:
- stiprina ietekmi ad hoc sadarbības komitejā, kas atbild par starptautiskā atbalsta koordināciju okupētajās teritorijās,
- saglabā ietekmi reģionālās ekonomikas attīstības darba grupā (REDWG) un pastiprina dalību citās daudzpusējās grupās,
- apsver papildu veidus, kā tā var veicināt reģiona attīstību.
c) Eiropas Savienība:
- turpina pasākumus, lai radītu savstarpējo uzticību, ko tā ir piedāvājusi pusēm,
- turpina izteikt iniciatīvu arābu valstīm izbeigt Izraēlas boikotu,
- cieši seko līdzi norisēm izraēliešu apmetnēs visās okupētajās teritorijās un šajā jautājumā turpina izteikt iniciatīvu Izraēlai.
2. pants
Saskaņā ar atbilstīgajām Kopienas procedūrām Padome izvērtē Komisijas sniegtos priekšlikumus:
- par ātru okupēto teritoriju attīstības un Palestīnas kārtējā budžeta palīdzības programmas īstenošanu ciešā saziņā ar palestīniešiem un vienlīdz ciešā koordinācijā ar citiem palīdzības sniedzējiem,
- saskaņā ar pašreizējām pamatnostādnēm sniegt atbalstu citām divpusējo sarunu pusēm, tiklīdz tās gūst būtiskus panākumus attiecībā uz mieru.
3. pants
Lai aktīvi un steidzami sekmētu Palestīnas policijas spēku izveidi:
a) Eiropas Savienība sniedz palīdzību;
b) izmantojot informācijas apmaiņu starp dalībvalstīm, prezidentvalsts ciešā sadarbībā ar Komisiju veicina to divpusējās palīdzības koordināciju;
c) līdzekļus līdz 10 miljoniem ECU, kas pieejami no Kopienas budžeta, izmanto, lai steidzami nodrošinātu palīdzību Palestīnas policijas spēku izveidei.
4. pants
Pēc pušu lūguma Eiropas Savienība piedalās Palestīnas iedzīvotāju aizsardzībā okupētajās teritorijās visā tās starptautiskās pagaidu klātbūtnes laikā, kas noteikts Drošības padomes rezolūcijā 904 (1994).
Uz darbības pasākumiem un finansēšanu, kas izriet no šā panta, attieksies atsevišķs un īpašs Padomes lēmums.
5. pants
Pēc pušu lūguma Eiropas Savienība īsteno koordinētu palīdzības programmu attiecībā uz gatavošanos 1993. gada 13. septembra Principu deklarācijā paredzētajām vēlēšanām un to uzraudzību okupētajās teritorijās. Uz konkrētiem darbības pasākumiem un finansēšanu attieksies atsevišķs Padomes lēmums, līdzko tiks panākta vienošanās starp Izraēlu un Palestīnas Atbrīvošanas organizāciju (PAO) par vēlēšanu kārtību. Šajā izstrādē uzaicina piedalīties Eiropas Parlamentu.
6. pants
Eiropas Savienība apstiprina gatavību atbilstīgi miera procesa norisēm pieņemt lēmumus par turpmāko darbību šīs vienotās rīcības jomā.
7. pants
Šis lēmums stājas spēkā šodien.
8. pants
Šo lēmumu publicē Oficiālajā Vēstnesī.
(1994. gada 25. maijs), ar ko nosaka sīki izstrādātus noteikumus Padomes Direktīvas 90/425/EEK piemērošanai attiecībā uz paraugu ņemšanu, lai veiktu veterināro ekspertīzi galamērķa vietā
(94/338/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Direktīvu 90/425/EEK par veterinārajām un zootehniskajām pārbaudēm, kas piemērojamas Kopienā iekšējā tirdzniecībā ar noteiktiem dzīviem dzīvniekiem un produktiem, lai izveidotu iekšējo tirgu [1], kurā jaunākie grozījumi izdarīti ar Direktīvu 92/118/EEK [2], un jo īpaši tās 5. panta 3. apakšpunktu,
tā kā dalībvalsts kompetenta iestāde dzīvnieku un produktu galamērķa vietās, izmantojot nediskriminējošas pēkšņas veterinārās pārbaudes, var noteikt, vai ir izpildītas Direktīvas 90/425/EEK 3. panta prasības; tā kā tajā pašā laikā tā var ņemt paraugus saskaņā ar 5. panta 1. punkta a) apakšpunktu;
tā kā, lai nodrošinātu, ka pārbaudes galamērķa valstī veic prasmīgi, un lai novērstu turpmākus sarežģījumus Kopienas iekšējā tirdzniecībā, aizsargājot attiecīgo pušu intereses, būtu jānosaka konkrēti sīki izstrādāti noteikumi paraugu ņemšanai;
tā kā šajā nolikumā paredzētie pasākumi saskan ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. pants
4. pants
Šis lēmums ir adresēts dalībvalstīm.
(1994. gada 24. oktobris) par pusvadītāju izstrādājumu topogrāfiju tiesiskās aizsardzības paplašināšanu, attiecinot to uz personām no Kanādas (94/700/EK)
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu,
ņemot vērā Padomes Direktīvu 87/54/EEK (1986. gada 16. decembris) par pusvadītāju izstrādājumu topogrāfiju tiesisko aizsardzību [1], un jo īpaši tās 3. panta 7. punktu,
ņemot vērā Komisijas priekšlikumu,
tā kā tiesības uz pusvadītāju izstrādājumu topogrāfiju tiesisko aizsardzību Kopienā attiecas uz personām, kam ir tiesības uz aizsardzību saskaņā ar 3. panta 1. līdz 5. punktu Direktīvā 87/54/EEK;
tā kā ar Padomes lēmumu šīs tiesības var paplašināt, attiecinot tās uz personām, kas nesaņem aizsardzību saskaņā ar minētajiem noteikumiem;
tā kā par minētās aizsardzības paplašināšanu, ciktāl iespējams, būtu jālemj Kopienai kopumā;
tā kā iepriekš šī aizsardzība pēc savstarpības principa tika nodrošināta personām no konkrētām valstīm un teritorijām ārpus Kopienas vai nu pastāvīgi — ar Lēmumu 90/510/EEK [2], vai uz laiku — ar Lēmumu 93/16/EEK [3];
tā kā Kanādas noteikumi paredz piemērotu aizsardzību topogrāfiju dizaineriem, un Kanāda paziņojusi, ka tā gatavojas paplašināt šo aizsardzību, no 1994. gada 1. novembra attiecinot to uz Kopienas pilsoņiem un fiziskām un juridiskām personām, kurām Kopienā pieder reāls un ekonomiski aktīvs uzņēmums topogrāfiju vai integrālshēmu izstrādei;
tā kā Nolīgumā par intelektuālā īpašuma tiesību komercaspektiem, kas ir daļa no daudzpusējo tirdzniecības sarunu Urugvajas raunda rezultātiem, kuri ietverti Marakešas 1994. gada 15. aprīļa Nobeiguma aktā, noteikts, ka dalībvalstīm jānodrošina aizsardzība integrālshēmu topogrāfijām saskaņā ar saviem noteikumiem un saskaņā ar noteikumiem, kas paredzēti Līgumā par intelektuālo īpašumu attiecībā uz integrālshēmām, uz kuru ir atsauces minētajā nolīgumā;
tā kā minētais nolīgums līdz ar Pasaules tirdzniecības organizācijas dibināšanas līgumu stāsies spēkā 1995. gada 1. janvārī vai iespējami īsā laikā pēc minētā datuma; tā kā attīstītajām valstīm, kas ir Pasaules tirdzniecības organizācijas dibināšanas līguma dalībvalstis, pēc minētā līguma stāšanās spēkā būs gads laika, lai ieviestu Nolīgumu par intelektuālā īpašuma tiesību komercaspektiem;
tā kā, ņemot vērā Kanādas varasiestāžu saistības, tiesības uz aizsardzību saskaņā ar Direktīvu 87/54/EEK, būtu jāpaplašina, no 1994. gada 1. novembra līdz Nolīguma par intelektuālā īpašuma tiesību komercaspektiem ieviešanai attiecinot tās uz fiziskām personām, sabiedrībām un citām juridiskām personām no Kanādas,
IR PIEŅĒMUSI ŠO LĒMUMU.
1. pants
Dalībvalstis paplašina tiesisko aizsardzību, kas paredzēta saskaņā ar Direktīvu 87/54/EEK, šādi:
a) fiziskas personas, kas ir Kanādas pilsoņi vai kuru pastāvīgā dzīvesvieta atrodas Kanādas teritorijā, pielīdzina dalībvalstu pilsoņiem;
b) Kanādas sabiedrības un citas juridiskas personas, kam pieder reāls un ekonomiski aktīvs rūpniecisks vai komerciāls uzņēmums minētajā valstī, pielīdzina tādām, kam pieder reāls un ekonomiski aktīvs rūpniecisks vai komerciāls uzņēmums dalībvalsts teritorijā.
2. pants
Šo lēmumu piemēro no 1994. gada 1. novembra.
3. pants
Šis lēmums ir adresēts dalībvalstīm.
(1994. gada 30. novembris) par īpašiem nosacījumiem dzīvu Turcijas izcelsmes gliemeņu, adatādaiņu, tunikātu un jūras gliemežu ievešanai (Dokuments attiecas uz EEZ)
(94/777/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 15. jūlija Direktīvu 91/492/EEK par veselības nosacījumiem dzīvu gliemeņu ieguvei un laišanai tirgū [1], un jo īpaši tās 9. pantu,
tā kā Komisijas ekspertu grupa ir bijusi pārbaudes vizītē uz Turciju, lai pārbaudītu apstākļus, kādos tiek iegūtas un laistas tirgū dzīvas gliemenes, adatādaiņi, tunikāti un jūras gliemeži;
tā kā Turcijas tiesību akti Lauksaimniecības un lauku lietu ministrijai uzliek par pienākumu veikt dzīvu gliemeņu, adatādaiņu, tunikātu un jūras gliemežu veselības kontroli un uzraudzīt to ieguves sanitāri higiēniskos apstākļus; tā kā daži tiesību akti Lauksaimniecības un lauku lietu ministrijai piešķir pilnvaras atļaut vai aizliegt no dažām teritorijām ievākt gliemenes, adatādaiņus, tunikātus un jūras gliemežus;
tā kā Lauksaimniecības un lauku lietu ministrija un tās laboratorijas spēj efektīvi pārbaudīt Turcijā spēkā esošo likumu piemērošanu;
tā kā Turcijas kompetentās iestādes ir apņēmušās regulāri un ātri iepazīstināt Komisiju ar datiem par toksīnu saturoša planktona atrašanos ražas ievākšanas teritorijās;
tā kā Turcijas kompetentās iestādes ir sniegušas oficiālus apliecinājumus par Direktīvas 91/492/EEK pielikuma V nodaļā noteikto prasību izpildi un par tādu prasību izpildi, kas ir līdzvērtīgas minētajā direktīvā noteiktajām prasībām par ieguves un izklāšanas teritoriju klasifikāciju, nosūtīšanas centru, sabiedrības veselības kontroles un ieguves uzraudzības apstiprināšanu; tā kā Komisija tiks informēta jo īpaši par visām iespējamām izmaiņām ievākšanas teritorijās;
tā kā Turcija atbilst iekļaušanai to trešo valstu sarakstā, kas pilda Direktīvas 91/492/EEK 9. panta 3. punkta a) apakšpunktā minētos ekvivalences nosacījumus;
tā kā saskaņā ar Direktīvas 91/492/EEK 9. panta 3. punkta c) apakšpunktu jāizveido to uzņēmumu saraksts, no kuriem ir atļauts ievest gliemenes, adatādaiņus, tunikātus un jūras gliemežus; tā kā šos uzņēmumus sarakstā var iekļaut tikai tad, ja tos ir oficiāli apstiprinājušas Turcijas kompetentās iestādes; tā kā Turcijas kompetento iestāžu pienākums ir nodrošināt, ka tiek ievēroti Direktīvas 91/492/EEK 9. panta 3. punkta c) apakšpunktā šajā nolūkā paredzētie noteikumi;
tā kā īpašos ievešanas nosacījumus piemēro, neierobežojot lēmumus, kuri pieņemti atbilstoši Padomes 1991. gada 28. janvāra Direktīvai 91/67/EEK par dzīvnieku veselības prasībām, kas reglamentē akvakultūras dzīvnieku un produktu laišanu tirgū [2];
tā kā šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
3) tie jāiepako aizzīmogotos iepakojumos apstiprinātā nosūtīšanas centrā, kas iekļauts šā lēmuma C pielikuma sarakstā;
4) uz katra iepakojuma jābūt neizdzēšamam veselības marķējumam, uz kura ir vismaz šāda informācija:
- nosūtīšanas valsts: TURCIJA,
- sugas (plaši pazīstamie un zinātniskie nosaukumi),
- ieguves teritorijas un nosūtīšanas centra identifikācija pēc to apstiprinājuma numura,
- iepakošanas datums, kas ietver vismaz dienu un mēnesi.
3. pants
1. Sertifikātiem, kā minēts 2. panta 1. punktā, jābūt sagatavotiem vismaz vienā no dalībvalsts valodām, kurā veic pārbaudi.
2. Uz sertifikātiem jābūt Lauksaimniecības un lauku lietu ministrijas veterinārārsta vārdam, uzvārdam, amata nosaukumam un parakstam, kā arī šīs ministrijas oficiālajam zīmogam krāsā, kas atšķiras no citām atzīmēm.
4. pants
Šis lēmums ir adresēts dalībvalstīm.
(1994. gada 16. decembris), ar ko nosaka īpašus nosacījumus Padomes Direktīvā 77/99/EEK minēto pārfasēšanas centru apstiprināšanai un noteikumus tajos fasēto produktu tirdzniecībai
(94/837/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
tā kā būtu jānosaka higiēnas prasības šādu darbību veikšanai;
tā kā būtu jāizstrādā arī nosacījumi šādos pārfasēšanas centros ražotu produktu veselības marķējums;
tā kā šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. pants
1. Pārfasēšanas centriem, kas veic vienīgi produktu pārkomplektēšanu, tos neizsaiņojot, jāatbilst Direktīvas 77/99/EEK B pielikuma VII nodaļas 1. punkta attiecīgajiem nosacījumiem.
2. Pārfasēšanas centriem, kas veic produktu izsaiņošanu un pārfasēšanu, jāatbilst attiecīgajiem Direktīvas 77/99/EEK A pielikuma I un II nodaļas un B pielikuma I nodaļas 1. punkta a), b), d), e), f) apakšpunktā un 2. punkta a), c), i) un j) apakšpunktā minētajiem nosacījumiem.
2. pants
1. 1. panta 1. punktā minētajos pārfasēšanas centros ražotajiem produktiem jāsaglabā sākotnējā ražošanas uzņēmuma veselības marķējums.
1. panta 2. punktā minētajos pārfasēšanas centros ražotajiem produktiem jābūt zīmogotiem ar veselības marķējumu saskaņā ar Direktīvas 77/99/EEK B pielikuma VI nodaļas nosacījumiem. Veselības zīmogošanu pārfasēšanas centros veic kompetents speciālists.
Ja produkti tiek pārkomplektēti no dažādiem avotiem, pārfasēšanas centra veselības marķējumu liek uz pēdējā pārfasēšanas centrā uzliktā iesaiņojuma.
2. Pārfasēšanas centriem jāizveido īpaša reģistrācijas sistēma, kas ļautu kompetentajam speciālistam noskaidrot pārfasētā produkta izcelsmes ražošanas uzņēmumu.
3. pants
Šis lēmums ir adresēts dalībvalstīm.
(1994. gada 28. decembris), ar ko apstiprina Somijas iesniegto darbības programmu salmonellas ierobežošanai dažiem dzīviem dzīvniekiem un dzīvnieku izcelsmes produktiem
(94/968/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1964. gada 26. jūnija Direktīvu 64/432/EEK par dzīvnieku veselības problēmām, kuras ietekmē Kopienas iekšējo tirdzniecību ar liellopiem un cūkām [1], kas grozīta ar Akta par Austrijas Republikas, Norvēģijas Karalistes, Somijas Republikas un Zviedrijas Karalistes pievienošanās nosacījumiem un Eiropas Savienības dibināšanas līgumu pielāgojumiem I pielikuma V sadaļas E apakšsadaļas 1. daļas 2. nodaļas A apakšnodaļas 1. punkta h) apakšpunktu, un jo īpaši tās 10.a panta 2. punktu,
ņemot vērā Padomes 1990. gada 15. oktobra Direktīvu 90/539/EEK par dzīvnieku veselības nosacījumiem, ar kurām reglamentē Kopienas iekšējo tirdzniecību ar mājputniem un inkubējamām olām un to ievešanu no trešām valstīm [2], kas grozīta ar Austrijas Republikas, Akta par Norvēģijas Karalistes, Somijas Republikas un Zviedrijas Karalistes pievienošanās nosacījumiem un Eiropas Savienības dibināšanas līgumu pielāgojumiem I pielikuma V sadaļas E apakšsadaļas 1. daļas 2. nodaļas A apakšnodaļas 4. punkta b) un c) apakšpunktu, un jo īpaši tās 9.a pantu, 9.b pantu un 10.b pantu,
ņemot vērā Padomes 1964. gada 26. jūnija Direktīvu 64/433/EEK par dzīvnieku veselības nosacījumiem, kas ietekmē Kopienas iekšējo tirdzniecību ar svaigu gaļu [3], kas grozīta ar Akta par Austrijas Republikas, Norvēģijas Karalistes, Somijas Republikas un Zviedrijas Karalistes pievienošanās nosacījumiem un Eiropas Savienības dibināšanas līgumu pielāgojumiem I pielikuma V sadaļas E apakšsadaļas 1. daļas 3. nodaļas 1. punkta d) apakšpunktu, un jo īpaši tās 5. panta 4. punktu,
ņemot vērā Padomes 1971. gada 15. februāra Direktīvu 71/118/EEK par dzīvnieku veselības nosacījumiem, kuras ietekmē tirdzniecību ar svaigu mājputnu gaļu [4], kas grozīta ar Akta par Austrijas Republikas, Norvēģijas Karalistes, Somijas Republikas un Zviedrijas Karalistes pievienošanās nosacījumiem un Eiropas Savienības dibināšanas līgumu pielāgojumiem I pielikuma V sadaļas E apakšsadaļas 1. daļas 3. nodaļas 3. punkta b) apakšpunktu, un jo īpaši tās 5. panta 4. punktu,
ņemot vērā Padomes 1992. gada 17. decembra Direktīvu 92/118/EEK, ar ko nosaka dzīvnieku veselības un sabiedrības veselības aizsardzības prasības, ar kurām regulē to produktu tirdzniecību un ievešanu Kopienā, kuri nav pakļauti minētajām prasībām, ko paredz īpaši Kopienas noteikumi, kuri minēti Direktīvas 89/662/EEK A pielikuma I daļā un — attiecībā uz patogēniem — Direktīvā 90/425/EEK [5], kas grozīta ar Akta par Austrijas Republikas, Norvēģijas Karalistes, Somijas Republikas un Zviedrijas Karalistes pievienošanās nosacījumiem un Eiropas Savienības dibināšanas līgumu pielāgojumiem I pielikuma V sadaļas E apakšsadaļas 1. daļas 4. nodaļas 4. punkta c) apakšpunktu, un jo īpaši tās II pielikuma 2. nodaļas pirmo ievilkumu,
tā kā 1994. gada 10. oktobrī un 13. decembrī Somija saskaņā ar Direktīvas 64/432/EEK 10.a panta 2. punktu, Direktīvas 90/539/EEK 9.a pantu, 9.b pantu un 10.b pantu, Direktīvas 64/433/EEK 5. pantu, Direktīvas 71/118/EEK 5. pantu un Direktīvas 92/118/EEK II pielikuma 2. nodaļas pirmo ievilkumu iesniedza Komisijai tās darbības programmu salmonellas ierobežošanai;
tā kā šajā darbības programmā iekļauti visi pasākumi, ko Somija ir uzņēmusies ieviest no Pievienošanās līguma stāšanās spēkā dienas, lai ierobežotu salmonellas izplatīšanos vaislai, ražošanai vai nokaušanai paredzētajos liellopos un cūkās, vaislas mājputnos, diennakti vecos cāļos, ko paredzēts pievienot vaislas mājputniem vai gaļas mājputniem, dējējvistās (gaļas mājputnos, kurus audzē, lai ražotu olas patēriņam), kaušanai paredzētajos mājputnos, liellopu gaļā un cūkgaļā, aitu gaļā, mājputnu gaļā un tiešajam patēriņam cilvēku pārtikā paredzētajās olās;
tā kā šajā gadījumā jāparedz noteikums vienotajam Komisijas lēmumam, ar ko apstiprina šo darbības programmu;
tā kā tomēr Somijai piemērojamās garantijas attiecībā uz salmonellu, kuras jau ir noteiktas vai būs noteiktas nākotnē, ir precizētas katrai dzīvu dzīvnieku vai dzīvnieku izcelsmes produktu kategorijai; tā kā minēto garantiju piemērošanas priekšnoteikums ir to pasākumu apstiprināšana, kurus Somija veiks katrā nozarē,
IR PIEŅĒMUSI ŠĀDU LĒMUMU.
1. pants
Ar šo apstiprināti Somijas programmā iekļautie pasākumi attiecībā uz vaislai, ražošanai vai nokaušanai paredzētajiem liellopiem un cūkām.
2. pants
Ar šo apstiprināti Somijas programmā iekļautie pasākumi attiecībā uz vaislas mājputniem un diennakti veciem cāļiem, ko paredzēts pievienot vaislas mājputniem vai gaļas mājputniem.
3. pants
Ar šo apstiprināti Somijas programmā iekļautie pasākumi attiecībā uz dējējvistām (gaļas mājputniem, kurus audzē, lai ražotu olas patēriņam).
4. pants
Ar šo apstiprināti Somijas programmā iekļautie pasākumi attiecībā uz kaušanai paredzētajiem mājputniem.
5. pants
Ar šo apstiprināti Somijas programmā iekļautie pasākumi attiecībā uz liellopu gaļu un cūkgaļu.
6. pants
Ar šo apstiprināti Somijas programmā iekļautie pasākumi attiecībā uz mājputnu gaļu.
7. pants
Ar šo apstiprināti Somijas programmā iekļautie pasākumi attiecībā uz tiešajam patēriņam cilvēku pārtikā paredzētajām olām.
8. pants
Somijā stājas spēkā likumi, normatīvie un administratīvie akti, lai Pievienošanās līguma stāšanās spēkā dienā īstenotu 1., 2., 3., 4., 5., 6. un 7. pantā paredzētos pasākumus.
9. pants
Šis lēmums stājas spēkā saskaņā ar Austrijas, Norvēģijas, Somijas un Zviedrijas Pievienošanās līgumu tā spēkā stāšanās dienā.
10. pants
Šis lēmums ir adresēts dalībvalstīm.
(1994. gada 24. janvāris), ar ko groza Regulu (EEK) Nr. 386/90 par uzraudzību, ko eksporta laikā veic lauksaimniecības produktiem, kas saņem kompensācijas vai citas summas
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
tā kā saskaņā ar Padomes 1990. gada 12. februāra Regulu (EEK) Nr. 386/90 [3] par uzraudzību, ko eksporta laikā veic lauksaimniecības produktiem, kas saņem kompensācijas vai citas summas, Komisijai ir jāiesniedz Padomei ziņojums par regulas piemērošanas gaitu;
tā kā no šā ziņojuma un papildu ziņojuma ir skaidrs, ka dažu noteikumu elastības trūkums varētu traucēt pārbaužu efektivitātes uzlabojumus; tā kā riska analīzi varētu izmantot labāk, ja pārbaudes dienestiem būtu lielāka brīvība, izvēloties pārbaužu mērķi;
tā kā prasība izpildīt 5 % normu uz produktu katrā muitas iestādē padara sarežģītāku cilvēku resursu koncentrēšanu augsta riska eksportā;
tā kā, saglabājot 5 % vispārējo normu, ir iespējams ieviest zināmu elastīgumu, lai ļautu pārbaudes dienestiem virzīt pārbaudes uz problemātiskākiem produktiem;
tā kā, lai samazinātu aizstāšanas draudus, jo īpaši dalībvalstīs vai eksportētāja telpās iesniegto un pieņemto eksporta deklarāciju gadījumā, ir jāpieņem noteikums par minimālo fizisko pārbaužu veikšanas normu, izbraukšanas vietas dienestam ņemot reprezentatīvus paraugus;
tā kā, ņemot vērā vajadzību visā Kopienā nodrošināt to noteikumu efektīvu piemērošanu, kas saistīti ar eksporta kompensāciju pārbaudēm, un ņemot vērā Kopienas resursu finanšu apdraudējumus, jāpieņem noteikumi Kopienas līmenī,
IR PIEŅĒMUSI ŠO REGULU.
1. pants
Ar šo Regulu (EEK) Nr. 386/90 groza šādi:
- uz vienu muitas iestādi,
- uz vienu kalendāra gadu un
- uz vienu produktu nozari.
Tomēr 5 % normu uz vienu produktu nozari drīkst aizstāt ar 5 % normu, kas attiecas uz visām nozarēm tiktāl, ciktāl dalībvalsts piemēro atlases sistēmu, kas balstīta uz riska analīzi, kuru veic saskaņā ar kritērijiem, kas nosakāmi saskaņā ar 6. pantā noteikto kārtību. Šajā gadījumā obligāta ir 2 % minimālā norma uz vienu produktu nozari."
2. pants
Šī regula stājas spēkā septītajā diena pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1966/94 (1994. gada 28. jūlijs) par atsevišķu preču klasifikāciju kombinētajā nomenklatūrā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 23. jūlija Regulu (EEK) Nr. 2658/87 par tarifu un statistikas nomenklatūru un kopējo muitas tarifu [1], kurā jaunākie grozījumi izdarīti ar Komisijas Regulu (EK) Nr. 1737/94 [2], un jo īpaši tās 9. pantu,
tā kā, lai nodrošinātu minētās regulas pielikumā pievienotās kombinētās nomenklatūras vienotu piemērošanu, ir jāpieņem pasākumi attiecībā uz šīs regulas pielikumā minēto preču klasifikāciju;
tā kā Regulā (EEK) Nr. 2658/87 ir izklāstīti vispārīgie kombinētās nomenklatūras interpretācijas noteikumi, kas attiecas arī uz jebkuru citu nomenklatūru, kura pilnīgi vai daļēji balstīta uz to vai pievieno tai papildu apakšnodaļas un izveidota ar īpašiem Kopienas noteikumiem nolūkā piemērot tarifu vai citus pasākumus, kas saistīti ar preču tirdzniecību;
tā kā šai regulai pievienotās tabulas 1. ailē aprakstītās preces saskaņā ar minētajiem vispārīgajiem noteikumiem jāklasificē ar atbilstošajiem KN kodiem, kas norādīti 2. ailē, balstoties uz pamatojumu, kas dots 3. ailē;
tā kā ir pieņemts, ka saskaņā ar Kopienā spēkā esošajiem pasākumiem attiecībā uz divkāršās pārbaudes sistēmām un tekstilizstrādājumu preventīvo un retrospektīvo Kopienas uzraudzību, tos ievedot Kopienā, dalībvalstu muitas dienestu sniegto saistošo informāciju par tarifiem attiecībā uz preču klasifikāciju kombinētajā nomenklatūrā, kura neatbilst šai regulai, var turpināt izmantot 60 dienas saskaņā ar Padomes 1992. gada 12. oktobra Regulas (EEK) Nr. 2913/92 par Kopienas Muitas kodeksa izveidi [3] 12. panta 6. punktu;
tā kā Muitas kodeksa komitejas Tarifu un statistikas nomenklatūras nodaļa tās priekšsēdētāja noteiktā termiņā nav sniegusi atzinumu attiecībā uz pievienotajā tabulā ietvertajiem izstrādājumiem Nr. 3, 5, 6 un 7;
tā kā šajā regulā noteiktie pasākumi atbilst Muitas kodeksa komitejas Tarifu un statistikas nomenklatūras nodaļas sniegtajam atzinumam attiecībā uz pievienotajā tabulā ietvertajiem izstrādājumiem Nr. 1, 2 un 4,
IR PIEŅĒMUSI ŠO REGULU.
1. pants
Pievienotās tabulas 1. ailē aprakstītās preces klasificējamas kombinētajā nomenklatūrā ar atbilstošajiem KN kodiem, kas norādīti minētās tabulas 2. ailē.
2. pants
Ievērojot Kopienā spēkā esošos noteikumus par divkāršas pārbaudes sistēmām un tekstilizstrādājumu preventīvo un retrospektīvo uzraudzību, tos ievedot Kopienā, uz dalībvalstu muitas dienestu sakarā ar preču klasifikāciju kombinētajā nomenklatūrā izdotu saistošu informāciju par tarifiem, kura vairs neatbilst šai regulai, saskaņā ar Regulas (EEK) Nr. 2913/92 12. panta 6. punktu var turpināt atsaukties 60 dienas.
3. pants
Šī regula stājas spēkā 21. dienā pēc publicēšanas Eiropas Kopienu Oficiālajā Vēstnesī.
(1994. gada 7. novembris), ar kuru groza I, II, III un IV pielikumu Padomes Regulai (EEK) Nr. 2377/90, ar ko nosaka Kopienas procedūru veterināro zāļu atlieku maksimāli pieļaujamo daudzumu noteikšanai dzīvnieku izcelsmes pārtikas produktos
(Dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Regulu (EEK) Nr. 2377/90, ar ko nosaka Kopienas procedūru veterināro zāļu atlieku maksimāli pieļaujamo daudzumu noteikšanai dzīvnieku izcelsmes pārtikas produktos [1], kurā jaunākie grozījumi izdarīti ar Komisijas Regulu (EK) Nr. 1430/94 [2], un jo īpaši tās 6., 7. un 8. pantu,
tā kā kopš regulas pieņemšanas tās pielikumi ir vairākkārt grozīti; tā kā, ņemot vērā šo dokumentu skaitu, sarežģītību un izkliedētību vairākos Eiropas Kopienu Oficiālajos Vēstnešos, tos ir grūti izmantot un tādējādi tiem trūkst skaidrības, kam vajadzētu būt visu tiesību aktu būtiskai iezīmei; tā kā tādēļ tie būtu jākonsolidē; tā kā tajā pašā laikā būtu jāizlabo vai jāprecizē konkrētu savienojumu nosaukums vai ķīmiskais raksturojums un būtu jāizlabo konkrētas būtiskas kļūdas;
tā kā šajā regulā paredzētie pasākumi ir saskaņā ar atzinumu, ko Komiteja, kas atbild par to, kā direktīvas par tehnisko šķēršļu novēršanu veterināro zāļu tirdzniecības nozarē pielāgot tehnikas attīstībai,
IR PIEŅĒMUSI ŠO REGULU.
1. pants
Ar šo Regulas (EEK) Nr. 2377/90 I, II, III un IV pielikumu groza, kā noteikts šīs regulas pielikumā.
2. pants
Šī regula stājas spēkā 60. dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 3129/94 (1994. gada 20. decembris),
ar kuru pēc Austrijas, Somijas un Zviedrijas pievienošanās groza Regulu (EEK) Nr. 2273/93, ar ko nosaka intervences centrus labībai
EIROPAS KOPIENU KOMISIJA, ņemot vērā Eiropas Kopienas dibināšanas līgumu,
ņemot vērā Austrijas, Norvēģijas, Somijas un Zviedrijas Pievienošanās aktu [1], un jo īpaši tā 169. panta 2. punktu,
tā kā Komisijas Regula (EEK) Nr. 2273/93 [2], kas grozīta ar Regulu (EK) Nr. 2202/94 [3] un kas paliek spēkā pēc 1995. gada 1. janvāra, jāsaskaņo ar Pievienošanās akta noteikumiem;
tā kā, ievērojot Pievienošanās līguma [4] 2. panta 3. punktu, Eiropas Savienības iestādes pirms pievienošanās var pieņemt Pievienošanās akta 169. pantā minētos pasākumus un šādi pasākumi stājas spēkā saskaņā ar minēto līgumu un no tā spēkā stāšanās dienas,
IR PIEŅĒMUSI ŠO REGULU.
1. pants
Regulas (EEK) Nr. 2273/93 pielikumu papildina ar šīs regulas pielikumā uzskaitītajiem intervences centriem un ar norādījumiem, kas attiecas uz tiem.
2. pants
Šī regula stājas spēkā saskaņā ar Norvēģijas, Austrijas, Somijas un Zviedrijas Pievienošanās līgumu un tā spēkā stāšanās dienā.
Šī regula uzliek saistības kopumā un ir tieši piemērojama visās dalībvalstīs.
ar ko paredz īpašus nosacījumus, kas reglamentē Marokas izcelsmes zvejniecības un akvakultūras produktu ievešanu (Dokuments attiecas uz EEZ)
(95/30/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 22. jūlija Direktīvu 91/493/EEK, ar ko nosaka veselības nosacījumus zvejniecības produktu ražošanai un laišanai tirgū [1], un jo īpaši tās 11. panta 1. punktu,
tā kā Komisijas ekspertu grupa ir veikusi pārbaudes vizīti Marokā, lai pārbaudītu apstākļus, kādos zvejniecības produktus ražo, uzglabā un nosūta uz Kopienu;
tā kā Marokas tiesību aktu noteikumus par zvejniecības produktu veterināro ekspertīzi un uzraudzību var uzskatīt par līdzvērtīgiem tiem, kas noteikti Direktīvā 91/493/EEK;
tā kā Marokā "Direction de l'Elevage, Ministère de l'Agriculture" (DEMA) spēj efektīvi pārbaudīt spēkā esošo tiesību aktu piemērošanu;
tā kā Direktīvas 91/493/EEK 11. panta 4. punkta a) apakšpunktā minētā veselības sertifikāta iegūšanas noteikumos jāparedz arī sertifikāta parauga definīcija, prasību minimums valodai(-ām), kurā(-s) tas jāsagatavo, un tās personas amats, kas ir pilnvarota to parakstīt;
tā kā saskaņā ar Direktīvas 91/493/EEK 11. panta 4. punkta b) apakšpunktu zvejniecības produktu iepakojumiem jāpiestiprina marķējums ar trešās valsts nosaukumu un izcelsmes uzņēmuma apstiprinājuma numurs;
tā kā saskaņā ar Direktīvas 91/493/EEK 11. panta 4. punkta c) apakšpunktu, jāsagatavo apstiprināto uzņēmumu saraksts; tā kā minētais saraksts jāsagatavo, pamatojoties uz DEMA paziņojumu Komisijai; tā kā tāpēc DEMA jānodrošina atbilstība Direktīvas 91/493/EEK 11. panta 4. punktā šim nolūkam paredzētajiem noteikumiem;
tā kā DEMA ir sniegusi oficiālus apliecinājumus attiecībā uz atbilstību noteikumiem, kas izklāstīti Direktīvas 91/493/EEK pielikuma V nodaļā un attiecībā uz atbilstību prasībām, kuras līdzvērtīgas minētajā direktīvā noteiktajām attiecībā uz uzņēmumu apstiprināšanu;
tā kā šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. Sertifikāti, kas minēti 2. panta 1. punktā, jāsagatavo vismaz vienā no tās dalībvalsts oficiālajām valodām, kurā veic pārbaudes.
2. Sertifikātā jābūt DEMA pārstāvja vārdam, amatam un parakstam, kā arī DEMA oficiālajam zīmogam, kura krāsa atšķiras no pārējo norāžu krāsas sertifikātā.
4. pants
Šo lēmumu piemēro no 1995. gada 1. marta.
5. pants
Šis lēmums ir adresēts dalībvalstīm.
(1995. gada 16. jūnijs), ar ko groza Regulu (EEK) Nr. 2921/90 par atbalstu kazeīna un kazeinātu ražošanai no vājpiena
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1968. gada 27. jūnija Regulu (EEK) Nr. 804/68 par piena un piena produktu tirgus kopīgo organizāciju [1], kurā jaunākie grozījumi izdarīti ar Austrijas, Somijas un Zviedrijas Pievienošanās aktu un ar Regulu (EK) Nr. 3290/94 [2], un jo īpaši tās 11. panta 3. punktu,
IR PIEŅĒMUSI ŠO REGULU.
1. pants
Ar šo Regulu (EEK) Nr. 2921/90 groza šādi:
1. Regulas 2. panta 1. punktu aizstāj ar šādu:
2. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
(1995. gada 26. jūnijs), ar kuru groza I, II, III un IV pielikumu Padomes Regulai (EEK) Nr. 2377/90, ar ko nosaka Kopienas procedūru veterināro zāļu maksimāli pieļaujamo atlieku daudzumu noteikšanai dzīvnieku izcelsmes pārtikas produktos
(Dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Regulu (EEK) Nr. 2377/90, ar ko nosaka Kopienas procedūru veterināro zāļu maksimāli pieļaujamo atlieku daudzumu noteikšanai dzīvnieku izcelsmes pārtikas produktos [1], kurā jaunākie grozījumi izdarīti ar Komisijas Regulu (EK) Nr. 1441/95 [2], un jo īpaši tās 6., 7. un 8. pantu,
tā kā saskaņā ar Regulu (EEK) Nr. 2377/90 pakāpeniski jānosaka visu to farmakoloģiski aktīvo vielu atlieku maksimāli pieļaujamie daudzumi, ko izmanto Kopienā veterinārajās zālēs, kuras paredzēts lietot produktīvajiem dzīvniekiem;
tā kā atlieku maksimāli pieļaujamie daudzumi būtu jānosaka tikai pēc tam, kad Veterināro medikamentu komiteja ir pārbaudījusi visu būtisko informāciju, kas attiecas uz attiecīgās vielas atlieku nekaitīgumu patērētājiem, kuri lieto dzīvnieku izcelsmes pārtikas produktus, un atlieku ietekmi uz pārtikas produktu rūpniecisko pārstrādi;
tā kā, nosakot veterināro zāļu maksimāli pieļaujamos atlieku daudzumus dzīvnieku izcelsmes pārtikas produktos, jāprecizē dzīvnieku sugas, kurās atliekas ir pieļaujamas, vielas daudzumi, kas pieļaujami katrā no attiecīgajiem gaļas audiem, kuri iegūti no dzīvnieka, kam lietotas zāles (izmeklējamie substrāti), un to atlieku pamatīpašības, kuras ir svarīgas atlieku uzraudzībai (marķieratliekas);
tā kā, lai kontrolētu atliekas, kā paredzēts attiecīgajos Kopienas tiesību aktos, maksimāli pieļaujamie atlieku daudzumi parasti būtu jānosaka izmeklējamiem aknu vai nieru substrātiem; tā kā tomēr starptautiskajā tirdzniecībā, pārvadājot liemeņus, no tiem bieži vien izņem aknas un nieres, tāpēc atlieku maksimāli pieļaujamie daudzumi vienmēr būtu jānosaka arī muskuļu vai tauku audiem;
tā kā to veterināro zāļu maksimāli pieļaujamie atlieku daudzumi, ko paredzēts lietot dējējputniem, dzīvniekiem laktācijas periodā vai medus bitēm, jānosaka arī olām, pienam vai medum;
tā kā karazolols, diazinons un spiramicīns (lieto govīm un vistām) būtu jāiekļauj Regulas (EEK) Nr. 2377/90 I pielikumā;
tā kā lecirelīns, nātrija dihlorizocianurāts, dinoprosta trometamīns, sālsskābe, ābolskābe, l-vīnskābe un tās mono- un dibāziskie nātrija, kālija un kalcija sāļi, benzilspirts, etanols un n-butanols būtu jāiekļauj Regulas (EEK) Nr. 2377/90 II pielikumā;
tā kā, lai varētu pabeigt zinātniskos pētījumus, danofloksacīns un eritromicīns būtu jāiekļauj Regulas (EEK) Nr. 2377/90 III pielikumā;
tā kā, lai varētu pabeigt zinātniskos pētījumus, būtu jāpagarina tilozīna un spiramicīna (lieto cūkām) maksimāli pieļaujamo atlieku daudzumu pagaidu termiņš, kas iepriekš noteikti Regulas (EEK) Nr. 2377/90 III pielikumā;
tā kā ir konstatēts, ka furazolidona maksimāli pieļaujamos atlieku daudzumus nevar noteikt, jo tā atliekas jebkurā daudzumā dzīvnieku izcelsmes pārtikas produktos apdraud patērētāju veselību; tā kā furazolidons tādēļ būtu jāiekļauj Regulas (EEK) Nr. 2377/90 IV pielikumā;
tā kā būtu jāatvēl 60 dienu laikposms pirms šīs regulas stāšanās spēkā, lai dalībvalstis, ņemot vērā šīs regulas noteikumus, varētu izdarīt jebkurus pielāgojumus, kas vajadzīgi saistībā ar attiecīgo veterināro zāļu tirdzniecības atļaujām, kuras piešķirtas saskaņā ar Padomes Direktīvu 81/851/EEK [3], kurā jaunākie grozījumi izda rīti ar Direktīvu 93/40/EEK [4];
tā kā šajā regulā paredzētie pasākumi ir saskaņā ar atzinumu, ko sniegusi Komiteja, kas atbild par to, kā direktīvas par tehnisko šķēršļu novēršanu veterināro zāļu tirdzniecības nozarē pielāgot tehnikas attīstībai,
IR PIEŅĒMUSI ŠO REGULU.
1. pants
Regulas (EEK) Nr. 2377/90 I, II, III un IV pielikumu ar šo groza, kā noteikts šīs regulas pielikumā.
2. pants
Šī regula stājas spēkā sešdesmitajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1662/95 (1995. gada 7. jūlijs), ar ko paredz dažus sīki izstrādātus noteikumus par Kopienas lēmumu pieņemšanas procedūru īstenošanu attiecībā uz cilvēkiem paredzētu zāļu un veterināro zāļu tirdzniecības atļaujām
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Regulu (EEK) Nr. 2309/93 (1993. gada 22. jūlijs), ar ko nosaka kārtību, kā Kopienā apstiprina un pārrauga cilvēkiem paredzētas zāles un veterinārās zāles, kā arī izveido Eiropas Zāļu novērtēšanas aģentūru [1], un jo īpaši tās 10. panta 3. punktu un 32. panta 3. punktu,
tā kā saskaņā ar Regulu (EEK) Nr. 2309/93 Komisijai jāpieņem noteikumi, kas vajadzīgi šīs regulas 10. panta 3. punktā un 32. panta 3. punktā izklāstītajai rakstiskajai procedūrai;
tā kā šajā regulā noteiktie pasākumi ir saskaņā ar Cilvēkiem paredzētu zāļu pastāvīgās komitejas atzinumu un Veterināro zāļu pastāvīgās komitejas atzinumu,
IR PIEŅĒMUSI ŠO REGULU.
1. pants
Pamatojoties uz lēmumiem par zāļu tirdzniecības atļaujām, šajā regulā paredzēti daži sīki izstrādāti noteikumi, saskaņā ar kuriem Cilvēkiem paredzētu zāļu pastāvīgā komiteja un Veterināro zāļu pastāvīgā komiteja (še turpmāk kopā sauktas par "Komiteju") īsteno Regulas (EEK) Nr. 2309/93 73. pantā, Padomes Direktīvas 75/319/EEK [2] 37. panta b) apakšpunktā un Direktīvas 81/851/EEK [3] 42. panta k) apakšpunktā paredzēto procedūru.
2. pants
Priekšsēdētājs nodod jautājumus Komitejai, ievērojot Regulas (EEK) Nr. 2309/93, Direktīvas 75/319/EEK vai Direktīvas 81/851/EEK attiecīgos noteikumus.
Izņemot ārkārtas gadījumus, kad Komisijas sagatavotais lēmuma projekts nesaskan ar Eiropas Zāļu novērtēšanas aģentūras viedokli, izmanto 3. pantā izklāstīto rakstisko procedūru.
3. pants
Trīsdesmit dienās pēc lēmuma projekta nosūtīšanas dalībvalstis dara priekšsēdētājam zināmu savu lēmumu par lēmuma projekta pieņemšanu vai noraidīšanu, vai atturēšanos. Dalībvalstis savā lēmumā var ietvert rakstiskus komentārus. Uzskata, ka tās dalībvalstis, kuras 30 dienās nav darījušas zināmus savus iebildumus vai nodomu atturēties, atbalsta lēmuma projektu.
Ja tomēr 30 dienās dalībvalsts iesniedz attiecīgi pamatotu rakstisku prasību izskatīt lēmuma projektu Komitejas sapulcē, rakstiskā procedūra līdz ar to beidzas, un priekšsēdētājs pēc iespējas ātrāk sasauc Komitejas sapulci.
4. pants
Ja Komisija uzskata, ka dalībvalsts rakstiskie komentāri, kas iesniegti saskaņā ar 3. pantā izklāstīto kārtību, izvirza jaunus, svarīgus, zinātniska vai tehniska rakstura jautājumus, kas nav aplūkoti Eiropas Zāļu novērtēšanas aģentūras iesniegtajā atzinumā, priekšsēdētājs aptur procedūru, un Komisija nodod jautājumu tālākai izskatīšanai aģentūrā. Priekšsēdētājs par to informē Komitejas locekļus.
Trīsdesmit dienās pēc tam, kad Komisija ir saņēmusi aģentūras atbildi, tiek uzsākta jauna procedūra.
5. pants
Ja dalībvalsts ir izmantojusi Regulas (EEK) Nr. 2309/93 18. panta 4. punktā vai 40. panta 4. punktā noteikto ārkārtas procedūru, lai apturētu kādu zāļu izmantošanu savā teritorijā, 3. pantā noteikto laikposmu saīsina līdz 15 dienām.
6. pants
Ja lēmuma projektu nepieciešams izskatīt Komitejas sēdē, priekšsēdētājs saskaņā ar 7. pantu nosūta Komitejas locekļiem paziņojumu par sapulces sasaukšanu, sapulces dienas kārtību un — 2. panta otrajā daļā minētajos apstākļos — to lēmuma projektu, par kuru tiek pieprasīts Komitejas atzinums.
Šiem dokumentiem ir jāsasniedz adresāti ne vēlāk kā 10 dienas pirms noliktā sapulces datuma vai — 2. panta otrajā daļā minētajos apstākļos — vienu mēnesi pirms šī datuma.
7. pants
Ja Komiteja jautājuma apspriešanā ievēro 1. pantā minēto kārtību, tad Komitejas locekļiem sūtīto korespondenci rakstveidā vai elektroniskā formā nosūta katras dalībvalsts norādītajām kompetentajām struktūrvienībām, un kopiju nosūta uz attiecīgās dalībvalsts pastāvīgā pārstāvja juridisko adresi.
8. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
EIROPAS SAVIENĪBAS PADOME,
ņemot vērā Eiropas Kopienas dibināšanas Līgumu, un jo īpaši tā 100.c panta 3. punktu,
ņemot vērā Komisijas priekšlikumu,
ņemot vērā Eiropas Parlamenta atzinumu,
tā kā saskaņā ar Līguma 100.c panta 3. punktu Padomei līdz 1996. gada 1. janvārim jāparedz pasākumi attiecībā uz vīzu vienotu formu;
tā kā vienotas vīzu formas ieviešana ir nozīmīgs pasākums vīzu politikas saskaņošanā; tā kā Līguma 7.a pantā paredzēts, ka iekšējais tirgus aptver teritoriju bez iekšējām robežām, kurā saskaņā ar Līguma noteikumiem ir nodrošināta personu brīva kustība; tā kā šis pasākums jāuzskata arī par daļu no pasākumiem, kas paredzēti Līguma par Eiropas Savienību VI sadaļā;
tā kā ir svarīgi, lai vienotas formas vīzās būtu visa vajadzīgā informācija un tās atbilstu ļoti augstiem tehniskiem standartiem, jo īpaši attiecībā uz aizsardzību pret viltojumiem; tā kā vīzām jābūt piemērotām lietošanai visās dalībvalstīs un uz tām jābūt visiem pazīstamām drošības zīmēm, kas skaidri saskatāmas ar neapbruņotu aci;
tā kā šī regula nosaka vienīgi tādas specifikācijas, kas nav slepenas; tā kā šīs specifikācijas jāpapildina ar citām specifikācijām, kuras, lai izvairītos no viltojumiem, jāpatur slepenībā un kurās nedrīkst ietvert personu datus vai atsauces uz šādiem datiem; tā kā būtu jāpiešķir Komisijai tiesības pieņemt citas specifikācijas;
tā kā, lai nodrošinātu, ka minētajai informācijai nevar piekļūt nepiederīgas personas, ir svarīgi, lai katra dalībvalsts izraudzītos tikai vienu iestādi, kas ir atbildīga par vienotas formas vīzu iespiešanu, paturot tiesības vajadzības gadījumā šo iestādi mainīt; tā kā drošības apsvērumu dēļ katrai dalībvalstij jāpaziņo Komisijai un citām dalībvalstīm kompetentās iestādes nosaukums;
tā kā efektivitātes labad šī Regula būtu jāpiemēro visām vīzām, uz ko attiecas 5. pants; tā kā dalībvalstīm vajadzētu būt iespējamam sagatavot vienotā formā arī citas vīzas, ko var izmantot mērķiem, kuri nav paredzēti 5. pantā, ar noteikumu, ka uz tām ir ar neapbruņotu aci pamanāmas atšķirības zīmes, lai tās nevarētu sajaukt ar vienotās formas vīzām;
tā kā attiecībā uz personu datiem, kas jāietver vienotas formas vīzās saskaņā ar šīs regulas pielikumu, būtu jānodrošina, lai tiktu ievēroti dalībvalstu pieņemtie datu aizsardzības noteikumi, kā arī attiecīgie Kopienas tiesību akti,
IR PIEŅĒMUSI ŠO REGULU.
1. pants
Vīzas, ko dalībvalstis piešķir saskaņā ar 5. pantu, izgatavo vienotā formā (kā uzlīmi). Tās atbilst pielikumā norādītajiem parametriem.
2. pants
Turpmākās tehniskās specifikācijas, ar ko apgrūtina vīzu viltošanu, paredz saskaņā ar 6. pantā noteikto kārtību.
3. pants
1. Specifikācijas, kas minētas 2. pantā, ir slepenas, un tās nepublicē. Piekļūt tām atļauts vienīgi dalībvalstu izraudzītām iestādēm, kas atbildīgas par iespieddarbiem, un personām, ko dalībvalsts vai Komisija pienācīgi tam pilnvarojusi.
2. Katra dalībvalsts izraugās vienu iestādi, kas ir atbildīga par vīzu iespiešanu. Tā paziņo šīs iestādes nosaukumu Komisijai un pārējām dalībvalstīm. Divas vai vairākas dalībvalstis šim nolūkam var izraudzīties vienu iestādi. Katrai dalībvalstij ir tiesības mainīt tās izraudzīto iestādi. Par to tā attiecīgi informē Komisiju un pārējās dalībvalstis.
4. pants
1. Neierobežojot attiecīgiem vispārīgos noteikumus par datu aizsardzību, personai, kurai vīza izsniegta, ir tiesības pārbaudīt vīzā sniegtos personas datus un vajadzības gadījumā lūgt izdarīt labojumus vai svītrojumus.
2. Vienotas formas vīzās mašīnlasāmā formā nesniedz tādu informāciju, kas nav norādīta arī pielikuma 6. līdz 12. punkta iedaļās vai arī kas nav minēta attiecīgā ceļojuma dokumentā.
5. pants
Šajā regulā "vīza" nozīmē dalībvalsts izsniegtu atļauju vai pieņemtu lēmumu, kas vajadzīgs ieceļošanai tās teritorijā, lai:
- uzturētos šajā dalībvalstī vai vairākās dalībvalstīs kopumā ne ilgāk kā trīs mēnešus,
- brauktu cauri šīs dalībvalsts vai vairāku dalībvalstu teritorijai vai atrastos to lidostas tranzītzonā.
6. pants
1. Ja atsaucas uz šajā pantā noteikto kārtību, tad ir piemēro šādus noteikumus.
2. Komisijai palīdz komiteja, kurā ir dalībvalstu pārstāvji un kuru vada Komisijas pārstāvis.
Komisijas pārstāvis iesniedz komitejai veicamo pasākumu projektu. Komiteja sniedz atzinumu par projektu termiņā, ko priekšsēdētājs var noteikt atkarībā no jautājuma steidzamības. Atzinumu pieņem ar balsu vairākumu, kas paredzēts Līguma 148. panta 2. punktā gadījumos, kad Padomei jāpieņem lēmums pēc Komisijas priekšlikuma. Dalībvalstu pārstāvju balsis komitejā vērtē tā, kā noteikts minētajā pantā. Priekšsēdētājs nebalso.
3. a) Komisija pieņem paredzētos pasākumus, ja tie ir saskaņā ar komitejas atzinumu.
b) Ja paredzētie pasākumi nav saskaņā ar komitejas atzinumu vai ja atzinums nav sniegts, Komisija tūlīt iesniedz Padomei priekšlikumu par veicamajiem pasākumiem. Padome lemj ar kvalificētu balsu vairākumu.
Ja pēc diviem mēnešiem Padome nav pieņēmusi lēmumu, ierosinātos pasākumus pieņem Komisija, izņemot gadījumu, kad Padome ar vienkāršu balsu vairākumu balsojusi pret minētajiem pasākumiem.
7. pants
Ja dalībvalstis izmanto vienotas vīzu formas nolūkos, kas atšķiras no 5. pantā minētajiem, jāveic atbilstīgi pasākumi, lai nodrošinātu, ka tās nevar sajaukt ar 5. pantā minētajām vīzām.
8. pants
Šī regula stājas spēkā divdesmitajā dienā pēc tās publicēšanas Eiropas Kopienu Oficiālajā Vēstnesī.
(1995. gada 22. jūnijs), ar ko groza Regulu (EEK) Nr. 2092/91 par lauksaimniecības produktu bioloģisku ražošanu un norādēm par to uz lauksaimniecības produktiem un pārtikas produktiem
EIROPAS SAVIENĪBAS PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā Komisija saskaņā ar Regulu (EEK) Nr. 2092/91 [4] ir saņēmusi īpašu pilnvarojumu pārskatīt vairākus attiecīgās regulas noteikumus līdz 1994. gada 1. jūlijam, lai iesniegtu atbilstīgu priekšlikumu par šīs regulas izmaiņām;
tā kā ir izrādījies, ka noteikumi, kuru termiņš beidzas 1995. gada 1. jūlijā, attiecībā uz tādu lauksaimniecības produktu un pārtikas marķēšanu, kas satur lauksaimnieciskas izcelsmes sastāvdaļas, kuru ražojuši ražotāji, kas pāriet uz bioloģisko lauksaimniecību, būtu jāpaplašina, lai ļautu šiem ražotājiem piešķirt vērtību savas ražošanas papildu izmaksām, atbilstīgi marķējot savus produktus;
tā kā 5., 10. un 11. panta pārskatīšana, ko Padome ir lūgusi veikt līdz 1994. gada 1. jūlijam, ir parādījusi, ka minētajos pantos, kā arī dažos citos noteikumos ir nepieciešami vairāki formāli un sastādīšanas grozījumi, lai nodrošinātu regulas pienācīgu pārzināšanu un ieviešanu; tā kā priekšroka tālab ir dota šo grozīto normu ieviešanai un līdz ar to normu ieviešana saistībā ar dzīvnieku valsts produktiem būtu jāatliek uz ierobežotu laikposmu;
tā kā pārskats liecina, ka noteikumi par tādu pārtikas produktu marķēšanu, kas ir tikai daļēji gatavoti no lauksaimnieciskas izcelsmes produktiem, kuri ir ražoti saskaņā ar bioloģiskās ražošanas metodēm, būtu jāuzlabo, lai ļautu lielāku uzsvaru likt uz šādu pārtikas produktu bioloģiski ražotajām sastāvdaļām;
tā kā ir arī izrādījies, ka V pielikumā paredzētā norāde būtu jāturpina izmantot pēc izvēles, bet, lai novērstu šīs norādes nepareizu izmantošanu, tā arī būtu jāpiemēro tikai fasētu pārtikas produktu pārdošanai vai tiešai pārdošanai galapatērētājam, ko veic ražotājs vai sagatavotājs, ar noteikumu, ka produkta iedabu var nepārprotami noteikt;
tā kā turklāt ir izrādījies, ka pavairošanas materiālam vajadzētu būt iegūtam no bioloģiski audzētiem augiem, taču ir vajadzīga izņēmumu sistēma, lai ražotājiem ļautu pārejas periodā izmantot ar parastām metodēm ražotu pavairošanas materiālu, ja nav pieejams atbilstīgs bioloģiski ražots pavairošanas materiāls;
tā kā to pašu iemeslu dēļ būtu pieļaujams pārejas laikposmā izmantot veselus sējeņus, kas iegūti ar parastām metodēm un paredzēti stādīšanai augu ražošanas nolūkā;
tā kā ir izrādījies, ka vairāki produkti, kas pirms Regulas (EEK) Nr. 2092/91 pieņemšanas tika izmantoti saskaņā ar Kopienā ievērotajiem bioloģiskās lauksaimniecības prakses noteikumiem, nav tikuši iekļauti regulas II pielikumā; tā kā šādu produktu izmantošana būtu jāatļauj tiktāl, ciktāl to lietošana ir atļauta arī parastajā lauksaimniecībā;
1. pants
Ar šo Regulu (EEK) Nr. 2092/91 groza šādi:
1. Regulas 1. panta 2. punktā datumu "1992. gada 1. jūlijs" aizstāj ar "1995. gada 30. jūnijs".
2. Minētās regulas 4. panta 2. punktu aizstāj ar šādu punktu:
"2. "Ražošana" nozīmē darbības lauku saimniecībā, kas ir saistītas ar šajā saimniecībā ražotu lauksaimniecības produktu ražošanu, iepakošanu un sākotnējo marķēšanu kā bioloģiskas ražošanas produktiem."
3. Minētās regulas 4. panta 3. punktu aizstāj ar šādu punktu:
"3. "Sagatavošana" nozīmē lauksaimniecības produktu konservēšanu un/vai pārstrādi, kā arī iepakošanu un/vai izmaiņas, kas tiek veiktas marķēšanā attiecībā uz svaigu, konservētu un/vai pārstrādātu produktu bioloģiskās ražošanas metodes norādīšanu."
4. Minētās regulas 4. panta 6. punktu aizstāj ar šādu punktu:
"6. "Sastāvdaļas" nozīmē vielas, to skaitā piedevas, ko izmanto 1. panta 1. punkta b) apakšpunktā precizēto produktu sagatavošanā, kā noteikts Direktīvas 79/112/EEK par dalībvalstu tiesību aktu tuvināšanu attiecībā uz galapatērētājam pārdodamu pārtikas produktu marķēšanu, noformējumu un reklāmu 6. panta 4. punktā."
5. Ar šādiem punktiem papildina 4. pantu:
"9. "Fasēts pārtikas produkts" nozīmē jebkuru vienību, kā noteikts Direktīvas 79/112/EEK 1. panta 3. punkta b) apakšpunktā.
10. "Sastāvdaļu saraksts" nozīmē sastāvdaļu sarakstu, kas minēts Direktīvas 79/112/EEK 6. pantā."
6. Regulas 2. pantā, 5. panta 1. punkta b) apakšpunktā, 9. panta 9. punkta a) apakšpunktā, 11. panta 1. punkta b) apakšpunktā, 11. panta 2. punkta a) apakšpunktā un 11. panta 6. punkta a) apakšpunktā vārdus "6. un 7. pants" aizstāj ar "6. pants".
7. Regulas 5. panta 1. punktu papildina ar šādu apakšpunktu:
"d) ja runa ir par produktiem, kas sagatavoti pēc 1997. gada 1. janvāra, marķēšana attiecas uz kontroles iestādes vai organizācijas, kurai uzņēmējs ir pakļauts, nosaukumu un/vai koda numuru. Dalībvalstis nolemj, vai pieprasīt atsauci uz nosaukumu un/vai koda numuru, un attiecīgi par to paziņo Komisijai;".
8. Svītro 5. panta 2. punktu.
9. Minētās regulas 5. panta 3. punktu aizstāj ar šādu punktu:
"3. Produkta marķējums un reklāma, kas precizēta 1. panta 1. punkta b) apakšpunktā, produkta tirdzniecības aprakstā var ietvert norādes par bioloģiskās ražošanas metodēm tikai tad, ja:
a) vismaz 95 % no produkta lauksaimnieciskas izcelsmes sastāvdaļām ir produkti, kas iegūti saskaņā ar 6. pantā izklāstītajām normām vai iegūti no šādiem produktiem, vai ievesti no trešām valstīm saskaņā ar 11. pantā izklāstīto kārtību;
b) visas citas produkta lauksaimnieciskas izcelsmes sastāvdaļas ir ietvertas VI pielikuma C iedaļā vai arī tās pagaidām atļāvusi izmantot dalībvalsts saskaņā ar jebkādiem ieviešanas pasākumiem, kas pēc vajadzības ir veikti saskaņā ar 7. punktu;
c) produkts satur tikai VI pielikuma C iedaļā uzskaitītās vielas kā nelauksaimnieciskas izcelsmes sastāvdaļas;
d) produkts vai tā lauksaimnieciskas izcelsmes sastāvdaļas, kas minētas a) apakšpunktā, nav pakļautas apstrādei, kura ietver VI pielikuma B iedaļā neuzskaitītu vielu izmantošanu;
e) produkts vai tā sastāvdaļas nav tikušas pakļautas apstrādei, kas ietver jonizējošā starojuma izmantošanu;
f) produktu sagatavojis vai importējis uzņēmējs, kas ir pakļauts kontroles pasākumiem, kuri izklāstīti 8. un 9. pantā;
g) ja ir runa par produktiem, kas sagatavoti pēc 1997. gada 1. janvāra, marķēšana attiecas uz tādas kontroles iestādes vai organizācijas nosaukumu un/vai koda numuru, kam pakļauts uzņēmējs, kurš ir veicis pēdējo sagatavošanas darbību. Dalībvalstis nolemj, vai pieprasīt atsauci uz nosaukumu un/vai koda numuru, un attiecīgi par to paziņo Komisijai.
Norādēm, kas attiecas uz bioloģiskās ražošanas metodēm, precīzi jāprecizē, ka tās attiecas uz lauksaimnieciskas ražošanas metodi, un tām jāpievieno atsauce uz attiecīgajām lauksaimnieciskas izcelsmes sastāvdaļām, ja vien šāda atsauce nav skaidri norādīta sastāvdaļu sarakstā."
10. Minētās regulas 5. panta 4. punktu aizstāj ar šādu punktu:
"4. Lauksaimnieciskas izcelsmes sastāvdaļas drīkst iekļaut VI pielikuma C iedaļā tikai tad, ja ir norādīts, ka šādas sastāvdaļas ir lauksaimnieciskas izcelsmes un ka Kopienā tās neražo pietiekamā daudzumā saskaņā ar 6. pantā izklāstītajām normām, vai ka tās nevar importēt no trešām valstīm saskaņā ar 11. pantā izklāstītajām normām."
11. Minētās regulas 5. panta 5. punktu aizstāj ar šādu punktu:
"5. Uz produktiem, kas ir marķēti vai reklamēti saskaņā ar 1. vai 3. punktu, drīkst būt norādes par ražošanas pārveidi par bioloģisku ražošanu ar noteikumu, ka:
a) pilnībā ir izpildītas attiecīgi 1. punkta vai 3. punkta prasības, izņemot prasību par pārveides laikposma ilgumu, kas minēts I pielikuma 1. punktā;
b) ir ievērots vismaz 12 mēnešu pārveides laikposms pirms ražas novākšanas;
c) šādas norādes nemaldina produkta pircēju attiecībā uz šā produkta atšķirību no produktiem, kas atbilst visām 1. vai 3. punkta prasībām. Pēc 1996. gada 1. janvāra šādām norādēm jābūt izteiktām ar vārdiem "produkts pārveidē uz bioloģisko lauksaimniecību"., un tām ir jābūt redzamām tādā krāsā, izmērā un burtu veidā, kas nav vairāk pamanāms kā produkta tirdzniecības apraksts; šajā norādē vārdi "bioloģisko lauksaimniecību". nav vairāk pamanāmi kā vārdi "produkts pārveidē uz".;
d) produkts satur tikai vienu lauksaimnieciskas izcelsmes sastāvdaļu;
e) produktiem, kas sagatavoti pēc 1997. gada 1. janvāra, marķēšana attiecas uz tās kontroles iestādes vai organizācijas nosaukumu un/vai koda numuru, kurai pakļauts uzņēmējs, kas ir veicis pēdējo sagatavošanas darbību. Dalībvalstis nolemj, vai pieprasīt atsauci uz nosaukumu un/vai koda numuru, un attiecīgi par to paziņo Komisijai,".
12. Aiz 5. punkta 5. pantā iekļauj šādu punktu:
"5. a Neierobežojot 3. punkta noteikumus, produkta marķējums un reklāma, kā minēts 1. panta 1. punkta b) apakšpunktā, drīkst ietvert norādes par bioloģiskās ražošanas metodēm tikai tad, ja:
a) vismaz 70 % no lauksaimnieciskas izcelsmes sastāvdaļām ir produkti, kas iegūti saskaņā ar 6. pantā izklāstītajām normām vai iegūti no šādiem produktiem, vai ievesti no trešām valstīm saskaņā ar 11. pantā izklāstīto kārtību;
b) visas citas produkta lauksaimnieciskas izcelsmes sastāvdaļas ir ietvertas VI pielikuma C iedaļā vai arī tās pagaidām atļāvusi izmantot dalībvalsts saskaņā ar jebkādiem ieviešanas pasākumiem, kas pēc vajadzības ir veikti saskaņā ar 7. punktu;
c) norādes par bioloģiskās ražošanas metodēm ir redzamas sastāvdaļu sarakstā un tikai skaidri noteiktā saistībā ar tām sastāvdaļām, kas iegūtas saskaņā ar 6. pantā izklāstītajām normām vai ievestas no trešām valstīm saskaņā ar 11. pantā izklāstīto kārtību; tās ir redzamas tajā pašā krāsā un identiskā burtu izmērā un veidā kā citas norādes sastāvdaļu sarakstā. Šādām norādēm jābūt redzamām arī atsevišķā paziņojumā, kas ir sniegts tajā pašā redzamības laukā, kur tirdzniecības apraksts, un kurā ir norādīts īpatsvars procentos lauksaimnieciskas izcelsmes sastāvdaļām vai no tādiem produktiem atvasinātām sastāvdaļām, kas ir iegūtas saskaņā ar 6. pantā izklāstītajām normām vai ievestas no trešām valstīm saskaņā ar 11. pantā izklāstīto kārtību. Paziņojums nedrīkst būt krāsā, izmērā un burtu veidā, kas ir pamanāmāks nekā produkta tirdzniecības apraksts. Paziņojums ir šādā formā: "X % lauksaimniecības sastāvdaļu ir ražoti saskaņā ar bioloģiskās ražošanas normām".;
d) produkts satur tikai VI pielikuma A iedaļā uzskaitītās vielas kā nelauksaimnieciskas izcelsmes sastāvdaļas;
e) produkts vai tā lauksaimnieciskas izcelsmes sastāvdaļas, kas minētas a) apakšpunktā, nav tikušas pakļautas apstrādei, kura ietver VI pielikuma B iedaļā neuzskaitītu vielu izmantošanu;
f) produkts vai tā sastāvdaļas nav tikušas pakļautas apstrādei, kas ietver jonizējošā starojuma izmantošanu;
g) produktu sagatavojis vai importējis uzņēmējs, kas ir pakļauts kontroles pasākumiem, kuri izklāstīti 8. un 9. pantā;
h) produktiem, kas sagatavoti pēc 1997. gada 1. janvāra, marķēšana attiecas uz tās kontroles iestādes vai organizācijas nosaukumu un/vai koda numuru, kurai pakļauts uzņēmējs, kas ir veicis pēdējo sagatavošanas darbību. Dalībvalstis nolemj, vai pieprasīt atsauci uz nosaukumu un/vai koda numuru, un attiecīgi par to paziņo Komisijai;".
13. Minētās regulas 5. panta 6. punktu aizstāj ar šādu punktu:
"6. Pārejas laikposmā, kas beidzas 1997. gada 31. decembrī, produkta, kas daļēji sagatavots no sastāvdaļām, kuras neatbilst 3. punkta a) apakšpunkta prasībām, marķējumā un reklāmā, kā minēts 1. panta 1. punkta b) apakšpunktā, drīkst minēt bioloģiskās ražošanas metodes ar noteikumu, ka:
a) vismaz 50 % lauksaimnieciskas izcelsmes sastāvdaļu atbilst 3. punkta a) apakšpunktā minētajām prasībām;
b) produkts atbilst 3. punkta c), d), e) un f) apakšpunktā minētajām prasībām;
c) norādes par bioloģiskās ražošanas metodēm:
- ir redzamas tikai sastāvdaļu sarakstā, kā noteikts Direktīvā 79/112/EEK, kurā jaunākie grozījumi izdarīti ar Direktīvu 89/395/EEK,
- skaidri attiecas tikai uz tām sastāvdaļām, kas iegūtas saskaņā ar 6. pantā minētajām normām vai ievestas saskaņā ar 11. pantā izklāstīto kārtību;
d) sastāvdaļas un to relatīvais saturs ir redzams sastāvdaļu sarakstā dilstošā secībā pēc svara;
e) norādes sastāvdaļu sarakstā ir redzamas vienā un tajā pašā krāsā un identiskā burtu izmērā un veidā;".
14. Regulas 5. panta 8. punkta pirmo daļu aizstāj ar šādu daļu:
"8. To vielu un produktu ierobežojošos sarakstus, kas minēti 3. punkta b), c) un d) apakšpunktā un 5.a punkta b), d) un e) apakšpunktā, saskaņā ar 14. pantā izklāstīto procedūru izveido VI pielikuma A, B un C iedaļās."
15. Regulas 5. panta 9. punktu aizstāj ar šādu punktu, un pievieno 10. un 11. punktu:
"9. Lai aprēķinātu 3. un 6. punktā minētos procentus, piemēro Direktīvas 79/112/EEK 6. un 7. pantā paredzētās normas.
10. Produkts, kas minēts 1. panta 1. punktā, vienlaikus nesatur sastāvdaļu, kura iegūta saskaņā ar 6. pantā izklāstītajām normām, un tādu pašu sastāvdaļu, kura nav iegūta saskaņā ar minētajām normām.
11. Līdz 1999. gada 1. janvārim Komisija pārskata šā panta un 10. panta noteikumus un iesniedz atbilstīgus ierosinājumus to izmaiņām."
16. Ar šādu tekstu aizstāj 6. pantu:
"6. pants
1. Bioloģiskās ražošanas metode nozīmē to, ka 1. panta 1. punkta a) apakšpunktā minēto produktu, izņemot sēklas un veģetatīvās pavairošanas materiālu, ražošanā:
a) vismaz I pielikuma prasībām un, ja vajadzīgs, sīki izstrādātiem noteikumiem, kas uz to attiecas, jābūt izpildītiem;
b) tikai tos produktus, kas ir uzskaitīti I un II pielikumā, drīkst izmantot kā augu aizsardzības produktus, mazgāšanas līdzekļus, mēslošanas līdzekļus, augsnes ielabotājus vai citam nolūkam, ja šāds nolūks ir precizēts II pielikumā attiecībā uz noteiktām vielām. Tās drīkst izmantot tikai saskaņā ar konkrētiem nosacījumiem, kas izklāstīti I un II pielikumā tiktāl, ciktāl atbilstīgais izmantojums ir atļauts attiecīgo dalībvalstu vispārējā lauksaimniecībā saskaņā ar attiecīgiem Kopienas noteikumiem vai valstu noteikumiem, kas atbilst Kopienas tiesību aktiem;
c) izmanto tikai sēklas vai veģetatīvās pavairošanas materiālu, kas ir ražots ar 2. punktā minēto bioloģiskās ražošanas metodi.
2. Bioloģiskās ražošanas metode nozīmē, ka sēklām un veģetatīvās pavairošanas materiālam mātes augs sēklu gadījumā un mātes augi — veģetatīvās pavairošanas materiāla gadījumā — vismaz vienā paaudzē vai daudzgadīgu augu gadījumā divas augšanas sezonas, ir iegūti saskaņā ar iepriekšējā punkta a) un b) apakšpunkta noteikumiem.
3. a) Atkāpjoties no 1. punkta c) apakšpunkta, sēklas un veģetatīvās pavairošanas materiālu, kas nav iegūts ar bioloģiskās ražošanas metodi, drīkst izmantot pārejas laikposmā, kas beidzas 2000. gada 31. decembrī, un ar dalībvalsts kompetentas iestādes piekrišanu, tiktāl, ciktāl šāda pavairošanas materiāla izmantotāji var saskaņā ar dalībvalsts kontroles iestādes vai organizācijas prasībām pierādīt, ka viņi nav varējuši tirgū iegūt attiecīgās sugas atbilstīgas šķirnes pavairošanas materiālu, un atbilstīgi 2. punkta prasībām. Tādā gadījumā jālieto pavairošanas materiāls, kas nav apstrādāts ar produktiem, kuri nav uzskaitīti II pielikuma B sadaļā, ja tas ir pieejams Kopienas tirgū. Dalībvalstis informē pārējās dalībvalstis un Komisiju par jebkuru atļauju, kas piešķirta saskaņā ar šo punktu;
b) procedūru, kas minēta 14. pantā, drīkst piemērot, lai pieņemtu lēmumu par:
- ierobežojumu ieviešanu līdz 2000. gada 31. decembrim attiecībā uz pārejas pasākumu, kas minēts a) apakšpunktā saistībā ar noteiktām pavairošanas materiāla sugām un/vai veidiem un/vai ķīmiskās apstrādes neizmantošanu,
- regulas a) apakšpunktā noteiktā izņēmuma attiecībā uz noteiktām pavairošanas materiāla sugām un/vai veidiem un attiecībā uz visu Kopienu vai tās noteiktām daļām saglabāšanu spēkā pēc 2000. gada 31. decembra,
- procedūras noteikumu un kritēriju ieviešanu attiecībā uz a) apakšpunktā minēto izņēmumu un informāciju, kas paziņota attiecīgām profesionālajām organizācijām, pārējām dalībvalstīm un Komisijai.
4. Līdz 1999. gada 31. decembrim Komisija pārskata šā panta, un jo īpaši 1. punkta c) apakšpunkta un 2. punkta, noteikumus un iesniedz jebkādus atbilstīgus priekšlikumus par izmaiņām tajos."
17. Aiz 6. panta iekļauj šādu pantu:
"6.a pants
1. Šajā pantā "sējeņi" nozīmē veselus sējeņus, kas paredzēti stādīšanai augu ražošanai.
2. Bioloģiskās ražošanas metode nozīmē, ka sējeņi, kurus izmanto ražotāji, ir iegūti saskaņā ar 6. pantu.
3. Atkāpjoties no 2. punkta, sējeņus, kas nav iegūti ar bioloģiskās ražošanas metodēm, drīkst izmantot pārejas laikposmā, kas beidzas 1997. gada 31. decembrī, tiktāl, ciktāl ir izpildīti šādi nosacījumi:
a) dalībvalsts kompetentā iestāde ir atļāvusi tos izmantot pēc tam, kad šādu materiālu izmantotājs vai izmantotāji ir saskaņā ar dalībvalsts kontroles iestādes vai organizācijas prasībām pierādījuši, ka tie nav varējuši iegūt attiecīgās sugas piemērotu šķirni Kopienas tirgū;
b) sējeņi kopš iesēšanas nav apstrādāti ne ar kādiem produktiem, izņemot II pielikuma A un B iedaļā uzskaitītos;
c) sējeņi ir no ražotāja, kas pieņēmis kontroles sistēmu, kura līdzvērtīga 9. pantā izklāstītajai kārtībai, un piekritis piemērot b) apakšpunktā minēto ierobežojumu. Šis noteikums stājas spēkā 1996. gada 1. janvārī;
d) pēc iestādīšanas sējeņiem jābūt kultivētiem saskaņā ar 6. panta 1. punkta a) un b) apakšpunkta noteikumiem vismaz sešas nedēļas līdz ražas novākšanai;
e) jebkura tāda produkta marķējums, kas satur no šādiem sējeņiem atvasinātas sastāvdaļas, nedrīkst ietvert 10. pantā minēto norādi;
f) neskarot nevienu ierobežojumu, kas izriet no 4. punktā minētās procedūras, jebkuru saskaņā ar šo punktu piešķirtu atļauju atsauc, tiklīdz beidzas minētais iztrūkums, un to termiņš beidzas vēlākais 1997. gada 31. decembrī.
4. a) Ja ir piešķirta 3. punktā minētā atļauja, dalībvalsts nekavējoties paziņo pārējām dalībvalstīm un Komisijai šādu informāciju:
- atļaujas izsniegšanas datumu,
- attiecīgās šķirnes un sugas nosaukumu,
- pieprasītos daudzumus un šādu daudzumu pamatojumu,
- paredzēto uzglabāšanas laiku,
- jebkādu citu informāciju, ko pieprasa Komisija vai pārējās dalībvalstis;
4. b) ja informācija, ko jebkura dalībvalsts iesniedz Komisijai un dalībvalstij, kura ir izsniegusi atļauju, liecina, ka attiecīgā šķirne uzglabāšanas laikā ir pieejama, dalībvalsts apsver atļaujas atcelšanu vai tās derīguma termiņa samazināšanu un 10 dienu laikā no informācijas saņemšanas datuma informē Komisiju un pārējās dalībvalstis par tās veiktajiem pasākumiem;
4. c) pēc dalībvalsts pieprasījuma vai pēc Komisijas iniciatīvas jautājumu iesniedz pārbaudei komitejai, kas minēta 14. pantā. Saskaņā ar 14. pantā izklāstīto procedūru drīkst pieņemt lēmumu par atļaujas atsaukšanu vai tās derīguma termiņa grozīšanu."
18. Aiz 1. punkta 7. pantā iekļauj šādu punktu:
"1. a Regulas 1. punktā paredzētie nosacījumi neattiecas uz produktiem, kas saskaņā ar Kopienā ievērotajiem bioloģiskās lauksaimniecības prakses noteikumiem ir bijuši parastā lietošanā pirms šīs regulas pieņemšanas."
19. Regulas 9. panta 1. punktā terminus "uzņēmēji, kas ražo vai sagatavo produktus, kā minēts 1. pantā" aizstāj ar terminiem "uzņēmēji, kas ražo, sagatavo vai importē no trešām valstīm produktus, kā minēts 1. pantā".
20. Regulas 9. panta 5. punkta b) apakšpunktā terminu "neatbilstība noteikumiem" aizstāj ar "neatbilstība noteikumiem un/vai to pārkāpumi".
21. Regulas 9. panta 6. punkta c) apakšpunktā terminu "pārkāpumus" aizstāj ar "pārkāpumus un/vai neatbilstības gadījumus".
22. Regulas 9. panta 6. punkta d) apakšpunktā terminu "7., 8. un 9. punktā minētajām" aizstāj ar "7., 8., 9. un 11. punktā minētajām".
23. Aiz 6. punkta 9. pantā iekļauj šādu punktu:
"6. a Līdz 1996. gada 1. janvārim dalībvalstis izdod koda numuru katrai kontroles iestādei vai organizācijai, kas ir apstiprināta un nozīmēta saskaņā ar šā panta noteikumiem. Par to tās informē pārējās dalībvalstis un Komisiju. Komisija publicē koda numurus sarakstā, kas ir minēts 15. panta pēdējā daļā."
24. Regulas 9. pantu papildina ar šādu punktu:
"11. No 1998. gada 1. janvāra un neierobežojot 5. un 6. punkta noteikumus, apstiprinātajām kontroles iestādēm jāatbilst prasībām, kas izklāstītas 1989. gada 26. jūnija EN 45011 standarta nosacījumos."
25. Minētās regulas 10. panta 1. punktu aizstāj ar šādu punktu:
"1. Uz produktu marķējuma, kā minēts 1. pantā, drīkst būt V pielikumā norādītā norāde un/vai logotips, kas norāda, ka uz produktiem attiecas īpaša kontroles sistēma, tikai tad, ja šādi produkti:
a) atbilst 5. panta 1. vai 3. punkta prasībām;
b) visu ražošanas un sagatavošanas procesa laiku ir bijuši pakļauti 9. pantā minētajam kontroles režīmam;
c) ražotājs vai sagatavotājs tos noslēgtā iepakojumā pārdod tieši galapatērētājam, vai arī tos laiž tirgū kā fasētus pārtikas produktus; ja tos pārdod ražotājs vai sagatavotājs tieši galapatērētājam, noslēgto iepakojumu nepieprasa, ja marķējums ļauj skaidri un nepārprotami pazīt produktu, kam ir prasīta šī norāde;
d) uz to marķējuma ir norādīts ražotāja, sagatavotāja vai pārdevēja vārds un/vai uzņēmuma nosaukums līdz ar kontroles iestādes vai organizācijas koda numuru, kā arī jebkura norāde, ko pieprasa saskaņā ar Kopienas tiesību aktiem, ievērojot regulu par pārtikas produktu marķēšanu noteikumus."
26. Regulas 10. panta 3. punkta a) apakšpunktā terminus "5., 6. un 7. pants" aizstāj ar "5. un 6. pants".
27. Ar šādu tekstu aizstāj 10. panta 5., 6. un 7. punktu:
"Vispārējie izpildes pasākumi
10.a pants
1. Ja dalībvalsts atklāj nelikumības vai pārkāpumus saistībā ar šīs regulas piemērošanu produktam no citas dalībvalsts, uz kura ir norādes, kā minēts 2. pantā un/vai V pielikumā, par to informē dalībvalsti, kas ir nozīmējusi kontroles organizāciju vai apstiprinājusi kontroles iestādi, un Komisiju.
2. Dalībvalstis veic pasākumus un darbību, kāda ir vajadzīga, lai novērstu 2. pantā un/vai V pielikumā minēto norāžu negodīgu izmantošanu."
28. Regulas 11. panta 3. punkta a) apakšpunktā terminu "kontroles organizācijas" aizstāj ar "kontroles iestāde un/vai kontroles organizācija".
29. Regulas 11. panta 6. punkta a) apakšpunktā datumu "1995. gada 31. jūlijs" aizstāj ar "2002. gada 31. decembris".
30. Minētās regulas 11. panta 6. punkta a) apakšpunkta pēdējo teikumu aizstāj ar šādu:
"Tas beidzas brīdī, kad tiek pieņemts lēmums iekļaut trešo valsti sarakstā, kas minēts 1. punkta a) apakšpunktā, ja vien tas neattiecas uz produktu, kas ražots reģionā, kurš nav precizēts 1. punkta a) apakšpunktā minētajā lēmumā, un kas nav pārbaudīts saskaņā ar trešās valsts iesniegto lūgumu, un tikai tad, ja minētā trešā valsts ir piekritusi turpināt atļauju izsniegšanas kārtību, ko paredz šis punkts."
31. Regulas 11. pantu papildina ar šādu punktu:
"7. Komisija saskaņā ar 14. pantā izklāstīto procedūru pēc dalībvalsts lūguma drīkst apstiprināt trešās valsts kontroles iestādi, ko pirms tam iepriekš ir novērtējusi attiecīgā dalībvalsts, un pievienot to 1. punkta a) apakšpunktā minētajam sarakstam. Komisija nosūta lūgumu attiecīgajai trešajai valstij."
32. Regulas 13. pantā pirms pirmā ievilkuma iekļauj šādu ievilkumu:
"— sīki izstrādāti noteikumi šīs regulas piemērošanai,".
33. Regulas 13. panta pēdējo ievilkumu aizstāj ar šādu ievilkumu:
"— V pielikuma grozījumi, lai noteiktu Kopienas logotipu, kas papildinātu vai aizstātu norādi, ka uz produktiem attiecas kontroles sistēma."
2. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 2694/95 (1995. gada 21. novembris) par dažu preču klasifikāciju Kombinētajā nomenklatūrā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 23. jūlija Regulu (EEK) Nr. 2658/87 par tarifu un statistikas nomenklatūru un kopējo muitas tarifu [1], kurā jaunākie grozījumi izdarīti ar Komisijas Regulu (EK) Nr. 2588/95 [2], un jo īpaši tās 9. pantu,
tā kā atbilstīgi minētajiem vispārīgiem noteikumiem preces, kas raksturotas šīs regulas pielikuma tabulas 1. ailē, jāklasificē saskaņā ar attiecīgiem KN kodiem, kas norādīti tabulas 2. ailē, pamatojumu sniedzot 3. ailē;
IR PIEŅĒMUSI ŠO REGULU.
1. pants
Preces, kas raksturotas pielikuma tabulas 1. ailē, kombinētajā nomenklatūrā klasificē ar attiecīgiem KN kodiem, kas norādīti minētās tabulas 2. ailē.
2. pants
Uz juridiski saistošu informāciju par tarifiem, ko sniedz dalībvalstu muitas dienesti, bet kas neatbilst šajā regulā noteiktajām tiesībām, var turpināt atsaukties trīs mēnešus, pamatojoties uz 12. panta 6. punktu Regulā (EEK) Nr. 2913/92.
3. pants
Šī regula stājas spēkā 21. dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 2802/95 (1995. gada 4. decembris) par dažu preču klasifikāciju kombinētajā nomenklatūrā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 23. jūlija Regulu (EEK) Nr. 2658/87 [1] par tarifu un statistikas nomenklatūru un kopējo muitas tarifu, kurā jaunākie grozījumi izdarīti ar Komisijas Regulu (EK) Nr. 2588/95 [2], un jo īpaši tās 9. pantu,
tā kā Regulā (EEK) Nr. 2658/87 ir paredzēti kombinētās nomenklatūras interpretācijas vispārīgie noteikumi un šie noteikumi ir piemērojami arī jebkurai citai nomenklatūrai, kas pilnīgi vai daļēji uz to pamatojas vai kas tai pievieno papildu apakšiedaļas, un kas ir ieviesta ar īpašiem Kopienas noteikumiem, lai piemērotu tarifus un citus pasākumus, kuri attiecas uz preču tirdzniecību;
IR PIEŅĒMUSI ŠO REGULU.
1. pants
Preces, kas raksturotas pielikuma tabulas 1. ailē, kombinētajā nomenklatūrā klasificē ar attiecīgiem KN kodiem, kas norādīti minētās tabulas 2. ailē.
2. pants
Uz juridiski saistošu informāciju par tarifiem, ko sniedz dalībvalstu muitas dienesti, bet kas neatbilst šajā regulā noteiktajām tiesībām, var turpināt atsaukties trīs mēnešus, pamatojoties uz 12. panta 6. punktu Regulā (EEK) Nr. 2913/92.
3. pants
Šī regula stājas spēkā 21. dienā pēc tās publicēšanas Eiropas Kopienu Oficiālajā Vēstnesī.
ar ko nosaka eksporta kompensācijas vīna nozarē un atceļ Regulu (EEK) Nr. 2137/93
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 16. marta Regulu (EEK) Nr. 822/87 par vīnu tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 1544/95 [2], un jo īpaši tās 55. panta 8. punktu,
tā kā situācija starptautiskajā tirdzniecībā vai dažu tirgu konkrētās prasības var radīt vajadzību kompensāciju variēt saskaņā ar minētā produkta izmantošanu vai īpatnībām;
IR PIEŅĒMUSI ŠO REGULU.
1. pants
1. Eksporta kompensācijas, kas paredzētas Regulas (EEK) Nr. 822/87 55. pantā, ir noteiktas šīs regulas pielikumā.
2. Ar šo atceļ Regulu (EEK) Nr. 2137/93.
2. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
(1995. gada 18. decembris), kas groza dažas regulas par putnu gaļas un olu tirgus kopēju organizāciju un par vienotu sistēmu tirdzniecībai ar ovalbumīnu un laktabumīnu
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1979. gada 5. februāra Regulu (EEK) Nr. 234/79 par kārtību Kopējo muitas tarifu nomenklatūras precizēšanā lauksaimniecības produktiem [1], kurā jaunākie grozījumi izdarīti ar Regulu (EEK) Nr. 3209/89 [2], un jo īpaši tās 2. panta 1. punktu,
ņemot vērā Padomes 1975. gada 29. oktobra Regulu (EEK) Nr. 2771/75 par olu tirgus kopēju organizāciju [3], kurā jaunākie grozījumi izdarīti ar Austrijas, Somijas un Zviedrijas Pievienošanās aktu un ar Regulu (EK) Nr. 3290/94 [4], un jo īpaši tās 3. panta 2. punktu, 5. panta 4. punktu, 6. panta 4. punktu un 18. panta 13. punktu,
ņemot vērā Padomes 1975. gada 29. oktobra Regulu (EEK) Nr. 2777/75 par putnu gaļas tirgus kopēju organizāciju [5], kurā jaunākie grozījumi izdarīti ar Austrijas, Somijas un Zviedrijas Pievienošanās aktu un ar Regulu (EK) Nr. 3290/94, un jo īpaši tās 5. panta 4. punktu un 8. panta 12. punktu,
ņemot vērā Padomes 1975. gada 29. oktobra Regulu (EEK) Nr. 2783/75 par vienotu sistēmu tirdzniecībai ar ovalbumīnu un laktalbumīnu [6], kurā jaunākie grozījumi izdarīti ar Austrijas, Somijas un Zviedrijas Pievienošanās aktu un ar Regulu (EK) Nr. 3290/94, un jo īpaši tās 2. panta 2. punktu, 3. panta 4. punktu un 4. panta 4. punktu,
ņemot vērā Padomes 1990. gada 5. marta Regulu (EEK) Nr. 715/90 par kārtību, ko piemēro lauksaimniecības produktiem un dažām precēm, kas iegūtas, pārstrādājot lauksaimniecības produktus ar izcelsmi ĀKK valstīs vai aizjūras zemēs un teritorijās (AZT) [7], kurā jaunākie grozījumi izdarīti ar Regulu (EEK) Nr. 2484/94 [8], un jo īpaši tās 27. panta 2. punktu,
ņemot vērā Padomes 1993. gada 13. decembra Regulu (EK) Nr. 3491/93 par dažām procedūrām, saskaņā ar kurām piemērot Eiropas Līgumu par asociācijas izveidošanu starp Eiropas Kopienām un to dalībvalstīm, no vienas puses, un Ungārijas Republiku, no otras puses [9], kurā jaunākie grozījumi izdarīti ar Regulu (EK) Nr. 3379/94 [10] un jo īpaši tās 1. pantu,
ņemot vērā Padomes 1993. gada 13. decembra Regulu (EK) Nr. 3492/93 par dažām procedūrām, saskaņā ar kurām piemērot Eiropas Līgumu par asociācijas izveidošanu starp Eiropas Kopienām un to dalībvalstīm, no vienas puses, un Polijas Republiku, no otras puses [11], kurā jaunākie grozījumi izdarīti ar Regulu (EK) Nr. 3379/94, un jo īpaši tās 1. pantu,
ņemot vērā Padomes 1994. gada 19. decembra Regulu (EK) Nr. 3296/94 par dažām procedūrām, saskaņā ar kurām piemērot Eiropas Līgumu par asociācijas izveidošanu starp Eiropas Kopienām un to dalībvalstīm, no vienas puses, un Čehijas Republiku, no otras puses [12], kurā jaunākie grozījumi izdarīti ar Regulu (EK) Nr. 3379/94, un jo īpaši tās 1. pantu,
ņemot vērā Padomes 1994. gada 19. decembra Regulu (EK) Nr. 3297/94 par dažām procedūrām, saskaņā ar kurām piemērot Eiropas Līgumu par asociācijas izveidošanu starp Eiropas Kopienām un to dalībvalstīm, no vienas puses, un Slovākijas Republiku, no otras puses [13], kurā jaunākie grozījumi izdarīti ar Regulu (EK) Nr. 3379/94, un jo īpaši tās 1. pantu,
ņemot vērā Padomes 1992. gada 15. jūnija Regulu (EEK) Nr. 1601/92 par īpašiem pasākumiem Kanāriju salām attiecībā uz konkrētiem lauksaimniecības produktiem [14], kurā jaunākie grozījumi izdarīti ar Regulu (EK) Nr. 2537/95 [15], un jo īpaši tās 3. panta 4. punktu,
ņemot vērā Padomes 1994. gada 29. marta Regulu (EK) Nr. 774/94, ar kuru atver dažas Kopienas tarifa kvotas augstākā labuma liellopu gaļai un cūkgaļai, mājputnu gaļai, kviešiem un kviešu un rudzu graudu maisījumam, un klijām, atsijām un pārējiem atlikumiem un paredz to pārvaldību [16], kurā jaunākie grozījumi izdarīti ar Komisijas Regulu (EK) Nr. 2198/95 [17], un jo īpaši tās 1. pantu,
ņemot vērā Padomes 1993. gada 20. decembra Regulu (EK) Nr. 3641/93 par dažām procedūrām, saskaņā ar kurām piemērot Pagaidu vienošanos attiecībā uz tirdzniecību un ar tirdzniecību saistītiem jautājumiem starp Eiropas Ekonomikas kopienu un Eiropas Ogļu un tērauda kopienu, no vienas puses, un Bulgārijas Republiku, no otras puses [18], kurā jaunākie grozījumi izdarīti ar Regulu (EK) Nr. 3379/94, un jo īpaši tās 1. pantu,
ņemot vērā Padomes 1993. gada 20. decembra Regulu (EK) Nr. 3642/93 par dažām procedūrām, saskaņā ar kurām piemērot Pagaidu vienošanos attiecībā uz tirdzniecību un ar tirdzniecību saistītiem jautājumiem starp Eiropas Ekonomikas kopienu un Eiropas Ogļu un tērauda kopienu, no vienas puses, un Rumāniju, no otras puses [19], kurā jaunākie grozījumi izdarīti ar Regulu (EK) Nr. 3379/94, un jo īpaši tās 1. pantu,
ņemot vērā Padomes 1995. gada 29. maija Regulu (EK) Nr.1275/95 par dažām procedūrām, saskaņā ar kurām piemērot Līgumu par brīvu tirdzniecību un ar tirdzniecību saistītiem jautājumiem starp Eiropas Kopienu, Eiropas Atomenerģijas kopienu un Eiropas Ogļu un tērauda kopienu, no vienas puses, un Igaunijas Republiku, no otras puses [20], un jo īpaši tās 1. pantu,
ņemot vērā Padomes 1995. gada 29. maija Regulu (EK) Nr.1276/95 par dažām procedūrām, saskaņā ar kurām piemērot Līgumu par brīvu tirdzniecību un ar tirdzniecību saistītiem jautājumiem starp Eiropas Kopienu, Eiropas Atomenerģijas kopienu un Eiropas Ogļu un tērauda kopienu, no vienas puses, un Latvijas Republiku [21], no otras puses, un jo īpaši tās 1. pantu,
ņemot vērā Padomes 1995. gada 29. maija Regulu (EK) Nr.1277/95 par dažām procedūrām, saskaņā ar kurām piemērot Līgumu par brīvu tirdzniecību un ar tirdzniecību saistītiem jautājumiem starp Eiropas Kopienu, Eiropas Atomenerģijas kopienu un Eiropas Ogļu un tērauda kopienu, no vienas puses, un Lietuvas Republiku, no otras puses [22], un jo īpaši tās 1. pantu,
IR PIEŅĒMUSI ŠO REGULU.
1. pants
1. KN kodu 020731 aizstāj ar KN kodu 020734; KN kodus 02073990 un 020750 aizstāj ar KN kodiem 02071391, 02071491, 02072691, 02072791, 02073591, 02073681, 02073685 un 02073689; aiz koda 160231 iekļauj kodu 160232:
- Regulas (EEK) Nr. 2777/75 1. panta 1. punktā,
- Komisijas Regulas (EEK) Nr. 109/80 [24] 1. pantā.
2. Pirms KN koda 010519 iekļauj KN kodu 010512:
3. Pirms KN koda 160239 iekļauj KN kodu 160232:
- Regulas (EEK) Nr. 715/90 6. panta 2. punktā,
- Komisijas Regulas (EEK) Nr. 903/90 [26] 1. pantā un 3. panta 1. punkta b) apakšpunktā.
4. Komisijas Regulas (EEK) Nr. 1729/92 [27] I pielikumā KN kodu 020723 aizstāj ar KN kodu 020733.
- Komisijas Regula (EEK) Nr. 2699/93 [28],
- Komisijas Regula (EK) Nr. 1431/94 [29],
- Komisijas Regula (EK) Nr. 1559/94 [30],
- Komisijas Regula (EK) Nr. 1474/95 [31],
- Komisijas Regula (EK) Nr. 1484/95 [32],
- Komisijas Regula (EK) Nr. 1866/95 [33].
6. Padomes Regulas (EEK) Nr. 2783/75 1. pantu aizstāj ar šādu pantu:
"1. pants Ja vien šajā regulā nav noteikts citādi, Kopējo muitas tarifu nodevu likmes attiecas uz šādiem produktiem: KN kods Apraksts
– olu albumīns:
2. pants
Regula uzliek saistības kopumā un ir tieši piemērojama visās dalībvalstīs.
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 84. panta 2. punktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
saskaņā ar Līguma 189.c pantā norādīto procedūru [3],
tā kā Kopiena ir nopietni norūpējusies par tādiem negadījumiem uz jūras, kuros gājuši bojā cilvēki;
tā kā Starptautiskais drošības vadības kodekss, kas paredz kuģu drošu darbību un piesārņojuma novēršanu, še turpmāk "ISM kodekss", ko dalībvalstu klātbūtnē ar 1993. gada. 4. novembra asamblejas Rezolūciju A.741(18) pieņēma Starptautiskā jūrniecības organizācija (SJO), iekļaujot to 1974. gada Starptautiskajā konvencijā par cilvēku dzīvības aizsardzību uz jūras, no 1998. gada 1. jūliju attieksies uz ro-ro pasažieru kuģiem;
tā kā šis ir viens no pasākumiem, lai uzlabotu drošību uz jūras; tā kā ISM kodekss vēl ir rekomendējošs, nevis obligāts dokuments;
tā kā cilvēka dzīvības aizsardzību uz jūras var efektīvi palielināt, strikti un kā obligātu piemērojot ISM kodeksu;
tā kā Kopiena visvairāk ir norūpējusies par ro-ro pasažieru prāmju drošības vadību; tā kā vienota un saskaņota ISM kodeksa ieviešana visās dalībvalstīs ir solis uz pasažieru ro-ro prāmju drošības vadību;
tā kā 1994. gada 22. decembra Rezolūcijā par pasažieru ro-ro prāmju drošību [4] Padome aicināja Komisiju saskaņā ar starptautiskajiem tiesību aktiem iesniegt priekšlikumu par ātrāku obligātu ISM kodeksa piemērošanu visiem tādiem pasažieru ro-ro prāmjiem, kas regulāri kursē uz Eiropas ostām vai no tām;
tā kā precīza un obligāta ISM kodeksa piemērošana ir vajadzīga, lai nodrošinātu, ka uzņēmumi, kas izmanto jūras pasažieru ro-ro prāmjus, gan prāmju, gan uzņēmumu līmenī izveidotu un pienācīgi pārvaldītu drošības vadības sistēmas;
tā kā Kopienas līmenī var vislabāk nodrošināt ISM kodeksa noteikumu ātrāku ieviešanu un to piemērošanas efektīvu kontroli, izvairoties no konkurences izkropļojumiem starp dažādām Kopienas ostām un ro-ro prāmjiem; tā kā šādu ieviešanu var nodrošināt tikai tieši piemērojama regula; tā kā ātrākas ieviešanas dēļ Regulai jāstājas spēkā no 1996. gada 1. jūlija;
tā kā ātrāka obligāta ISM kodeksa ieviešana attiecībā uz visiem ro-ro prāmjiem neatkarīgi no to karoga ir saistīta arī ar SJO Rezolūcijas A.741(18) 2. punktā iekļauto aicinājumu, kurā valdībām stingri pieprasa pēc iespējas ātrāk ieviest kodeksu, dodot priekšroku inter alia pasažieru kuģiem;
tā kā, pirmkārt, par kuģa drošību atbild karoga valstis; tā kā dalībvalstis var nodrošināt, ka prāmji, kas kuģo ar to karogu, un uzņēmumi, kas minētos prāmjus izmanto, ievēro attiecīgus drošības noteikumus; tā kā vienīgais veids, lai neatkarīgi no karoga nodrošinātu drošību visiem tādiem ro-ro prāmjiem, kuri kursē vai vēlas regulāri kursēt no to ostām, ir tāds, ka dalībvalstis kā nosacījumu regulārai satiksmei no to ostām izvirza efektīvu atbilstību drošības noteikumiem;
tā kā uzņēmumu, kas savus ro-ro prāmjus izmanto tikai satiksmei piekrastes ūdeņos starp vienas un tās pašas dalībvalsts ostām, iespējamais apdraudējums ir mazāks un tiem būs jāuzņemas proporcionāli lielāks administratīvais darbs neka citiem uzņēmumiem, tāpēc šiem uzņēmumiem būtu jāpiemēro pagaidu izņēmums;
tā kā jāizklāsta prasības, saskaņā ar kurām piemēro ISM kodeksu, kā arī jāparedz nosacījumi, lai izsniegtu un verificētu atbilstības dokumentu un drošības vadības sertifikātu;
tā kā dalībvalstis, lai izpildītu saistības saskaņā ar šo regulu, iespējams, deleģēs vai izvēlēsies īpašas iestādes; tā kā attiecīgais veids, lai nodrošinātu vienādu un pienācīgu kontroli, ir pieprasīt, ka minētajām iestādēm būtu jāatbilst Padomes 1994. gada 22. novembra Direktīvas 94/57/EK par kopīgiem noteikumiem un standartiem attiecībā uz organizācijām, kas pilnvarotas veikt kuģu pārbaudes un apsekojumus, un attiecīgajām darbībām, kuras veic valsts administrācijas jūras lietu jomā [5], prasībām;
tā kā jebkurai dalībvalstij vajadzētu būt iespējamam apturēt noteiktu ro-ro prāmju satiksmi no tās ostām, ja tā uzskata, ka ir apdraudēta cilvēku dzīvība, īpašums vai apkārtējā vide, ievērojot lēmumu, kas jāpieņem regulatīvai komitejai un kam dalībvalstīm jāpakļaujas;
tā kā, lai grozītu šo regulu, ņemot vērā attīstību starptautiskā līmenī, ir vajadzīga vienkāršota procedūra, ko īsteno regulatīvā komiteja;
tā kā šo drošības noteikumu strauja ieviešana rada īpašas tehniskas un administratīvas problēmas Grieķijai, jo Grieķijā ir reģistrēts ļoti daudz uzņēmumu, kas izmanto prāmjus, kuri kuģo ar Grieķijas karogu un veic reisus tikai starp Grieķijas ostām; tā kā tāpēc, lai pārvaldītu šo situāciju, uz laiku būtu jāpiešķir pagaidu izņēmuma statuss, ņemot vērā arī to, ka līdz 2004. gada 1. janvārim uz regulāro pasažieru prāmju satiksmi starp Grieķijas ostām neattiecas pakalpojumu sniegšanas brīvība, kas piešķirta ar Padomes 1992. gada 7. decembra Regulu (EEK) Nr. 3577/92, ar ko piemēro principu, kurš paredz jūras transporta pakalpojumu sniegšanas brīvību dalībvalstīs (jūras kabotāža) [6],
IR PIEŅĒMUSI ŠO REGULU.
1. pants
Šīs regulas mērķis ir pastiprināt pasažieru ro-ro prāmju, kuri regulāri kursē uz Kopienas dalībvalstu ostām vai no tām, drošības vadību, drošu ekspluatāciju un piesārņojuma novēršanu, nodrošinot, ka uzņēmumi, kas izmanto ro-ro prāmjus, ievēro ISM kodeksu, tādējādi, ka:
- uzņēmumi izveido un pienācīgi uztur kuģa un krasta drošības vadības sistēmas, un
- minētās sistēmas kontrolē karoga valsts un ostas valsts administrācijas.
2. pants
Šajā regulā un nolūkā īstenot ISM kodeksu:
a) "ro-ro prāmis" ir jūras pasažieru kuģis, kura aprīkojums ir tāds, ka autotransporta vai dzelzceļa transporta līdzekļi var iebraukt un izbraukt no kuģa, un kurš pārvadā vairāk nekā 12 pasažierus;
b) "regulāra satiksme" ir ro-ro prāmja braucienu kopums, kas nodrošina satiksmi starp tiem pašiem diviem vai vairākiem punktiem:
1) saskaņā ar publicētu kustības grafiku; vai
2) ar tik regulāriem un biežiem braucieniem, kas veido atpazīstamus, sistemātiskus braucienu kopumus;
c) "uzņēmums" ir ro-ro prāmja īpašnieks vai jebkura cita organizācija vai persona, piemēram, pārvaldnieks vai fraktētājs, kas fraktē kuģi bez apkalpes, kurš no īpašnieka pārņēmis atbildību par ro-ro prāmja ekspluatāciju;
d) "atzīta organizācija" ir iestāde, kas ir atzīta saskaņā ar Direktīvas 94/57/EK noteikumiem;
e) "ISM kodekss" ir Drošas kuģu ekspluatācijas un piesārņojuma novēršanas vadības starptautiskais kodekss, ko pieņēmusi SJO ar asamblejas 1993. gada 4. novembra Rezolūciju A.741(18) un kas pievienots kā pielikums šai regulai;
f) "administrācija" ir ro-ro prāmja karoga valsts valdība;
g) "atbilstības dokuments" ir dokuments, kas izsniegts uzņēmumiem saskaņā ar ISM kodeksa 13.2. punktu;
h) "drošības vadības sertifikāts" ir sertifikāts, kas izsniegts ro-ro prāmjiem saskaņā ar ISM kodeksa 13.4. punktu;
i) "piekrastes ūdeņi" ir rajoni, kuros ievērojamu viļņu, kā augstums pārsniedz 1,5 m, iespēja gadā ir mazāka par 10 %, un kuros ro-ro prāmis nekad neatrodas tālāk par sešām jūras jūdzēm no patvēruma vietas, kur var izcelties krastā cilvēki, kas cietuši kuģa katastrofā.
3. pants
Šī regula attiecas uz visiem uzņēmumiem, kas ekspluatē vismaz vienu ro-ro prāmi regulārai satiksmei uz Kopienas dalībvalsts ostu vai no tās neatkarīgi no prāmja karoga valsts.
4. pants
1. Visi uzņēmumi ievēro visus ISM kodeksa 1.2. līdz 13.1. punkta un 13.3. punkta noteikumus, it kā šie noteikumi būtu obligāti kā prasība attiecībā uz to kuģiem, lai tie varētu veikt regulāru satiksmi uz Kopienas dalībvalsts ostu vai no tās.
2. Atkāpjoties no 1. punkta, uzņēmumi, kas izmanto ro-ro prāmjus regulārai satiksmei tikai piekrastes ūdeņos starp ostām, kuras atrodas vienā un tajā pašā dalībvalstī, var atlikt šo noteikumu ievērošanu līdz 1997. gada 1. jūlijam.
5. pants
1. Dalībvalstis ievēro visus ISM kodeksa 13.2., 13.4. un 13.5. punkta noteikumus tā, it kā šie noteikumi attiecībā uz uzņēmumiem un ro-ro prāmjiem būtu obligāti.
2. Dalībvalstis 1. punkta mērķiem var pilnvarot tikai atzītu organizāciju vai tai pilnībā vai daļēji uzticēties.
ISM kodeksa 13.2. punkta mērķiem dalībvalsts var izsniegt atbilstības dokumentus tikai uzņēmumiem, kuru galvenā darbības vieta ir attiecīgajā dalībvalstī. Pirms izsniedz šādu dokumentu, dalībvalstis apspriežas ar ro-ro prāmja karoga valsts administrāciju, ja šī administrācija nav izsniedzējas dalībvalsts administrācija.
3. Atbilstības dokuments ir derīgs tikai piecus gadus kopš izsniegšanas dienas vienmēr ar noteikumu, ka reizi gadā veic verifikāciju, lai pārliecinātos, ka drošības vadības sistēma darbojas atbilstīgi, un lai apstiprinātu, ka iespējamās izmaiņas, kas ieviestas kopš pēdējās verifikācijas, atbilst ISM kodeksa noteikumiem.
4. Drošības vadības sertifikāts ir derīgs tikai piecus gadus kopš izsniegšanas dienas vienmēr ar noteikumu, ka vismaz reizi 30 mēnešos vai arī biežāk veic verifikāciju, lai pārliecinātos, vai drošības vadības sistēma darbojas atbilstīgi, kā arī, lai pārliecinātos, ka iespējamās izmaiņas, kas ieviestas kopš pēdējās verifikācijas, atbilst ISM kodeksa noteikumiem.
5. Šīs regulas un jo īpaši tās 6. panta mērķiem katra dalībvalsts atzīst atbilstības dokumentu vai drošības vadības sertifikātu, ko izsniegusi jebkuras citas dalībvalsts administrācija vai arī organizācija, kura darbojas tās vārdā.
6. Dalībvalsts atzīst atbilstības dokumentus un drošības vadības sertifikātus, ko izsniegusi trešo valstu administrācija vai kas izsniegti trešo valstu administrācijas vārdā, ja minētie dokumenti atbilst šīs Regulas noteikumiem.
Atbilstības dokumentus un drošības vadības sertifikātus, kas izsniegti trešo valstu administrācijas vārdā, var atzīt tikai tad, ja tos izsniegusi atzīta organizācija.
6. pants
Dalībvalstis pašas pārliecinās, ka visi uzņēmumi, kas nodrošina regulāru ro-ro prāmju satiksmi uz to ostām vai no tām, atbilst šīs regulas noteikumiem.
7. pants
Ja dalībvalsts atzīst, ka uzņēmums, kaut arī tam ir atbilstības dokuments, nevar veikt regulāru satiksmi ar ro-ro prāmjiem uz tās ostām vai no tām, jo pastāv nopietni draudi cilvēku dzīvībai, īpašumam vai apkārtējai videi, šādu līniju darbību var pārtraukt, līdz draudi novērsti.
Šādos apstākļos piemēro šādu procedūru:
8. pants
Lai ņemtu vēra ISM kodeksa vispārīgos noteikumus, Komisija trīs gadus pēc šīs Regulas stāšanās spēkā pārskata tās īstenošanu un ierosina jebkādus piemērotus pasākumus.
9. pants
Lai ņemtu vērā attīstību starptautiskā līmenī un jo īpaši SJO:
a) IMS kodeksa definīciju 2. pantā;
b) atbilstības dokumenta un/vai drošības vadības sertifikāta derīguma laiku un tādas verifikācijas biežumu, kura saistīta ar šo dokumentu, 5. panta 3. un 4. punktā;
c) pielikumu;
10. pants
1. Komisijai palīdz komiteja, kas izveidota saskaņā ar Padomes Direktīvas 93/75/EEK [7] 12. panta 1. punktu.
2. Komisijas pārstāvis iesniedz komitejā veicamo pasākumu projektu. Komiteja sniedz atzinumu par projektu termiņā, kuru priekšsēdētājs var noteikt atbilstīgi jautājuma steidzamībai. Atzinumu sniedz ar balsu vairākumu, kas Līguma 148. panta 2. punktā paredēts gadījumiem, kad Padomei jāpieņem lēmums pēc Komisijas priekšlikuma. Dalībvalstu pārstāvju balsis komitejā vērtē tā, kā noteikts šajā pantā. Priekšsēdētājs nebalso.
3. a) Komisija pieņem paredzētos pasākumus, ja tie ir saskaņā ar komitejas atzinumu.
b) Ja paredzētie pasākumi nav saskaņā ar komitejas atzinumu vai ja atzinumu nesniedz, Komisija tūlīt iesniedz Padomei ierosinājumu attiecībā uz veicamajiem pasākumiem. Padome pieņem lēmumu ar kvalificētu balsu vairākumu.
c) Ja 40 dienu laikā, kopš Padomē iesniegts ierosinājums, Padome nav pieņēmusi lēmumu, Komisija apstiprina ierosinātos pasākumus.
11. pants
Atkāpjoties no pirmā apakšpunkta, šo Regulu līdz 1997. gada 31. decembrim nepiemēro uzņēmumiem, kas ir dibināti saskaņā ar Grieķijas tiesību aktiem un kas izmanto Grieķijā reģistrētos un ar Grieķijas karogu peldošos ro-ro prāmjus, lai nodrošinātu regulāru satiksmi tikai starp tām ostām, kuras atrodas Grieķijā.
Šī regula uzliek saistības kopumā un ir tieši piemērojama visās dalībvalstīs. Briselē, 1995. gada 8. decembrī Padomes vārdā — priekšsēdētājs J. Borrell Fontelles
par Kopienas lauksaimniecības statistikas uzlabošanu (96/411/EK)
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Padomes 1993. gada 22. jūlija Lēmumu 93/464/EEK par prioritāro pasākumu pamatprogrammu statistikas informācijas jomā 1993. līdz 1997. gadam [3], jo īpaši tā 4. panta a) punktu,
tā kā ar Lēmumu 93/464/EEK apstiprinātajā pamatprogrammā 1993. – 1997. gadam cita starpā tiek noteikta vajadzība labāk izmantot lauksaimniecības statistikai paredzētos resursus, īstenojot skrīninga rezultātus, ko veica atbilstoši iepriekšējai statistikas programmai, kas apstiprināta ar Padomes 1989. gada 19. jūnija Rezolūciju par prioritāro pasākumu plāna īstenošanu statistikas informācijas jomā — Eiropas Kopienu Statistikas programma (1989. līdz 1992. gadam) [4];
tā kā šajā skrīningā atklāja to izmaiņu galvenos aspektus, kas iekļaujamas Kopienas lauksaimniecības statistikā;
tā kā šīs izmaiņas aptver dažas no galvenajām nozarēm, kur iespējama ekonomija un kur ir jaunas vai augošas vajadzības; tā kā šīm izmaiņām jāatbilst saskaņotajiem vispārējiem principiem;
tā kā valstu veiktie pielāgojumi ir jākoordinē Kopienas līmenī, lai nodrošinātu to, ka:
a) dati ir pietiekoši ticami katras dalībvalsts gadījumā un salīdzināmi dalībvalstu starpā;
b) Komisija var savlaicīgi identificēt, sagatavot un ierosināt grozījumus Padomes tiesību aktos, ja tādi nepieciešami, turklāt Komisija savlaicīgi apstiprina Padomes tiesību aktu īstenošanas noteikumus;
c) atsevišķo dalībvalstu metodoloģiskie pētījumi par jaunā informācijas pieprasījuma efektīvu izpildi ir lietderīgi;
d) valstu darbības laika izvēlē tiek ņemtas vērā Kopienas kopīgās intereses;
e) Kopienas finanšu resursus, kas veicina šīs programmas izpildi, izlieto papildus citiem valsts resursiem un visefektīvākajā veidā;
tā kā šo koordināciju vislabāk var panākt formālas struktūras ietvaros, kas ļauj kopīgi izvērtēt tehniskās grūtības un priekšrocības un veikt tādu izvēli, kas atbilst valstu un Kopienas interesēm;
tā kā ir vajadzīgs Kopienas finanšu ieguldījums attiecībā pret dalībvalstīm atbilstoši to objektīvajām vajadzībām, lai veicinātu vajadzīgos pielāgojumus;
tā kā, lai panāktu vēlamo ekonomiju, var būt nepieciešams pielāgoties dažu apsekojumu tehniskajai īstenošanai; tā kā šādas pielāgošanās atļauja jāsaista ar pienācīgiem nodrošinājumiem;
tā kā ir jāizdara atruna, kas paredz iespējamu šā lēmuma pagarināšanu turpmākās prioritāro pasākumu pamatprogrammas kontekstā statistikas informācijas jomā attiecībā uz laikposmu pēc 1997. gada;
tā kā uzdevumu sadalījums starp Komisiju un dalībvalstīm pilnībā saskan ar subsidiaritātes principu,
IR PIEŅĒMUSI ŠO LĒMUMU.
1. pants
Mērķis
Lai uzlabotu Kopienas lauksaimniecības statistikas atbilstību tam informācijas pieprasījumam, kas izriet no kopējās lauksaimniecības politikas, dalībvalstis tām pieejamo resursu robežās veic atbilstošus pasākumus, lai pielāgotu savu valstu lauksamniecības statistikas sistēmas. Savā rīcībā tās ņem vērā gan darbības nozares, kas noteiktas šā lēmuma I un II pielikumā, gan mērķus, raksturojumus un kritērijus, kas norādīti III pielikumā.
2. pants
Komisijas funkcijas
Komisija, saskaņojot ar dalībvalstīm:
a) izveido kopēju darba koordinēšanas plānu un nepieciešamo metodoloģisko aprakstu vispārējo satvaru;
b) pārbauda datu kvalitāti un salīdzināmību;
c) identificē un īsteno šā lēmuma mērķiem būtiskus Kopienas līmeņa pasākumus.
3. pants
Termiņi un procedūra
Kopienas Lauksaimniecības statistikas pielāgošanas procesu, kas paredzēts 1. pantā, uzsāk laikposmā 1996. – 1997. gads. Komisija to koordinē ar tehniskās darbības plāna palīdzību, kā noteikts 4. pantā. Pēc šā termiņa Padome var lemt par pagarinājumu atbilstoši 11. pantā paredzētiem Komisijas priekšlikumiem.
4. pants
Tehniskās rīcības plāni lauksaimniecības statistikā
1. Komisija katru gadu nosaka lauksaimniecības statistikas tehniskās rīcības plānu saskaņā ar 10. pantā izklāstīto procedūru. Šie plāni aptver pasākumus, kas dalībvalstīm jāveic atbilstoši 1. pantam. Pieejamos resursus izlieto tā, lai pēc iespējas vairāk uzlabotu Kopienas lauksaimniecības statistikas rentabilitāti, izpildot Kopienas tiesību aktu prasības, neoficiālās vienošanās un jaunās informācijas vajadzības.
2. Katrā ikgadējā tehniskās rīcības plānā ir norādīts nākošā gada darba sīks apraksts un orientējošs grafiks turpmākajiem diviem gadiem. Veidojot šo plānu, jāņem vērā:
a) pastāvošās saistības attiecībā uz šiem gadiem, piem., dalībvalstīm veicamo Kopienas apsekojumu saraksts un regularitāte, un citi dati, ko iesniedz Komisijai;
b) rakstiska dalībvalstu informācija, kā noteikts 5. panta b) un c) punktā;
c) katrai šai darbībai vajadzīgie resursi un pieejamie resursi.
5. pants
Dalībvalstu ziņojumi
Dalībvalstis katru gadu (gads "n") līdz 31. martam iesniedz:
a) īsu ziņojumu par iepriekšējam gadam (gads "n-1") atrunāto pasākumu īstenošanu;
b) īsu nākošā gada plānam ("n + 1" gads) ierosināto pasākumu aprakstu;
c) paziņojumu par tam sekojošiem diviem gadiem (gadi "n + 2" un "n + 3") plānotajiem vai ierosinātajiem pasākumiem, kas skar šā lēmuma mērķus.
Aprakstā iekļauj paredzētās īstenošanas metožu izmaiņas, veicamo darbu, paredzamās grūtības un ierosinājumus to pārvarēšanai, norādi uz valsts un Kopienas resursiem un ierosinājumus uzlabojumiem Kopienas līmenī. Identificē pasākumus, kam vajadzīgs Kopienas finanšu atbalsts.
Ievērojot procedūru, kas izklāstīta 10. pantā, Komisija izveido vienkāršotas standarta formas, lai atvieglotu šādu ziņojumu iesniegšanu.
6. pants
Finanšu noteikumi
1. Kopiena dod savu ieguldījumu to izmaksu segšanā, kas dalībvalstīm radušās, pielāgojot valstu lauksaimniecības statistikas sistēmas, vai sagatavošanas darbu izmaksās, kuras saistītas ar jaunām vai augošām vajadzībām, kas ietilpst tehniskās rīcības plānā.
2. Summas lielumu dalībvalstīm Komisija katru gadu nosaka atkarībā no tehniskā rīcības plāna un saskaņā ar 10. pantā izklāstīto kārtību.
3. Finansējumu nodod dalībvalstu rīcībā katru gadu pēc tam, kad iesniegts ikgadējais ziņojums par paredzēto pasākumu īstenošanu iepriekšējā gadā, ko Komisija apstiprinājusi. Komisija, sadarbojoties ar dalībvalstu kompetentām iestādēm, veic pārbaudes uz vietas, ko tā uzskata par vajadzīgām.
7. pants
Elastība
Ja tas nepieciešams šā lēmuma mērķu sasniegšanai, Komisija uz tehniskās rīcības plāna laiku saskaņā ar 10. pantā noteikto kārtību var apstiprināt dalībvalsts pieprasījumu, ļaujot tai pielāgot vienu vai vairākus šādus punktus lauksaimniecības statistikas apsekojumos, kas uzskaitīti IV pielikumā: aptvertie reģioni, teritoriālais sadalījums, definīcijas, apsekojuma metodes, apsekojuma diena, raksturlielumu saraksts un klases pēc lieluma.
8. pants
Pieskaņošanās mainīgiem apstākļiem
Komisija var mainīt I pielikumu (statistikas nozares, kurās identificēta iespējamā ekonomija) un II pielikumu (statistikas nozares ar jaunām vai augošām vajadzībām) saskaņā ar 10. pantā noteikto kārtību. Tā informē Eiropas Parlamentu un Padomi par šīm izmaiņām.
9. pants
Lauksaimniecības statistikas pastāvīgās komitejas funkcijas
Lauksaimniecības statistikas pastāvīgā komiteja, kas izveidota ar Lēmumu 72/279/EEK [5], sanāk vismaz reizi gadā, lai apspriestu:
a) dalībvalstu ziņojumus par programmas izpildi iepriekšējā gadā;
b) pasākumus, ko dalībvalstis ierosinājušas nākošajam gadam, un divu tam sekojošo gadu perspektīvas;
c) nākošā gada tehniskās rīcības plānu;
d) Kopienas finanšu ieguldījumu, kas paredzēts 6. pantā;
e) iespējamās izmaiņas I un II pielikumā.
10. pants
Īstenošanai vajadzīgie pasākumi
Komisija veic pasākumus, kas vajadzīgi šā lēmuma īstenošanai. Komisijai palīdz Lauksaimniecības statistikas pastāvīgā komiteja, turpmāk saukta "Komiteja".
Komisijas pārstāvis iesniedz Komitejai veicamo pasākumu projektu. Komiteja sniedz savu atzinumu par projektu termiņā, ko atkarībā no jautājuma steidzamības var noteikt priekšsēdētājs. Atzinumu pieņem ar balsu vairākumu, kā tas noteikts Līguma 148. panta 2. punktā attiecībā uz lēmumiem, kuri Padomei jāpieņem pēc Komisijas priekšlikuma. Dalībvalstu pārstāvju balsis komitejā vērtē, kā noteikts minētajā pantā. Priekšsēdētājs nebalso.
Komisija pieņem paredzētos pasākumus, ja tie ir saskaņā ar Komitejas atzinumu.
Ja paredzētie pasākumi nav saskaņā ar Komitejas atzinumu vai ja atzinums nav sniegts, tad Komisija tūlīt iesniedz Padomei priekšlikumu par veicamajiem pasākumiem. Padome pieņem lēmumu ar kvalificētu balsu vairākumu.
Ja trīs mēnešu laikā pēc attiecīgā priekšlikuma iesniegšanas Padomei tā nav pieņēmusi lēmumu, pasākumus, par kuriem iesniegts priekšlikums, apstiprina Komisija.
11. pants
Ziņojums
Komisija, apspriedusies ar Lauksaimniecības statistikas pastāvīgo komiteju, līdz 1997. gada 1. novembrim sniedz Eiropas Parlamentam un Padomei ziņojumu par šā lēmuma izpildes gaitu, vajadzības gadījumā pievienojot ierosinājumus attiecībā uz pagarinājumu.
12. pants
Šis lēmums ir adresēts dalībvalstīm.
(1996. gada 20. maijs) par to ģenētiski modificēto vīrišķi sterilo cigoriņu (Cichorium intybus L.) laišanu tirgū, kas ir daļēji izturīgi pret glufozinātamonija herbicīdu saskaņā ar Padomes Direktīvu 90/220/EEK (Dokuments attiecas uz EEZ)
(96/424/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 23. aprīļa Direktīvu 90/220/EEK par ģenētiski modificētu organismu apzinātu izplatīšanu vidē [1], kurā jaunākie grozījumi izdarīti ar Komisijas Direktīvu 94/15/EK [2], un jo īpaši tās 13. pantu,
tā kā Direktīvas 90/220/EEK 10. līdz 18. pantā ir paredzēta Kopienas procedūra, kādā dalībvalsts kompetentā iestāde dod piekrišanu laist tirgū produktus, kas sastāv no ģenētiski modificētiem organismiem;
tā kā paziņojums par šāda produkta laišanu tirgū ir iesniegts dalībvalsts (Nīderlandes) kompetentajām iestādēm;
tā kā Nīderlandes kompetentā iestāde pēc tam ir iesniegusi Komisijai attiecīgu dokumentāciju ar labvēlīgu atzinumu; tā kā citu dalībvalstu kompetentās iestādes ir iebildušas pret minēto dokumentāciju;
tā kā tāpēc saskaņā ar 13. panta 3. punktu Komisijai ir jāpieņem lēmums saskaņā ar procedūru, kas paredzēta Direktīvas 90/220/EEK 21. pantā;
tā kā Komisija, pārbaudot katru iebildumu attiecībā uz Direktīvas 90/220/EEK darbības jomu, kā arī dokumentācijā sniegto informāciju, ir nonākusi pie šādiem secinājumiem:
- nav pamatojuma uzskatīt, ka bar gēna pārnešana savvaļas cigoriņu populācijās izraisīs pretējus efektus, ņemot vērā, ka šāda veida pārnešana varētu dot savvaļas populācijām konkurences priekšrocības vai selektīvas priekšrocības tikai tad, ja glufozinātamonija herbicīds būtu vienīgais šo populāciju kontroles līdzeklis, kā tas nav šajā gadījumā,
- piekrišana laist šo produktu tirgū neattiecas uz tā izmantošanu kā pārtikas produktu vai kā dzīvnieku barību, jo sniegtais paziņojums neattiecas uz šiem aspektiem,
- nav drošības apsvērumu, lai uz etiķetes minētu to, ka šis produkts ir iegūts, izmantojot ģenētiskas modifikācijas metodes,
- tā kā 50 % hibrīdu sēklu ir izturīgas pret šo herbicīdu, uz etiķetes jānorāda tas, ka šis produkts var būt izturīgs pret glufozinātamonija herbicīdu, lai selekcionāri apzinātos to, ka var būt neiespējams kontrolēt pašizsējas augus, izmantojot glufozinātamonija herbicīdu;
tā kā atļauja ķīmisko herbicīdu lietošanai augiem un to izmantošanas ietekmes novērtēšana attiecībā uz cilvēku veselību un vidi attiecas uz Padomes 1991. gada 15. jūlija Direktīvas 91/414/EEK par augu aizsardzības līdzekļu laišanu tirgū [3] darbības jomu, kurā jaunākie grozījumi izdarīti ar Komisijas Direktīvu 96/12/EK [4], nevis uz Direktīvas 90/220/EEK darbības jomu;
tā kā Direktīvas 11. panta 6. punktā un 16. panta 1. punktā ir paredzēti papildu drošības pasākumi, ja kļūst pieejama jauna informācija par šā produkta izraisīto apdraudējumu;
tā kā šajā lēmumā paredzētie pasākumi ir saskaņā ar atzinumu, ko sniegusi dalībvalstu pārstāvju komiteja, kas izveidota saskaņā ar Direktīvas 90/220/EEK 21. pantu,
IR PIEŅĒMUSI ŠO LĒMUMU.
1. pants
1. Neierobežojot citus Kopienas tiesību aktus un ievērojot 2., 3. un 4. punktā izklāstītos nosacījumus, Nīderlandes varas iestādes dod piekrišanu laist tirgū šādu produktu, par ko paziņoja uzņēmums Bejo-Zaden BV (skat. C/NL/94/25) saskaņā ar Direktīvas 90/220/EEK 13. pantu.
Produkts sastāv no cigoriņu (Cichorium intybus L. pasugas radicchio rosso) līniju (RM3-3, RM3-4 un RM3-6) atvasinātām sēklām un augiem, kas ir pārveidoti, izmantojot ar Agrobacterium tumefaciens neitralizēto Ti-plazmīdu, kas starp T-DNS robežām satur:
i) Bacillus amyloliquefaciens barnase gēnu (ribonukleāze) ar Nicotiana tabacum promotoru PTA29 un ar Agrobacterium tumefaciens nopalīna sintāzes gēna terminatoru;
ii) Streptomyces hygroscopicus bar gēnu (fosfinotricīnacetiltransferāze) ar Arabidopsis thaliana promotoru PSsuAra-tp un ar Agrobacterium tumefaciens TL-DNS gēnu 7 terminatoru;
iii) Escherichia coli neo gēnu (neomicīnfosfotransferāze II) ar Agrobacterium tumefaciens nopalīna sintāzes gēna promotoru un ar Agrobacterium tumefaciens oktopīna sintāzes gēna terminatoru.
2. Piekrišana produkta laišanai tirgū attiecas uz visiem pēcnācējiem, kas atvasināti no šā produkta krustojumiem ar visiem tradicionāli audzētiem cigoriņiem.
3. Šī piekrišana attiecas tikai uz šā produkta izmantošanu ciltsdarbiem.
4. Neierobežojot citos Kopienas tiesību aktos pieprasīto marķēšanu, uz katras sēklu iepakojuma etiķetes uzrāda to, ka šo produktu:
- jāizmanto tikai ciltsdarbiem,
- un tas var būt izturīgs pret glufozinātamonija herbicīdu.
2. pants
Šis lēmums ir adresēts dalībvalstīm.
ar ko paredz īpašus nosacījumus, kas reglamentē Mauritānijas izcelsmes zvejniecības un akvakultūras produktu ievešanu (Dokuments attiecas uz EEZ)
(96/425/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 22. jūlija Direktīvu 91/493/EEK, ar ko nosaka veselības nosacījumus zvejniecības produktu ražošanai un laišanai tirgū [1], kurā jaunākie grozījumi izdarīti ar Direktīvu 95/71/EK [2], un jo īpaši tās 11. pantu,
tā kā Komisijas ekspertu grupa bija ieradusies pārbaudes vizītē Mauritānijā, lai pārbaudītu apstākļus, kādos ražo, uzglabā un nosūta uz Kopienu zvejniecības produktus;
tā kā Mauritānijas tiesību aktu noteikumus par zvejniecības produktu veselības pārbaudi un kontroli var uzskatīt par līdzvērtīgiem tiem noteikumiem, kas paredzēti Direktīvā 91/493/EEK;
tā kā Mauritānijas kompetentā iestāde Ministère des Pêches et de l’Économie Maritime - Centre National de Recherches Océanographiques et des Pêches - Département Valorisation et Inspection Sanitaire (MPEM-CNROP-DVIS) var efektīvi pārbaudīt spēkā esošo tiesību aktu piemērošanu;
tā kā Direktīvas 91/493/EEK 11. panta 4. punkta a) apakšpunktā minētā veselības sertifikāta iegūšanas procedūrā ir jāiekļauj arī sertifikāta parauga definīcija, obligātās prasības attiecībā uz valodu(-ām), kurā(-s) tas jāizstrādā, un tās personas kvalifikācija, kas ir pilnvarota to parakstīt;
tā kā saskaņā ar Direktīvas 91/493/EEK 11. panta 4. punkta b) apakšpunktu zvejniecības produktu iepakojumiem jāpiestiprina zīme ar trešās valsts nosaukumu un izcelsmes uzņēmuma un saldētājkuģa apstiprinājuma numuru;
tā kā saskaņā ar Direktīvas 91/493/EEK 11. panta 4. punkta c) apakšpunktu ir jāizveido apstiprināto uzņēmumu un/vai saldētājkuģu saraksts; tā kā šis saraksts jāizveido, ņemot vērā MPEM-CNROP-DVIS paziņojumu Komisijai; tā kā tādēļ MPEM-CNROP-DVIS ir jānodrošina Direktīvas 91/493/EEK 11. panta 4. punktā šim nolūkam paredzēto noteikumu ievērošana;
tā kā MPEM-CNROP-DVIS ir sniegusi oficiālas garantijas attiecībā uz Direktīvas 91/493/EEK pielikuma V nodaļā paredzēto noteikumu ievērošanu un attiecībā uz uzņēmumu un saldētājkuģu apstiprināšanai nepieciešamo prasību ievērošanu, kas līdzvērtīgas tām, kas noteiktas minētajā direktīvā;
tā kā šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. Šā lēmuma 2. panta 1. punktā minētais sertifikāts ir jāsagatavo vismaz vienā tās dalībvalsts oficiālajā valodā, kurā tiek veiktas pārbaudes.
2. Sertifikātā ir jānorāda Ministère des Pêches et de l’Économie Maritime - Centre National de Recherches Océanographiques et des Pêches - Département Valorisation et Inspection Sanitaire (MPEM-CNROP-DVIS) pārstāvja vārds, amats, paraksts un oficiālais zīmogs tādā krāsā, kas atšķiras no pārējām norādēm sertifikātā.
4. pants
Šis lēmums ir adresēts dalībvalstīm.
ar ko paredz īpašus nosacījumus, kuri reglamentē Kotdivuāras izcelsmes zvejniecības un akvakultūras produktu ievešanu (Dokuments attiecas uz EEZ)
(96/609/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 22. jūlija Direktīvu 91/493/EEK par veselības nosacījumiem attiecībā uz zvejniecības produktu ražošanu un laišanu tirgū1, kurā jaunākie grozījumi izdarīti ar Direktīvu 95/71/EK2, un jo īpaši tās 11. pantu,
tā kā Komisijas ekspertu grupa bija ieradusies pārbaudes vizītē Kotdivuārā, lai pārbaudītu apstākļus, kādos zvejniecības produktus ražo, uzglabā un nosūta uz Kopienu;
tā kā Kotdivuāras tiesību aktu noteikumus par zvejniecības produktu veselības pārbaudi un uzraudzību var uzskatīt par līdzvērtīgiem tiem noteikumiem, kas paredzēti Direktīvā 91/493/EEK;
tā kā Kotdivuāras Ministre de l'Agriculture et des Ressources Animales-Direction Générale des Ressources Animales (MARA-DGRA) var efektīvi pārbaudīt spēkā esošo tiesību aktu piemērošanu;
tā kā Direktīvas 91/493/EEK 11. panta 4. punkta a) apakšpunktā minētā veselības sertifikāta iegūšanas procedūrā ir jāiekļauj arī sertifikāta parauga definīcija, obligātās prasības attiecībā uz valodu(-ām), kurā(-ās) tas jāizstrādā, un tās personas kvalifikācija, kas ir pilnvarota to parakstīt;
tā kā saskaņā ar Direktīvas 91/493/EEK 11. panta 4. punkta b) apakšpunktu zvejniecības produktu iepakojumiem ir jāpiestiprina zīme ar trešās valsts nosaukumu un izcelsmes uzņēmuma apstiprinājuma numuru;
tā kā saskaņā ar Direktīvas 91/493/EEK 11. panta 4. punkta c) apakšpunktu ir jāizveido apstiprināto uzņēmumu saraksts; tā kā šis saraksts jāizveido, ņemot vērā MARA-DGRA paziņojumu Komisijai; tā kā tādēļ MARA-DGRA ir jānodrošina Direktīvas 91/493/EEK 11. panta 4. punktā šim nolūkam paredzēto noteikumu ievērošana;
tā kā MARA-DGRA ir sniegusi oficiālas garantijas attiecībā uz Direktīvas 91/493/EEK pielikuma V nodaļā paredzēto noteikumu ievērošanu un attiecībā uz uzņēmumu apstiprināšanai noteikto prasību ievērošanu, kas līdzvērtīgas tām, kuras paredzētas minētajā direktīvā;
tā kā šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. Šā lēmuma 2. panta 1. punktā minētais sertifikāts ir jāsagatavo vismaz vienā no tās dalībvalsts oficiālajām valodām, kur veic pārbaudes.
2. Sertifikātā ir jābūt Ministre de l'Agriculture et des Ressources Animales-Direction Générale des Ressources Animales (MARA-DGRA) pārstāvja vārdam, amatam, parakstam un oficiālajam zīmogam tādā krāsā, kas atšķiras no pārējo norāžu krāsas sertifikātā.
4. pants
Šis lēmums ir adresēts dalībvalstīm.
par noteiktu hormonālas vai tireostatiskas iedarbības vielu un beta-agonistu lietošanas aizliegumu lopkopībā un par Direktīvu 81/602/EEK, 88/146/EEK un 88/299/EEK atcelšanu
EIROPAS SAVIENĪBAS PADOME,
ņemot vērā Eiropas Kopienas dibināšanas Līgumu un jo īpaši tā 43.pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas viedokli [3],
tā kā: (1) Direktīva 81/602/EEK [4] aizliedz dažu hormonālas iedarbības un visu tireostatiskas iedarbības vielu lietošanu un Direktīva 88/146/EEK [5] aizliedz dažu hormonālas iedarbības vielu izmantošanu lopkopībā, tomēr pieļaujot dažus izņēmumus;
(2) Padomes Direktīva 88/299/EEK nosaka Direktīvas 88/146/EEK [6] 7. pantā minēto izņēmumu piemērošanu dažu kategoriju dzīvnieku un dzīvnieku izcelsmes produktu tirdzniecībā;
(3) dažu tireostatiskas, estrogēnas, androgēnas vai gestagēnas iedarbības vielu atliekvielas nonāk gaļā un citos dzīvnieku izcelsmes produktos, tās var apdraudēt patērētāju veselību un ietekmēt dzīvnieku izcelsmes produktu kvalitāti;
(4) jaunas vielas ar anabolisku iedarbību, piemēram, beta-agonistus, nelikumīgi lieto lopu audzēšanā dzīvnieku masas un produktivitātes pieauguma stimulēšanai;
(5) Komisijas 1990. – 1992. gadā veiktā aptauja liecina, ka beta-agonisti ir plaši pieejami lopu audzēšanas sektorā, un tas veicina to nelikumīgu lietošanu;
(6) nepareiza beta-agonistu lietošana var radīt nopietnu risku cilvēku veselībai; tā kā patērētāju interesēs jāaizliedz beta-agonistu uzglabāšana, tirdzniecība un ievadīšana visu sugu dzīvniekiem; tā kā turklāt jāaizliedz stilbēna un tireostatisku vielu uzglabāšana, tirdzniecība un ievadīšana visu sugu dzīvniekiem un jāreglamentē citu vielu lietošana;
(7) tomēr beta-agonistus saturošus medikamentus precīzi noteiktos medicīniskos nolūkos var atļaut ievadīt dažu kategoriju liellopiem, zirgiem un lolojumdzīvniekiem;
(8) turklāt visiem patērētājiem jānodrošina vienādi viņu prasībām un vēlmēm atbilstošas gaļas un gaļas produktu piegādes nosacījumi; tā kā patērētāju ietekmējamība var palielināt minēto produktu noietu;
(9) būtu jāpatur spēkā aizliegums izmantot hormonus saturošas vielas dzīvnieku nobarošanai; tā kā pieļaujama dažu vielu ievadīšana terapeitiskos vai zootehniskos nolūkos, ja to stingri kontrolē, lai novērstu ļaunprātīgu izmantošanu;
(10) vielu izdalīšanās laiks no organisma nav saskaņots Kopienas līmenī un pastāv ievērojamas atšķirības dalībvalstu starpā, īpaši attiecībā uz licenzētiem hormonus vai beta-agonistus saturošiem veterinārajiem medikamentiem; tā kā jāsaskaņo veterināro zāļu maksimālais izdalīšanās laiks no organisma;
(11) dzīvus dzīvniekus, kuri saņēmuši šādas vielas terapeitiskos vai zootehniskos nolūkos, kā arī šo dzīvnieku gaļu parasti nedrīkst pārdot, jo tādējādi tiek mazināta kontroles efektivitāte attiecībā sistēmu kopumā; tā kā tomēr ar īpašiem nosacījumiem atkāpe no šā aizlieguma pieļaujama gadījumos, kad Kopienas iekšējā tirgū vai no trešās valsts ieved šķirnes dzīvniekus un reproduktīvi mazvērtīgus šķirnes dzīvniekus;
(12) šādus izņēmumus var atļaut, ja ir pienācīgas garantijas tirdzniecības aizsardzībai; tā kā šādām garantijām ir jāattiecas uz atļautajiem produktiem, to lietošanas noteikumiem un šo noteikumu izpildes pārbaudi, jo sevišķi attiecībā uz laiku, kas vajadzīgs, lai viela izdalītos no organisma;
(13) būtu jānodrošina efektīva un pareiza šīs direktīvas noteikumu piemērošana;
(14) jāatceļ Direktīvas 81/602/EEK, 88/146/EEK un 88/299/EEK;
(15) lai visās dalībvalstīs cīņa pret nelikumīgu augšanas un produktivitātes stimulatoru lietošanu būtu sekmīga, pasākumi jāizvērš Kopienas līmenī;
(16) 1996.gada 18.janvārī Eiropas Parlaments ir uzdevis Komisijai un Padomei turpināt iestāties pret hormonu preparātus saturošas gaļas ievešanu Kopienā, pieprasījis saglabāt augšanas stimulatoru lietošanas pilnīgu aizliegumu lopkopībā un lūdzis Padomei nekavējoties pieņemt Kopienas priekšlikumu par Eiropas Parlamenta 1994. gada 19. aprīlī izteikto atzinumu,
IR PIEŅĒMUSI ŠO DIREKTĪVU.
1. pants
1. Šajā direktīvā izmanto direktīvās 64/433/EEK [7], 71/118/EEK [8], 77/99/EEK [9] un 91/495/EEK [10] dotās gaļas un gaļas produktu definīcijas, Direktīvā 91/493/EEK [11] dotās akvakultūras produktu definīcijas un direktīvās 81/851/EEK [12] un 81/852/EEK [13] dotās veterināro medikamentu definīcijas.
2. Turklāt izmanto arī šādas definīcijas:
a) "mājdzīvnieki" ir govju, cūku, aitu un kazu dzimtas dzīvnieki, mājas nepārnadži, mājputni un truši, kā arī fermā audzēti minēto sugu savvaļas dzīvnieki un savvaļas atgremotāji;
b) "terapeitiska lietošana" ir saskaņā ar šīs direktīvas 4. pantu atļautas vielas lietošana konkrēta mājdzīvnieka auglības problēmu ārstēšanai pēc tam, kad to ir izmeklējis veterinārārsts, to skaitā nevēlamas grūsnības pārtraukšanai; beta-agonistu gadījumā - tokolīzes stimulēšanai govīm atnešanās laikā un respiratoru problēmu ārstēšanai, kā arī tokolīzes stimulēšanai zirgu dzimtas mājdzīvniekiem, kuri nav paredzēti gaļas ieguvei;
c) "zootehniska lietošana" ir:
i) jebkuras vielas, ko atļauj šīs direktīvas 5. pants, lietošana konkrēta dzīvnieka meklēšanās sinhronizācijai un donoru un recipientu sagatavošanai embriju implantēšanai pēc tam, kad veterinārārsts ir izmeklējis dzīvnieku, vai, saskaņā ar šīs direktīvas 5. panta otro daļu, tā uzraudzībā;
ii) akvakultūras dzīvnieku gadījumā - atļautu vielu lietošana pēc veterinārārsta receptes vai tā uzraudzībā audzēšanai paredzētu dzīvnieku dzimuma inversijai;
d) "nelikumīga lietošana" ir neatļautu vielu un produktu lietošana vai atļautu vielu un produktu lietošana citiem mērķiem vai citos apstākļos, nekā tas paredzēts Kopienas tiesību aktos.
3. pants
Dalībvalstis aizliedz:
a) jebkādā veidā mājdzīvniekiem un akvakultūras dzīvniekiem ievadīt tireostatiskas, estrogēnas, androgēnas un gestagēnas iedarbības vielas un beta-agonistus;
b) turēt novietnēs a) punktā minētos dzīvniekus, izņemot gadījumus, kad novietne pakļauta oficiālai kontrolei, piedāvāt tirgū vai nokaut mājdzīvniekus vai akvakultūras dzīvniekus, kas paredzēti uzturam, ja tiem ievadītas a) punktā minētās vielas vai tās atrastas šo dzīvnieku organismā, izņemot gadījumus, kad minētajiem dzīvniekiem šīs vielas ievadītas saskaņā ar 4. un 5. pantu;
c) piedāvāt tirgū uzturam akvakultūras dzīvniekus, kuriem ievadītas a) punktā minētās vielas, kā arī no šādiem dzīvniekiem iegūtus pārstrādātus produktus;
d) piedāvāt tirgū b) punktā minēto dzīvnieku gaļu;
e) pārstrādāt d) punktā minēto gaļu.
4. pants
Atkāpjoties no 2. un 3. panta, dalībvalstis var atļaut:
1. Terapeitiskos nolūkos ievadīt mājdzīvniekiem estradiolu 17β, testosteronu un progesteronu un to atvasinājumus, kuru pamatsavienojumi pēc hidrolīzes viegli uzsūcas aplicēšanas vietā. Terapeitiskos nolūkos izmantotajiem veterinārajiem medikamentiem jāatbilst Direktīvas 81/851/EEK prasībām un tos var ievadīt tikai veterinārārsts konkrētiem mājdzīvniekiem injekcijas vai maksts spirāles veidā olnīcu disfunkcijas gadījumā; šī atļauja neattiecas uz implantiem. Minēto dzīvnieku ārstēšana atbildīgajam veterinārārstam jāreģistrē. Reģistrā jāmin vismaz sekojoši punkti (atbilstoši Direktīvai 81/851/EEK):
- ārstēšanas veids,
- atļauto produktu veids,
- ārstēšanas datums,
- konkrēta dzīvnieka identifikācija.
Reģistru jāuzrāda kompetentām iestādēm pēc to pieprasījuma.
2. Ievadīt terapeitiskiem nolūkiem atļautus veterināros medikamentus, kuri satur:
i) aliltrenbolonu (iekšķīgi) vai beta-agonistus zirgu dzimtas dzīvniekiem un lolojumdzīvniekiem saskaņā ar ražotāju instrukcijām;
ii) beta-agonistus (injicējot) tokolīzes ierosināšanai govīm atnešanās laikā.
Šos medikamentus drīkst ievadīt tikai veterinārārsts vai, 2. punkta i) apakšpunktā minēto medikamentu gadījumā, veterinārārsta uzraudzībā; lietojums atbildīgajam veterinārārstam jāreģistrē, ierakstot vismaz 1. punktā minētos datus.
Zemniekiem aizliedz turēt beta-agonistus saturošus veterināros medikamentus, kurus var lietot tokolīzes ierosināšanas nolūkos.
Tomēr neierobežojot 2. panta ii) punkta pirmo apakšpunktu, terapeitisko lietošanu aizliedz produktīvajiem dzīvniekiem, to skaitā reproduktīvi mazvērtīgiem šķirnes dzīvniekiem.
5. pants
Atkāpjoties no 3. panta a) apakšpunkta un neierobežojot 2. pantu, dalībvalstis var atļaut zootehniskos nolūkos ievadīt mājdzīvniekiem estrogēnas, androgēnas vai gestagēnas iedarbības veterināros medikamentus, kuru lietošana ir atļauta saskaņā ar direktīvām 81/851/EEK un 81/852/EEK. Šādus veterināros medikamentus ievada veterinārārsts precīzi identificētiem dzīvniekiem; lietošanu atbildīgais veterinārārsts reģistrē saskaņā ar 4. panta 1. punktu.
Tomēr, dalībvalstis var atļaut meklēšanās sinhronizāciju un donoru un recipientu sagatavošanu embriju implantēšanai veikt nevis veterinārārstam pašam, bet gan tā uzraudzībā.
Attiecībā uz akvakultūras dzīvniekiem, lai veiktu dzimuma inversiju jaunām zivīm, pirmo trīs mēnešu laikā tām var ievadīt androgēnas iedarbības veterināros medikamentus, kuru lietošana ir atļauta saskaņā ar direktīvām 81/851/EEK un 81/852/EEK.
Šajā pantā paredzētajos gadījumos veterinārārsts izraksta recepti vienreizējai zāļu saņemšanai, kurā precizē vajadzīgo lietojumu un medikamenta daudzumu, parakstītos medikamentus reģistrējot.
Tomēr zootehnisko lietošanu aizliedz produktīviem dzīvniekiem, to skaitā, uzsākot reproduktīvi mazvērtīgu šķirnes dzīvnieku nobarošanu.
6. pants
1. Hormonus saturošu medikamentu un beta-agonistu ievadīšanai, kuru lietošana mājdzīvniekiem atļauta saskaņā ar 4. un 5. pantu, jānotiek atbilstoši direktīvu 81/851/EEK un 81/852/EEK prasībām.
2. Tomēr saskaņā 1. punktu, nav atļauti:
a) šādi hormonus saturoši medikamenti:
i) ar ilgstošu iedarbību organismā;
ii) ar izdalīšanās laiku no organisma, kas pārsniedz 15 dienas pēc pēdējās ievadīšanas;
iii) medikamenti:
- kas bija atļauti saskaņā ar noteikumiem, kas izdoti pirms Regulas (EEK) Nr. 2309/93 [14] pieņemšanas,
- kuru lietošanas nosacījumi nav zināmi,
- kuru atliekvielu noteikšanai nav nepieciešamo reaģentu vai aparatūras;
b) veterinārie medikamenti, kas satur beta-agonistus, kuru izdalīšanās laiks no organisma pārsniedz 28 dienas pēc pēdējās ievadīšanas.
7. pants
1. Tirdzniecības nolūkos dalībvalstis var atļaut laist tirgū šķirnes dzīvniekus un reproduktīvi mazvērtīgus šķirnes dzīvniekus, kuriem pēdējā laikā lietoti 4. un 5. pantā minētie medikamenti; dalībvalstis var atļaut apzīmogot ar Kopienas zīmogu šādu dzīvnieku gaļu, ja ievēroti 4. un 5. pantā minētie nosacījumi un attiecīgi 6. panta 2. punkta a) ii) un b) apakšpunktos izklāstītais minimālais vielu izdalīšanās laiks no organisma un nosacījumi, ko saistībā ar vielu izdalīšanās laiku no organisma paredz atļauja laišanai tirgū.
Tomēr augstvērtīgus zirgus, jo sevišķi sporta zirgus, sacīkšu zirgus, cirka zirgus, vaislai vai izstādēm paredzētus zirgus, to skaitā, reģistrētus zirgu dzimtas dzīvniekus, kuriem 4. pantā minētajos nolūkos ievadīti aliltrebolonu vai beta-agonistus saturoši veterinārie medikamenti un nav beidzies vielu izdalīšanās laiks, var pārdot, ja ievēroti nosacījumi, kas reglamentē šādu ievadīšanu, un ārstēšanas veids un datums ierakstīts dzīvnieka sertifikātā vai pasē.
2. Nedrīkst piedāvāt tirgū uzturam paredzētu gaļu vai produktus, kas iegūti no dzīvniekiem, kuriem tikuši ievadīti medikamenti ar estrogēnu, androgēnu vai gestagēnu iedarbību vai beta-agonisti, izņemot gadījumus, kad minētajiem dzīvniekiem lietoti 6. panta prasībām atbilstoši veterinārie medikamenti, un, ja to izdalīšanās laiks no organisma beidzies pirms kaušanas.
8. pants
Dalībvalstis nodrošina, ka:
1. 2. pantā un 3. panta a) punktā minētās vielas importēšanas, ražošanas, uzglabāšanas, izplatīšanas, tirdzniecības un lietošanas laikā var atrasties tikai to personu rīcībā, kurām to saskaņā ar Direktīvas 90/676/EEK [15] 1. pantu atļauj valstu tiesību akti;
2. Papildus pārbaudēm, ko paredz direktīvas, kas reglamentē dažādu augšminēto produktu laišanu tirgū, kompetentas valsts iestādes bez iepriekšēja brīdinājuma veic arī Direktīvas 96/23/EK [16] 11. pantā paredzētās pārbaudes, lai pārliecinātos par:
a) saskaņā ar 2. pantu aizliegto dzīvnieku nobarošanai paredzēto vielu vai produktu klātbūtni;
b) neatļautu dzīvnieku ārstēšanu;
c) vielas izdalīšanās laika, ko paredz 6. pants, neievērošanu;
d) ierobežojumu neievērošanu attiecībā uz atsevišķām vielām vai produktiem, kas uzskaitīti 4. un 5. pantā;
3. Pārbaudēs vielu klātbūtnes konstatācijai:
a) 1. punktā minētās vielas nosaka dzīvniekos, dzīvnieku dzirdināšanai paredzētajā ūdenī un visās vietās, kur dzīvniekus audzē un tur;
4. Ja, veicot 2. un 3. punktā minētās pārbaudes, atklājas:
a) vielu vai produktu klātbūtne, kuru lietošana vai uzglabāšana ir aizliegta, vai aizliegtu vielu atliekvielas, kas ietilpst nelikumīga lietojuma kategorijā, tad šādas vielas vai produktus konfiscē un dzīvniekus, kuriem tās ievadītas, kā arī no tiem iegūto gaļu pakļauj oficiālai kontrolei, līdz tiek veikti vajadzīgie soda pasākumi;
b) ka nav izpildītas 2.panta b) un c) punktu prasības, kompetentā iestāde veic attiecīgus pārkāpuma smagumam atbilstošus pasākumus.
9. pants
Neierobežojot Direktīvu 81/851/EEK, uzņēmumiem, kuri pērk vai ražo vielas ar tireostatisku, estrogēnu, androgēnu vai gestagēnu iedarbību un beta-agonistus, uzņēmumiem, kuriem atļauts šādas vielas tirgot neierobežotā daudzumā, un uzņēmumiem, kuri pērk vai no šādām vielām ražo farmaceitiskos vai veterināros medikamentus, pieprasa veikt reģistrāciju, hronoloģiskā kārtībā norādot ieraksta iegūto vai saražoto vielu daudzumu, pārdoto vai farmaceitisko vai veterināro medikamentu ražošanai izmantoto izejvielu daudzumu un personu vārdus, kurām šie daudzumi pārdoti vai no kurām tie pirkti.
Iepriekšminētajai informācijai jābūt pieejamai kompetentajai iestādei pēc tās lūguma, ja tā ir elektroniski apstrādāta, izdruku veidā.
10. pants
Ja dalībvalstī izdarīto pārbaužu rezultāti liecina, ka kādā dzīvnieku vai produktu izcelsmes valstī nav ievērotas šīs direktīvas prasības, šīs dalībvalsts kompetentā iestāde var izmantot 1989. gada 21. novembra Direktīvu 89/608/EEK par dalībvalstu administratīvo iestāžu savstarpējo palīdzību un šo iestāžu un Komisijas sadarbību, lai nodrošinātu tiesību un normatīvo aktu attiecībā uz veterināriju un zootehniku pareizu piemērošanu [17].
11. pants
1. Trešās valstis, kuru tiesību un normatīvie akti atļauj stilbēnu, stilbēna atvasinājumu un to sāļu un esteru vai tireostatisku vielu laišanu tirgū un lietošanu visu sugu dzīvniekiem, nedrīkst iekļaut valstu sarakstā, no kurām saskaņā ar Kopienas tiesību un normatīvajiem aktiem atļauts eksportēt uz dalībvalstīm mājdzīvniekus un akvakultūras dzīvniekus un no šādiem dzīvniekiem iegūtu gaļu vai produktus.
2. Dalībvalstis aizliedz ievest no trešajām valstīm, kuras ir kādā no 1. punktā minētajiem sarakstiem:
a) mājdzīvniekus vai akvakultūras dzīvniekus;
i) kuriem jebkādā veidā tikuši ievadīti 2. panta a) punktā minētie produkti vai vielas;
ii) kuriem tikuši ievadīti 3. panta a) punktā minētie produkti un vielas, izņemot gadījumus, kad tie lietoti, ievērojot 4., 5. un 7. panta noteikumus un prasības, un atbilstoši starptautiskiem ieteikumiem ir ievēroti vielu izvadīšanas periodi;
b) gaļu un produktus, kuri iegūti no dzīvniekiem, kuru ievešana aizliegta saskaņā ar a) punktu.
3. Tomēr no trešajām valstīm drīkst ievest nobarošanai paredzētus dzīvniekus vai reproduktīvi mazvērtīgus šķirnes dzīvniekus un šo dzīvnieku gaļu, ja tās sniedz garantijas, kas atbilst vismaz šajā direktīvā paredzētajām garantijām, kas noteiktas saskaņā ar Direktīvas 96/23/EK 33. pantā minēto procedūru minētās direktīvas V nodaļas izpildei.
4. No trešām valstīm ievestos produktus pārbauda saskaņā ar Padomes 1991. gada 15. jūlija Direktīvas 91/496/EEK, ar ko nosaka principus no trešām valstīm Kopienā ievesto dzīvnieku veterinārās kontroles organizēšanai [18], 4. panta 2. punkta c) apakšpunktu un Padomes 1990. gada 10. decembra Direktīvas 90/675/EEK [19]8. panta 2. punktu (MediaLex piezīme: no 1999. gada 1. jūlija - Padomes 1997. gada 18. decembra Direktīvas 97/78/EK 4. panta 4. punkta c) apakšpunkts).
12. pants
Padome pēc Komisijas ierosinājuma ar kvalificētu balsu vairākumu var noteikt pārejas laika pasākumus šajā direktīvā paredzēto noteikumu ieviešanai.
13. pants
1. Ar šo no 1997. gada 1. jūlija ir atceltas direktīvas 81/602/EEK, 88/146/EEK un 88/299/EEK.
2. Atsauces uz atceltajām direktīvām uzskata par atsaucēm uz šo direktīvu, un tās jālasa saskaņā ar pielikumā doto korelācijas tabulu.
14. pants
1. Dalībvalstīs 1997. gada 1. jūlijā stājas spēkā normatīvie un administratīvie akti, to skaitā, sodi, kas vajadzīgi, lai līdz 1997. gada 1. jūlijam izpildītu šīs direktīvas prasības, un, attiecībā uz beta-agonistiem, tās vēlākais līdz 1997. gada 1. jūlijam par veikto tūlīt informē Komisiju.
Kad dalībvalstis paredz šos pasākumus, tajos ietver atsauci uz šo direktīvu vai arī šādu atsauci pievieno to oficiālajai publikācijai. Dalībvalstis nosaka metodes, kā izdarīt šādas atsauces.
2. Dalībvalstis dara zināmus Komisijai galvenos savu tiesību aktus, ko tās pieņēmušas jomā, uz ko attiecas šī direktīva.
3. Kamēr vēl nav piemēroti šīs direktīvas noteikumi attiecībā uz beta-agonistiem, joprojām ir piemērojamas valstu normas, kuras izveidotas atbilstoši Līguma vispārīgiem noteikumiem.
15. pants
(1996. gada 10. maijs), ar ko tehnikas attīstībai pielāgo Padomes Direktīvu 76/116/EEK par dalībvalstu tiesību aktu tuvināšanu attiecībā uz mēslojumiem
(dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu un jo īpaši tā 100.a pantu,
ņemot vērā Padomes 1975. gada 18. decembra Direktīvu 76/116/EEK par dalībvalstu tiesību aktu tuvināšanu attiecībā uz mēslojumiem [1], kurā jaunākie grozījumi izdarīti ar Direktīvu 89/530/EEK [2], un jo īpaši tās 9. panta 1. punktu,
tā kā Līguma 7.a pants paredz telpu bez iekšējām robežām, kurā ir nodrošināta brīva preču, pakalpojumu un kapitāla aprite un personu pārvietošanās;
tā kā Direktīvā 76/116/EEK ir paredzēti noteikumi mēslošanas līdzekļu realizācijai iekšējā tirgū;
tā kā Direktīvas 76/116/EEK I pielikumā jāiekļauj jauni mēslošanas līdzekļi, lai tiem varētu piemērot Kopienas marķējumu, kas paredzēts minētās direktīvas II pielikumā;
tā kā paziņojumā 94/C 138/04 [3] ir noteikta procedūra, kas jāievēro visām personām (ražotājam vai viņa pārstāvim), kuras vēlas mēslošanas līdzeklim piemērot Kopienas marķējumu, kas paredzēts Direktīvas 76/116/EEK II pielikumā, iesniedzot tehnisko dokumentāciju tām dalībvalstu iestādēm, kuras darbosies kā Eiropas Komisijas Mēslošanas līdzekļu darba grupas ziņotājas par attiecīgo dokumentāciju;
tā kā šajā direktīvā paredzētie pasākumi ir saskaņā ar atzinumu, ko sniegusi Mēslošanas līdzekļu tirdzniecības tehnisko šķēršļu novēršanas un tehniskās modernizēšanas direktīvu komiteja,
IR PIEŅĒMUSI ŠO DIREKTĪVU.
1. pants
Direktīvas 76/116/EEK I pielikumu groza šādi:
1. Šīs direktīvas I pielikumā iekļauto mēslošanas līdzekli iekļauj A daļas 1. punktā ar nosaukumu "Slāpekli saturošie mēslošanas līdzekļi".
Direktīvas 76/116/EEK III pielikuma A.1 punktā iekļauj šādu produktu un pielaidi:
"Urīnviela un amonija sulfāts 0,5 %" .
3. pants
1. Dalībvalstīs stājas spēkā normatīvie un administratīvie akti, kas vajadzīgi, lai līdz 1997. gada 31. maijam izpildītu šīs direktīvas prasības. Par to dalībvalstis tūlīt informē Komisiju.
2. Dalībvalstis dara Komisijai zināmus savus tiesību aktus, ko tās pieņem jomā, uz kuru attiecas šī direktīva.
4. pants
Šī direktīva ir adresēta dalībvalstīm.
kas groza Direktīvu 77/388/EEK par kopējo pievienotās vērtības nodokļa sistēmu
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, jo īpaši tā 99. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
ņemot vērā Ekonomikas un sociālo lietu komitejas atzinumu [2],
tā kā Direktīvas 77/388/EEK [3] 12. panta 3. punkta d) apakšpunkts nosaka, ka līdz 1994. gada 31. decembrim Padome pēc Komisijas priekšlikuma vienprātīgi izlemj par noteikumiem attiecībā uz nodokļa piemērošanu lauksaimniecības ražojumiem, kas neietilpst H pielikuma 1. kategorijā; tā kā līdz minētajai dienai dalībvalstis, kuras jau piemērojušas pazeminātu likmi, var turpināt to piemērot, bet tās, kuras piemērojušas standarta likmi, pazemināto likmi piemērot nevar; tā kā tādējādi bija iespējams standarta likmes piemērošanu uz diviem gadiem atlikt;
tā kā pieredze rāda, ka struktūras nelīdzsvarotība PVN likmēs, kuras dalībvalstis piemēro lauksaimniecības ražojumiem puķkopības un dārzkopības nozarē, izraisa zināmas negodīgas darbības; tā kā šo struktūras nelīdzsvarotību radījusi tieši 12. panta 3. punkta d) daļas piemērošana, un tāpēc tā attiecīgi jāpārskata;
tā kā piemērotākais risinājums būtu ļaut visām dalībvalstīm atbilstīgi pārejas noteikumiem izvēlēties piemērot pazeminātu likmi puķkopības un dārzkopības nozaru lauksaimniecības ražojumu piegādēm, kā arī malkai izmantojamiem kokmateriāliem,
IR PIEŅĒMUSI ŠO DIREKTĪVU.
1. pants
Ar šo Direktīva 77/388/EEK tiek grozīta šādi:
1. Svītro 12. panta 3. punkta d) apakšpunktu.
2. 28. panta 2. punktā iekļauj šādu apakšpunktu:
"i) dalībvalstis var piemērot pazeminātu likmi dzīvu augu (ieskaitot sīpolus, saknes un tamlīdzīgas augu daļas, grieztus ziedus un dekoratīvus zaļumus) un malkai izmantojamu kokmateriālu piegādēm."
2. pants
Dalībvalstis dara Komisijai zināmus tiesību aktus, ko tās pieņem jomā, kuru regulē šī direktīva.
3. pants
Šo direktīvu piemēro no 1995. gada 1. janvāra.
4. pants
Šī direktīva ir adresēta dalībvalstīm.
Eiropas Parlamenta un Padomes Direktīva 96/57/EK (1996. gada 3. septembris) par energoefektivitātes prasībām attiecībā uz mājsaimniecībā lietojamiem elektriskiem ledusskapjiem, saldēšanas iekārtām un to kombinācijām
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 100.a pantu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
rīkojoties saskaņā ar Līguma 189.b pantā noteikto procedūru [3],
(1) tā kā ir svarīgi veicināt pasākumus, kuru mērķis ir iekšēja tirgus pareiza darbība;
(2) tā kā Padome savā 1985. gada 15. janvāra rezolūcijā par dalībvalstu enerģijas taupības programmu pilnveidošanu [4] aicinājusi dalībvalstis turpināt un vajadzības gadījumā palielināt to centienus veicināt enerģijas racionālāku lietošanu, tālāk attīstot kopīgu politiku enerģijas taupības jomā;
(3) tā kā mājsaimniecībā lietojamie ledusskapji un saldēšanas iekārtas nosaka ievērojamu daļu no sadzīves elektrības patēriņa Kopienā un tādējādi no kopēja elektrības patēriņa; tā kā Kopienas tirgū esošo ledusskapju un saldēšanas iekārtu dažādiem modeļiem ar vienādu tilpumu un līdzīgām īpašībām ir stipri atšķirīgi elektrības patēriņa radītāji, t.i., to enerģijas patēriņa efektivitāte ārkārtīgi plaši svārstās;
(4) tā kā dažas dalībvalstis ir gatavas pieņemt noteikumus attiecībā uz mājsaimniecībā lietojamo ledusskapju un saldēšanas iekārtu efektivitāti, kas var radīt Kopienā šķēršļus tirdzniecībai ar šiem ražojumiem;
(5) tā kā ir lietderīgi ņemt par pamatu augsto aizsardzības līmeni priekšlikumos par to dalībvalstu normatīvo un administratīvo aktu tuvināšanu, kas attiecas uz veselību, drošību, vides un patērētāju aizsardzību; tā kā šī direktīva nodrošina augstu gan vides, gan patērētāju aizsardzības pakāpi, jo tās mērķis ir ievērojami paaugstināt šo mājsaimniecības iekārtu energoefektivitāti;
(6) tā kā šādu pasākumu veikšana ir Kopienas kompetencē; tā kā šīs direktīvas prasības ietilpst tās mērķu robežās, tādējādi atbilstot Līguma 3.b panta prasībām;
(7) tā kā turklāt Līguma 130.r pants paredz vides aizsardzību un uzlabošanu, kā arī dabas resursu saprātīgu un racionālo izmantošanu, un šie divi mērķi ietilpst Kopienas politikā attiecībā uz vidi; tā kā elektrības ražošana un patērēšana rada 30 % cilvēka ražota oglekļa dioksīda (CO2) emisiju un ap 35 % no primārās enerģijas patēriņa Kopienā; tā kā šie procentuālie lielumi pieaug;
(8) tā kā turklāt Padomes 1989. gada 5. jūnija Lēmumam 89/364/EEK par Kopienas rīcības programmu elektrības izmantošanas efektivitātes paaugstināšanai [5] divi galvenie mērķi ir — veicināt to, lai pircēji dotu priekšroku mājsaimniecības ierīcēm un iekārtām ar augstu strāvas lietderības koeficientu, kā arī paaugstināt mājsaimniecības ierīču un iekārtu efektivitāti;
(9) tā kā savos 1990. gada 29. oktobra secinājumos Padome nospraudusi mērķi stabilizēt līdz 2000. gadam oglekļa dioksīda (CO2) emisiju Kopienā 1990. gada līmenī; tā kā, lai šo mērķi īstenotu, CO2 emisijas stabilizēšanai Kopienā jāveic stingrāki pasākumi;
(10) tā kā ar Lēmumu 91/565/EEK [6] Kopienā izveidoja energoefektivitātes paaugstināšanas programmu (programmu SAVE);
(11) tā kā tie energoefektivitātes paaugstināšanas pasākumi, kas iekļauti tirgū esošajos pašos modernākos ledusskapju un saldēšanas iekārtu modeļos, īpaši nesadārdzina to ražošanu un var atmaksāties ar elektrības ietaupīšanu dažu gadu laikā vai pat ātrāk; tā kā šinī aprēķinā netiek ņemts vērā papildu labums no tādā veidā atvairītiem ārkārtas izdevumiem elektrības ražošanai, piem., oglekļa dioksīda (CO2) un citu piesārņojumu emisijām;
(12) tā kā "dabiskā" energoefektivitātes pieauguma, ko nosaka tirgus spiediens un ražošanas procesu pilnveidošana, aplēse, kas ir apmēram 2 % gadā, pastiprinās pūliņus, lai nonāktu pie stingrākiem enerģijas patēriņa standartiem;
(13) tā kā Direktīva 92/75/EEK [7] (pamatdirektīva) un Komisijas Direktīva 94/2/EK [8] (direktīva, ar ko īsteno Direktīvu 92/75/EEK), kas prasa obligātu iekārtu marķēšanu un citādos veidos uz mājsaimniecības priekšmetiem obligāti norādīt to enerģijas patēriņu, paplašinās pircēju lietpratība attiecībā uz mājsaimniecības saldēšanas iekārtu energoefektivitāti; tā kā šis pasākums tāpēc mudinās dažādus konkurentus piedāvāt lielāku to ražoto mājsaimniecības ierīču energoefektivitāti par šīs direktīvas prasītajiem standartiem; tā kā tomēr pircējus informējot jāpievieno norādes par standartiem šajā jomā, lai tādā veidā sasniegtu labumu pilnā apjomā un veicinātu pārdodamo mājsaimniecības ierīču summārās vidējās efektivitātes reālo paaugstināšanu;
(14) tā kā šai direktīvai, kuras mērķis ir likvidēt tehniskos šķēršļus attiecībā uz mājsaimniecības saldēšanas ierīču energoefektivitātes palielināšanu, jāsaskan ar "jauno pieeju", kas iedibināta ar Padomes 1985. gada 7. maija rezolūciju par jauno pieeju tehniskajai saskaņošanai un standartiem [9], kur konkrēti noteikts, ka saskaņošana likumdošanas jomā ierobežojas ar tādu būtiskāko prasību pieņemšanu ar direktīvu palīdzību, kam tirgū laistiem ražojumiem jāatbilst;
(15) tā kā ir nepieciešama efektīva īstenošanas pasākumu sistēma, lai nodrošinātu šīs direktīvas pienācīgu izpildi, garantētu taisnīgus konkurences noteikumus ražotājiem un aizsargātu pircēju tiesības;
(16) tā kā jāievēro Padomes 1993. gada 22. jūlija Lēmums 93/465/EEK par atbilstības izvērtēšanas procedūru dažādu posmu moduļiem un noteikumiem par CE atbilstības marķējuma uzlikšanas un piemērošanas noteikumiem [10], ko paredzēts izmantot tehniskās saskaņošanas direktīvās;
(17) tā kā starptautiskās tirdzniecības interesēs vajadzības gadījumos plašāk jāpielieto starptautiskie standarti; tā kā mājsaimniecības saldēšanas iekārtas elektrības patēriņš noteikts ar Eiropas Standartizācijas komitejas 1995. gada jūlija standartu EN 153, kas pamatojas uz starptautisko standartu;
(18) tā kā uz tām mājsaimniecības saldēšanas iekārtām, kas atbilst šīs direktīvas prasībām attiecībā uz energoefektivitāti, jābūt "CE" marķējumam un ar to saistītai informācijai, lai nodrošinātu šo iekārtu brīvu apriti;
(19) tā kā šī direktīva attiecas tikai uz mājsaimniecībā lietojamām pārtikas produktu saldēšanas iekārtām, kas patērē enerģiju no koplietošanas elektrotīkla, izņemot vienā eksemplārā ražotās; tā kā rūpnieciskai lietošanai domātas saldēšanas iekārtas ir daudz vairāk atšķirīgas un neder iekļaušanai šajā direktīvā,
IR PIEŅĒMUŠAS ŠO DIREKTĪVU.
1. pants
Šī direktīva piemērojama jauniem, mājsaimniecībā lietojamiem ledusskapjiem, saldēto pārtikas produktu glabāšanas kamerām, pārtikas produktu saldēšanas iekārtām un to kombinācijām, kas izmanto elektrotīkla enerģiju, kā tie noteikti I pielikumā un turpmāk saukti "saldēšanas iekārtas". Direktīva neattiecas uz mājsaimniecības iekārtām, kas izmanto arī citus enerģijas avotus, it īpaši akumulatoriem, kā arī uz mājsaimniecības saldēšanas iekārtam, kas darbojas uz absorbcijas principa, un viengabala iekārtām.
2. pants
1. Dalībvalstis veic visus pasākumus, kas vajadzīgi, lai nodrošinātu, ka tās saldēšanas iekārtas, uz kurām attiecas šī direktīva, var laist Kopienas tirgū tikai tad, ja konkrētās iekārtas elektrības patēriņš ir mazāks vai vienāds ar tās kategorijai maksimāli pieļaujamo elektrības patēriņa lielumu, kas aprēķināts saskaņā ar I pielikumā noteiktajām procedūrām.
2. Šīs direktīvas darbības jomā ietilpstošās saldēšanas iekārtas izgatavotājam, tā pilnvarotajam pārstāvim, kas Kopienā veic uzņēmējdarbību, vai personai, kas atbild par tādas iekārtas laišanu Kopienas tirgū, jāgarantē, ka katra tirgū laistā iekārta atbilst 1. punktā minētām prasībām.
3. pants
1. Dalībvalstis nevar aizliegt, ierobežot vai kavēt tādu saldēšanas iekārtu laišanu tirgū savā teritorijā, kam ir "CE" marķējums, kas apliecina to atbilstību visiem šīs direktīvas noteikumiem.
2. Ja vien dalībvalstu rīcībā nav datu, kas liecinātu par pretējo, tās pieņem, ka mājsaimniecības saldēšanas iekārtas, kas saskaņā ar 5. pantu marķētas ar "CE" zīmi, atbilst visiem šīs direktīvas noteikumiem.
3. a) Ja uz saldēšanas iekārtām attiecas citas direktīvas, kas skar citus aspektus, kuri paredz līdzīgā veidā "CE" marķējuma uzlikšanu, šis marķējums norāda, ka šīs saldēšanas iekārtas ir minēto citu direktīvu noteikumiem atbilstīgas, ja vien nav pierādījumu, kas liecinātu par pretējo;
b) tomēr, ja viena vai vairākas no šīm direktīvām atļauj izgatavotājam pārejas perioda laikā pašam izvēlēties, kādus noteikumus piemērot, "CE" marķējums norāda atbilstību tikai un vienīgi to direktīvu noteikumiem, ko piemēro izgatavotājs. Šādā gadījumā visos dokumentos, ziņojumos vai instrukcijās, kas pievienotas saldēšanas iekārtām, jāuzrāda piemēroto direktīvu reģistrācijas numuri, kā tie publicēti Eiropas Kopienu Oficiālajā Vēstnesī.
4. pants
Atbilstības novērtēšanas procedūras un pienākumi sakarā ar saldēšanas iekārtu "CE" marķējumu izklāstīti II pielikumā.
5. pants
1. Ja iekārtas tiek laistas tirgū, uz tām jābūt "CE" marķējumam "CE" burtu veidā. Izmantojamā marķējuma forma norādīta III pielikumā. "CE" marķējumam, ko piestiprina saldēšanas iekārtām un vajadzības gadījumā arī to iepakojumam, jābūt skaidri redzamam, salasāmam un neizdzēšamam.
2. Uz saldēšanas iekārtām aizliegts uzlikt jebkādus marķējumus, kas, atgādinot "CE" marķējuma nozīmi un formu, var maldināt trešās personas. Visu veidu citus marķējumus drīkst uzlikt uz iekārtām, to iepakojuma, uz instrukciju lapiņām vai citiem dokumentiem ar nosacījumu, ka "CE" marķējums paliek saskatāms un salasāms.
6. pants
1. Ja kāda dalībvalsts atklāj, ka "CE" marķējums uzlikts nepareizi, tad izgatavotājam vai viņa pilnvarotam pārstāvim, kas veic uzņēmējdarbību Kopienā, jānodrošina ražojuma atbilstība un jānovērš atklātais pārkāpums saskaņā ar šīs dalībvalsts paredzētajiem nosacījumiem. Gadījumā, ja ne izgatavotājs, ne viņa pilnvarotais pārstāvis neveic uzņēmējdarbību Kopienā, minētas saistības jāizpilda personai, kas laiž šo saldēšanas iekārtu Kopienas tirgū.
2. Ja ražojums turpina neatbilst prasībām, šī dalībvalsts veic visus vajadzīgus pasākumus saskaņā ar 7. pantu, lai ierobežotu vai aizliegtu minēto ražojumu laist tirgū, vai nodrošinātu tā izņemšanu no tirgus.
7. pants
1. Jebkurā saskaņā ar šo direktīvu pieņemtajā lēmumā, kas satur ierobežojumu saldēšanas iekārtu laišanai tirgū, jābūt precīzi izklāstītam tā pamatojumam. Pusei, uz ko šāds lēmums attiecas, par to bez kavēšanās paziņo, vienlaicīgi informējot arī par lēmuma pārsūdzēšanas iespējām, kuras tai pieejamas saskaņā ar šajā dalībvalstī spēkā esošiem likumiem un termiņu, kas atvēlēts šo līdzekļu izmantošanai.
2. Dalībvalsts nekavējoties paziņo Komisijai par katru šādu pasākumu, norādot sava lēmuma iemeslus. Komisija dara šo informāciju zināmu pārējām dalībvalstīm.
8. pants
Pirms četru gadu laikposma beigām kopš šīs direktīvas pieņemšanas, Komisija izvērtē gūtos rezultātus, salīdzinot tos ar gaidītajiem. Ar nolūku pāriet uz energoefektivitātes paaugstināšanas otro posmu, Komisija, konsultējoties ar ieinteresētām pusēm, tad izskata, vai pastāv nepieciešamība noteikt attiecīgu pasākumu otro kompleksu, lai ievērojami uzlabotu mājsaimniecības saldēšanas iekārtu energoefektivitāti. Tādā gadījumā katru pasākumu energoefektivitātes paaugstināšanai un tā spēkā ieviešanas datumu pamato ar energoefektivitātes rādītājiem, kurus var ekonomiski un tehniski attaisnot, ņemot vērā dotajā laikā pastāvošus apstākļus. Komisija izskata arī jebkādus citus pasākumus, ko tā uzskata par lietderīgiem, lai paaugstinātu mājsaimniecības saldēšanas iekārtu efektivitāti.
9. pants
1. Šīs direktīvas pieņemšanas gada laikā dalībvalstis pieņem un publicē normatīvos un administratīvos aktus, kas vajadzīgi tās ievērošanai. Par to dalībvalstis nekavējoties paziņo Komisijai.
Dalībvalstis piemēro šos teikumus pēc trīs gadu laikposma beigām kopš šīs direktīvas pieņemšanas datuma.
Kad dalībvalstis pieņem šos noteikumus, tajos ietver atsauci uz šo direktīvu vai arī šādu atsauci pievieno to oficiālajai publikācijai. Dalībvalstis nosaka metodes, kā izdarīt šādas atsauces.
2. Dalībvalstis dara Komisijai zināmus galvenos savu tiesību aktu noteikumus, ko tās pieņem jomā, uz ko attiecas šī direktīva.
3. Trīs gadu laikā pēc šīs direktīvas pieņemšanas dalībvalstis atļauj laist tirgū saldēšanas iekārtas, kas atbilst tiem pašiem noteikumiem, kurus to teritorijā piemēroja šīs direktīvas pieņemšanas datumā.
10. pants
(1996. gada 30. septembris), ar ko groza Padomes Direktīvu 76/432/EEK par dalībvalstu tiesību aktu tuvināšanu attiecībā uz lauksaimniecības un mežsaimniecības riteņtraktoru bremžu iekārtām
(dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu un jo īpaši tā 100.a pantu,
ņemot vērā Padomes 1974. gada 4. marta Direktīvu 74/150/EEK par dalībvalstu tiesību aktu tuvināšanu attiecībā uz lauksaimniecības un mežsaimniecības riteņtraktoru tipa apstiprinājumu [1], kurā jaunākie grozījumi izdarīti ar Direktīvu 88/297/EEK [2], un jo īpaši tās 12. un 13. pantu,
tā kā bremžu testu var uzlabot, aizstājot vidējo palēninājumu ar formulu, kas izsaka bremzēšanas ceļu kā ātruma funkciju; tā kā šim grozījumam sekos citas izmaiņas, kuru mērķis ir uzlabot traktoru un ar to lietošanu saistīto detaļu drošību;
tā kā šīs direktīvas noteikumi ir saskaņā ar atzinumu, ko sniegusi Komiteja pielāgošanai tehnikas attīstībai, kas izveidota ar Direktīvu 74/150/EEK,
IR PIEŅĒMUSI ŠO DIREKTĪVU.
1. pants
Ar šo Padomes Direktīvas 76/432/EEK [3] I un II pielikumu groza saskaņā ar šīs direktīvas pielikumu.
2. pants
1. No 1997. gada 1. oktobra dalībvalstis nedrīkst:
- atteikties piešķirt EK tipa apstiprinājumu, izdot Direktīvas 74/150/EEK 10. panta 1. punkta pēdējā ievilkumā minēto dokumentu vai piešķirt valsts tipa apstiprinājumu kādam traktoru tipam, vai
2. No 1998. gada 1. marta dalībvalstis:
- vairs nepiešķir EK tipa apstiprinājumu un neizdod Direktīvas 74/150/EEK 10. panta 1. punkta pēdējā ievilkumā minēto dokumentu un
- var atteikties piešķirt valsts tipa apstiprinājumu,
traktoru tipam, atsaucoties uz bremžu iekārtām, ja nav izpildītas Direktīvas 76/432/EEK prasības, ņemot vērā ar šo direktīvu izdarītos grozījumus.
3. pants
1. Dalībvalstīs stājas spēkā normatīvie un administratīvie akti, kas vajadzīgi, lai izpildītu šo direktīvu līdz 1997. gada 1. oktobrim.
2. Kad dalībvalstis pieņem minētos noteikumus, tajos ietver atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka metodes, kā izdarāmas šādas atsauces.
3. Dalībvalstis dara zināmus Komisijai tos savu tiesību aktu galvenos noteikumus, ko tās pieņem jomā, kuru reglamentē šī direktīva.
4. pants
Eiropas Parlamenta un Padomes Direktīva 96/73/EK (1996. gada 16. decembris) par dažām metodēm divkāršo tekstilšķiedru maisījumu kvantitatīvai analīzei
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 100.a pantu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
saskaņā ar Līguma 189.b pantā noteikto procedūru [3],
tā kā Padomes 1972. gada 17. jūlija Direktīvā 72/276/EEK par dalībvalstu tiesību aktu tuvināšanu attiecībā uz dažām divkāršo tekstilšķiedru maisījumu kvantitatīvās analīzes metodēm [4] regulāri veiktas būtiskas izmaiņas; tā kā skaidrības un lietderības labad minētā direktīva ir jākonsolidē;
tā kā Eiropas Parlamenta un Padomes 1996. gada 16. decembra Direktīvā 96/74/EK par tekstilmateriālu nosaukumiem [5] ir paredzēta marķēšana, norādot tekstilizstrādājuma šķiedru sastāvu, un pārbaudes, veicot analīzi attiecībā uz šo izstrādājumu atbilstību datiem marķējumā;
tā kā metodēm, ko dalībvalstis izmantojušas oficiālajās pārbaudēs, lai noteiktu tekstilizstrādājumu šķiedru sastāvu, jābūt vienotām gan attiecībā uz parauga iepriekšēju apstrādi, gan tā kvantitatīvo analīzi;
tā kā Direktīvā 96/74/EK ir paredzēts, ka paraugu ņemšanas un analīzes metodes, kas jāizmanto dalībvalstīs izstrādājumu šķiedru sastāva noteikšanai, tiks precizētas atsevišķās direktīvās; tā kā tādēļ šīs direktīvas II pielikumā ir noteiktas 15 vienotas analīzes metodes vairākumam tirgū esošo tekstilizstrādājumu, kas sastāv no divkāršiem maisījumiem;
tā kā tehnikas attīstības dēļ ir regulāri jāpielāgo tehniskās specifikācijas, kas noteiktas ar atsevišķām direktīvām par tekstilmateriālu analīzes metodēm; tā kā, lai veicinātu šim nolūkam vajadzīgo pasākumu īstenošanu, ir jānosaka procedūra, ar ko Tekstilpreču nosaukumu un marķēšanas direktīvu komitejā izveido ciešu sadarbību starp dalībvalstīm un Komisiju;
tā kā tādu divkāršu maisījumu gadījumā, attiecībā uz kuriem nepastāv vienota analīzes metode Kopienas mērogā, par pārbaudi atbildīgā laboratorija drīkst noteikt šādu maisījumu sastāvu, izmantojot jebkādu tai pieejamu derīgu metodi, analīzes protokolā norādot iegūto rezultātu un, ciktāl zināms, izmantotās metodes precizitātes pakāpi;
tā kā šajā direktīvā paredzētie noteikumi ir saskaņā ar Tekstilpreču nosaukumu un marķēšanas direktīvu komitejas atzinumu;
tā kā šī direktīva nedrīkst ietekmēt dalībvalstu saistības attiecībā uz III pielikuma B daļā minēto direktīvu pārņemšanas termiņiem,
IR PIEŅĒMUŠI ŠO DIREKTĪVU.
1. pants
Šī direktīva attiecas uz dažu divkāršo tekstilšķiedru maisījumu kvantitatīvās analīzes metodēm, tostarp uz noņemto paraugu un analizējamo paraugu sagatavošanu.
2. pants
"Noņemtais paraugs" ir analīzes veikšanai pietiekoša lieluma paraugs, ko atlasa no laboratorijas kopējiem paraugiem, kuri analīzes nolūkos noņemti izstrādājumu partijai.
"Analizējamais paraugs" ir tāda noņemtā parauga daļa, kas vajadzīga, lai iegūtu individuālu pārbaudes rezultātu.
3. pants
Dalībvalstis veic visus vajadzīgos pasākumus, lai nodrošinātu, ka atbilstīgi Direktīvai 96/74/EK I un II pielikuma noteikumus par dažu divkāršo tekstilšķiedru maisījumu kvantitatīvās analīzes metodēm, tostarp noņemto paraugu un analizējamo paraugu sagatavošanu, piemēro visās oficiālajās pārbaudēs, lai noteiktu tirgū laisto tekstilizstrādājumu sastāvu.
4. pants
Divkāršu maisījumu gadījumā, kuriem nepastāv vienota analīzes metode Kopienas mērogā, jebkura par to pārbaudi atbildīgā laboratorija nosaka šādu maisījumu sastāvu, izmantojot jebkādu tai pieejamu derīgu metodi, analīzes protokolā norādot iegūto rezultātu un, ciktāl zināms, izmantotās metodes precizitātes pakāpi.
5. pants
1. Ar šo izveido Tekstilpreču nosaukumu un marķēšanas direktīvu komiteju, še turpmāk – "Komiteja"; tajā ietilpst dalībvalstu pārstāvji un Komisijas pārstāvis, kas ir priekšsēdētājs.
2. Komiteja apstiprina savu reglamentu.
3. Direktīvas II pielikumā paredzēto kvantitatīvās analīzes metožu pielāgošanu tehnikas attīstībai veic saskaņā ar 6. pantā izklāstīto procedūru.
6. pants
1. Ja ir jāievēro šajā pantā paredzētā procedūra, priekšsēdētājs, vai nu pēc savas iniciatīvas, vai pēc dalībvalsts pārstāvja pieprasījuma, nodod jautājumus izskatīšanai Komitejā.
2. Komisijas pārstāvis iesniedz Komitejai veicamo pasākumu projektu. Komiteja sniedz atzinumu par attiecīgo projektu termiņā, ko priekšsēdētājs var noteikt atkarībā no jautājuma steidzamības. Atzinumu sniedz ar balsu vairākumu, kā Līguma 148. panta 2. punktā noteikts attiecībā uz lēmumiem, kurus Padomei jāpieņem pēc Komisijas priekšlikuma. Dalībvalstu pārstāvju balsis komitejā vērtē, kā noteikts minētajā pantā. Priekšsēdētājs nebalso.
3. a) Komisija pieņem paredzētos pasākumus, ja tie ir saskaņā ar komitejas atzinumu.
b) Ja paredzētie pasākumi nesaskan ar komitejas atzinumu vai ja atzinums nav pieņemts, Komisija nekavējoties ierosina Padomei pasākumus, kas jāpieņem.
Padome pieņem lēmumu ar kvalificētu balsu vairākumu.
c) Ja Padome trīs mēnešu laikā pēc priekšlikuma iesniegšanas nav pieņēmusi lēmumu, ierosinātos pasākumus pieņem Komisija.
7. pants
Dalībvalstis dara Komisijai zināmus to tiesību aktu svarīgākos noteikumus, ko tās pieņēmušas jomā, uz kuru attiecas šī direktīva.
8. pants
Ar šo atceļ III pielikuma A daļā uzskaitītās direktīvas, neierobežojot dalībvalstu pienākumus, kas attiecas uz III pielikuma B daļā noteiktajiem pārņemšanas termiņiem.
Atsauces uz atceltajām direktīvām uzskata par atsaucēm uz šo direktīvu, un tās jālasa saskaņā ar IV pielikumā iekļauto korelācijas tabulu.
9. pants
Šī direktīva ir adresēta dalībvalstīm.
Šī direktīva stājas spēkā 20. dienā pēc publicēšanas Eiropas Kopienu Oficiālajā Vēstnesī.
Padomes Direktīva 96/75/EK (1996. gada 19. novembris) par fraktēšanas un cenu noteikšanas sistēmu valsts un starptautiskajos pārvadājumos pa iekšējiem ūdensceļiem Kopienā
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 75. pantu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
pieņemot lēmumu saskaņā ar Līguma 189.c pantā paredzēto procedūru [3],
tā kā autoceļu un dzelzceļu piesātinājuma, transporta drošības, vides aizsardzības, enerģijas taupīšanas un pilsoņu dzīves kvalitātes pieaugošās problēmas sabiedrības interesēs prasa iekšējo ūdensceļu piedāvātā transporta potenciāla intensīvāku attīstību un labāku izmantošanu, jo īpaši paaugstinot tā konkurētspēju;
tā kā atšķirības valstu tiesību aktos par iekšējo ūdensceļu komercpārvadājumu sistēmām nesekmē iekšējā tirgus līdzsvarotu darbību šajā nozarē, tā kā tādēļ Kopienas līmenī būtu jāievieš kopēji noteikumi visam iekšējo ūdensceļu tirgum saskaņā ar Padomes 1994. gada 24. oktobra Rezolūciju par iekšējo ūdensceļu pārvadājumu struktūras uzlabojumiem [4];
tā kā iekšējā tirgus līdzsvarota darbība prasa iekšējo ūdensceļu pārvadājumu pielāgošanu fraktēšanas organizēšanai pēc rotācijas principa, lai virzītos uz lielāku komerciālo elastīgumu un sistēmu brīvai fraktēšanai un cenu noteikšanai;
tā kā šajā nolūkā būtu jāparedz noteikums par pārejas laiku, pakāpeniski ierobežojot rotācijas sistēmas darbības lauku, lai pārvadātāji piemērotos brīvā tirgus apstākļiem un vajadzības gadījumā izveidotu tirdzniecības grupējumus, kas labāk atbilstu fraktētāju materiāltehniskajām vajadzībām;
tā kā saskaņā ar subsidiaritātes principu ir gan nepieciešami, gan atbilstīgi noteikt vienotu grafiku Kopienas līmenī tirgus pakāpeniskai liberalizācijai, atstājot dalībvalstu ziņā atbildību par šādas liberalizācijas īstenošanu;
tā kā jāpieņem noteikumi, kas ļautu rīkoties minētajā pārvadājumu tirgū nopietnu traucējumu gadījumā, tā kā šajā nolūkā Komisijai būtu jāpiešķir pilnvaras veikt vajadzīgos pasākumus saskaņā ar padomdevējas komitejas procedūru,
IR PIEŅĒMUSI ŠO DIREKTĪVU.
1. pants
Šajā direktīvā:
a) "fraktēšanas sistēma pēc rotācijas principa" ir sistēma, kurā fraktēšanas līgumu apmaiņā sadala klientu pārvadājumu operāciju pieprasījumus par iepriekš noteiktām cenām un ar iepriekš zināmiem nosacījumiem, pamatojoties uz kārtību, kādā kuģi kļūst pieejami pēc kravas izkraušanas. Pārvadātājus atbilstīgi kārtībai, kādā tie reģistrējušies pārvadājumu grafikā, lūdz pēc kārtas izvēlēties kravu no esošā piedāvājuma. Pārvadātāji, kuri nekā neizvēlas, tomēr saglabā savu vietu reģistrācijas kārtībā;
b) "pārvadātājs" ir viena vai vairāku iekšējo ūdensceļu kuģu īpašnieks vai operators;
c) "kompetenta iestāde" ir dalībvalsts nozīmēta iestāde, lai pārvaldītu un organizētu fraktēšanas sistēmu pēc rotācijas principa;
d) "nopietni tirgus traucējumi" ir tādu problēmu rašanās iekšējo ūdensceļu pārvadājumu tirgū, kas ir specifiskas šim tirgum un var izraisīt nopietnu un potenciāli noturīgu piedāvājuma pārsvaru pār pieprasījumu, tādējādi radot draudus liela skaita iekšējo ūdensceļu pārvadātāju finansiālajai stabilitātei un izdzīvošanai, ja vien īstermiņa un vidēja termiņa prognozes attiecībā uz minēto tirgu nenorāda nozīmīgu un nepārejošu uzlabošanos.
2. pants
Pārvadājumu jomā pa valsts un starptautiskas nozīmes iekšējiem ūdensceļiem Kopienā attiecīgās puses brīvi slēdz līgumus un brīvi vienojas par cenām.
3. pants
Neraugoties uz 2. pantu, dalībvalstis pārejas laikam līdz 2000. gada 1. janvārim var saglabāt minimālo obligāto tarifu sistēmu un sistēmas fraktēšanai pēc rotācijas principa ar noteikumu, ka:
- ir saskaņa ar 4., 5. un 6. pantā izklāstītajiem nosacījumiem, un
- piemērotās rotācijas un cenu noteikšanas sistēmas ar vienādiem nosacījumiem ir brīvi pieejamas visu dalībvalstu pārvadātājiem.
4. pants
Šīs direktīvas 3. pantā norādītajā pārejas laikā šādas fraktēšanas sistēmas pēc rotācijas principa nepiemēro:
a) naftas un gāzes kravām, lejamkravām un sausajām bērtajām kravām, speciālām smagām un nedalāmām kravām, konteinerpārvadājumiem, pārvadājumiem ostu robežās, visa veida pašpārvadājumiem un visu veidu transporta pakalpojumiem, kas vairs neietilpst fraktēšanas sistēmā pēc rotācijas principa,
b) kravām, kuru pārvadāšanā nevar efektīvi izmantot šādas sistēmas, jo īpaši:
- pārvadājumiem, kuriem vajadzīgas kravu kraušanas iekārtas,
- kombinētiem pārvadājumiem, proti, jauktiem pārvadājumiem, kurus veic galvenokārt pa iekšējiem ūdensceļiem un kuru sākotnējais un/vai gala ceļa posms (pēc iespējas īsāks) norit pa autoceļu vai dzelzceļu.
5. pants
Šīs direktīvas 3. pantā norādītā pārejas laikā dalībvalstis veic vajadzīgos pasākumus, lai maksimāli palielinātu fraktēšanas sistēmu pēc rotācijas principa elastīgumu, jo īpaši:
- sniedzot kravas sūtītājiem iespēju slēgt līgumus vairākkārtējiem braucieniem, t.i., sērijai secīgu braucienu, izmantojot vienu un to pašu kuģi,
- nodrošinot, ka atsevišķus vai vairākkārtējus braucienus, kas fraktēšanas sistēmā pēc rotācijas principa piedāvāti divas reizes pēc kārtas, neatrodot tiem realizētājus, izņem no šīs sistēmas, un par tiem var noteikt līgumcenas.
6. pants
Divos gados no šīs direktīvas stāšanās spēkā fraktēšanas sistēmās pēc rotācijas principa iesaistītās dalībvalstis veic vajadzīgos pasākumus, lai dotu fraktētājiem iespēju brīvi izvēlēties vienu no trim līgumu veidiem:
- līgumus pēc laika principa, ieskaitot līzinga līgumus, kuros pārvadātājs vienu vai vairākus kuģus un to komandas nodod tikai un vienīgi klienta rīcībā uz konkrētu laiku šī klienta kravu pārvadājumiem, saņemot par to konkrētu samaksu par katru dienu. Puses brīvi noslēdz līgumu.
- līgumus pēc tonnāžas principa, kuros pārvadātājs uzņemas līgumā paredzētajā laikā pārvadāt konkrētu tonnāžu par samaksu saskaņā ar likmēm par kravas tonnu. Puses brīvi noslēdz līgumu, un tam jāietver lieli sūtījumi.
- līgumus atsevišķiem vai vairākkārtējiem braucieniem.
7. pants
1. Iekšējo ūdensceļu pārvadājumu tirgus nopietnu traucējumu gadījumā Komisija, neierobežojot Padomes Regulu (EEK) Nr. 1101/89 (1989.gada 27.aprīlis) par struktūras uzlabojumiem iekšējo ūdensceļu pārvadājumu nozarē [5], pēc dalībvalsts lūguma var veikt piemērotus pasākumus un, jo īpaši pasākumus, kas izstrādāti, lai novērstu jebkādu jaunu pieaugumu pārvadājumu jaudā konkrētajā tirgū esošajā piedāvājumā. Lēmumu pieņem saskaņā ar 8. panta 2. punktā noteikto procedūru.
2. Gadījumā, ja dalībvalsts izsaka lūgumu pēc piemērotiem pasākumiem, lēmumu pieņem trijos mēnešos no lūguma saņemšanas.
3. Dalībvalsts lūgumam pēc piemērotiem pasākumiem jāpievieno visa vajadzīgā informācija, lai novērtētu ekonomisko situāciju konkrētajā nozarē, jo īpaši:
- norāde par dažāda veida pārvadājumu vidējām izmaksām un likmēm,
- kravas telpu izmantošanas likme,
- prognozētais pieprasījums.
Šo informāciju var izmantot vienīgi statistikai. To nedrīkst izmantot attiecībā uz nodokļiem vai darīt zināmu trešām personām.
4. Lēmumus, kas pieņemti, ievērojot šo pantu, un kas nedrīkst pārsniegt tirgus traucējumu ilgumu, nekavējoties paziņo dalībvalstīm.
8. pants
1. Komisijai palīdz komiteja, kas izveidota ar direktīvu nr. 91/672/EEK [6].
2. Komisijas pārstāvis iesniedz komitejā veicamo pasākumu projektu. Komiteja sniedz atzinumu par projektu, vajadzības gadījumā balsojot, laikā, ko atkarībā no jautājuma steidzamības nosaka priekšsēdētājs.
Atzinumu protokolē; turklāt katrai dalībvalstij ir tiesības lūgt, lai protokolē tās nostāju.
Komisija vislielākajā mērā ņem vērā Komitejas sniegto atzinumu. Komisija informē Komiteju par to, kā tās atzinums ir ņemts vērā.
9. pants
1. Dalībvalstīs stājas spēkā normatīvi un administratīvi akti, kas vajadzīgi, lai līdz 1997. gada 1. janvārim izpildītu šīs direktīvas prasības. Tās par to tūlīt informē Komisiju.
Kad dalībvalstis pieņem šos tiesību aktus, tajos ietver atsauci uz šo direktīvu vai arī šādu atsauci pievieno šo tiesību aktu oficiālai publikācijai. Šādas atsauces izdarīšanas kārtību nosaka dalībvalstis.
2. Dalībvalstis tūlīt dara Komisijai zināmus savu tiesību aktu noteikumus, ko tās pieņem jomā, uz kuru attiecas šī direktīva.
10. pants
Komisijas Regula (EK) Nr. 242/96 (1996. gada 7. februāris) par dažu preču klasifikāciju kombinētajā nomenklatūrā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 23. jūlija Regulu (EEK) Nr. 2658/87 par tarifu un statistikas nomenklatūru un kopējo muitas tarifu [1], kurā jaunākie grozījumi izdarīti ar Komisijas Regulu (EK) Nr. 3009/95 [2], un jo īpaši tās 9. pantu,
tā kā, lai nodrošinātu minētās regulas pielikumā pievienotās kombinētās nomenklatūras vienādu piemērošanu, ir jāparedz pasākumi attiecībā uz šīs regulas pielikumā minēto preču klasifikāciju;
tā kā Regulā (EEK) Nr. 2658/87 ir paredzēti kombinētās nomenklatūras interpretācijas vispārīgie noteikumi un šie noteikumi ir piemērojami arī jebkurai citai nomenklatūrai, kas pilnīgi vai daļēji uz to pamatojas vai kas tai pievieno papildu apakšiedaļas, un kas ir ieviesta ar īpašiem Kopienas noteikumiem, lai piemērotu tarifus un citus pasākumus, kuri attiecas uz preču tirdzniecību;
tā kā atbilstīgi minētajiem vispārīgiem noteikumiem preces, kas raksturotas šīs regulas pielikuma tabulas 1. ailē, jāklasificē saskaņā ar attiecīgiem KN kodiem, kas norādīti 2. ailē, pamatojumu sniedzot 3. ailē;
tā kā ir atzīts, ka uz juridiski saistošu informāciju par tarifiem, ko attiecībā uz preču klasifikāciju kombinētajā nomenklatūrā sniedz dalībvalstu muitas dienesti un kas neatbilst šajā regulā noteiktajām tiesībām, personas, kuru rīcībā ir šāda informācija, var turpināt atsaukties trīs mēnešus, pamatojoties uz 12. panta 6. punktu Padomes 1992. gada 12. oktobra Regulā (EEK) Nr. 2913/92, ar ko izveidots Kopienas Muitas kodekss [3], kurā jaunākie grozījumi izdarīti ar Komisijas Regulu (EK) Nr. 2454/93 [4];
tā kā šajā regulā paredzētie pasākumi saskan ar Muitas kodeksa komitejas Tarifu un statistikas nomenklatūras nodaļas atzinumu,
IR PIEŅĒMUSI ŠO REGULU.
1. pants
Preces, kas raksturotas pielikuma tabulas 1. ailē, kombinētajā nomenklatūrā klasificē ar attiecīgiem KN kodiem, kas norādīti minētās tabulas 2. ailē.
2. pants
Uz juridiski saistošu informāciju par tarifiem, ko sniedz dalībvalstu muitas dienesti, bet kas neatbilst šajā regulā noteiktajām tiesībām, var turpināt atsaukties trīs mēnešus, pamatojoties uz 12. panta 6. punktu Regulā (EEK) Nr. 2913/92.
3. pants
Šī regula stājas spēkā 21. dienā pēc tās publicēšanas Eiropas Kopienu Oficiālajā Vēstnesī.
(1996. gada 29. marts), ar ko groza Regulu (EEK) Nr. 1362/87 un Regulu (EEK) Nr. 1158/91 attiecībā uz sausā vājpiena iepirkšanu un privātās uzglabāšanas atbalsta piešķiršanu, kā arī Regulu (EEK) Nr. 1756/93, ar ko nosaka noteicošo dienu lauksaimniecības konversijas likmei, kas piemērojama pienam un piena produktiem
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1968. gada 27. jūnija Regulu (EEK) Nr. 804/68 par piena un piena produktu tirgus kopīgo organizāciju [1], kurā jaunākie grozījumi izdarīti ar Komisijas Regulu (EK) Nr. 2931/95 [2], un jo īpaši tās 7. panta 5. punktu un 28. pantu,
ņemot vērā Padomes 1992. gada 28. decembra Regulu (EEK) Nr. 3813/92 par norēķinu vienību un konversijas likmēm, kas piemērojamas kopējā lauksaimniecības politikā [3], kurā jaunākie grozījumi izdarīti ar Regulu (EK) Nr. 150/95 [4], un jo īpaši tās 6. panta 2. punktu,
tā kā no 1996. gada 1. marta ar Padomes Regulu (EK) Nr. 1538/95 [5] atcēla Padomes 1968. gada 20. jūlija Regulu (EEK) Nr. 1014/68, ar ko paredz vispārīgus noteikumus par sausā vājpiena valsts rezervi [6], kurā jaunākie grozījumi izdarīti ar Regulu (EEK) Nr. 3577/90 [7]; tā kā daži Regulas (EEK) Nr. 1014/68 noteikumi ir iekļauti 7. pantā Regulā (EEK) Nr. 804/68, kas grozīta ar Regulu (EK) Nr. 1538/95; tā kā Regulas (EEK) Nr. 1014/68 atcelšanas rezultātā Komisijas 1978. gada 30. marta Regula (EEK) Nr. 625/78 par sīki izstrādātiem piemērošanas noteikumiem attiecībā uz sausā vājpiena valsts rezervi [8], kurā jaunākie grozījumi izdarīti ar Regulu (EK) Nr. 1802/95 [9], tika pārstrādāta pēc precizējumiem; tā kā pēc tam no 1996. gada 1. marta ar Komisijas 1996. gada 22. februāra Regulu (EK) Nr. 322/96, ar ko paredz sīki izstrādātus piemērošanas noteikumi par sausā vājpiena valsts rezervi [10], tika atcelta arī Regula (EEK) Nr. 625/78;
tā kā Komisijas 1987. gada 18. maija Regulā (EEK) Nr. 1362/87, ar ko paredz sīki izstrādātus noteikumus Padomes Regulas (EEK) Nr. 777/87 piemērošanai attiecībā uz sausā vājpiena iepirkšanu un privātas uzglabāšanas atbalsta piešķiršanu [11], kurā jaunākie grozījumi izdarīti ar Regulu (EK) Nr. 1137/94 [12], Komisijas 1991. gada 3. maija Regulā (EEK) Nr. 1158/91 par sausā vājpiena iepirkšanu, ko konkursa kārtībā veic intervences aģentūras [13], kurā jaunākie grozījumi izdarīti ar Regulu (EK) Nr. 1802/95, un Komisijas Regulā (EEK) Nr. 1756/93 [14], kurā jaunākie grozījumi izdarīti ar Regulu (EK) Nr. 315/96 [15], ir atsauces uz Regulu (EEK) Nr. 1014/68 un Regulu (EEK) Nr. 625/78; tā kā šīs atsauces ir jāaizstāj ar atsaucēm uz Regulu (EK) Nr. 322/96 un tā kā turklāt Regulā (EEK) Nr. 1158/91 būtu jāizdara grozījumi tā, lai norādītu veidu, kādā, pamatojoties uz sausā vājpiena proteīnu saturu, ir jāaprēķina iepirkuma cena;
tā kā attiecībā uz sausā vājpiena privātās uzglabāšanas shēmu Regulas (EEK) Nr. 1362/87 5. pantā nosaka, ka gadījumā, ja sausais vājpiens ir paredzēts eksportam, neievērojot parasti piemērojamos noteikumus, tiklīdz ir izbeidzies līgumā paredzētais trīsdesmit dienu periods, uzņēmējs var pārtraukt tā uzglabāšanu; tā kā šī atkāpe tiek lietota reti, jo lieki sarežģī shēmas pārvaldību, un tā kā tādēļ tā būtu jāatceļ;
tā kā šai regulā paredzētie pasākumi ir saskaņā ar Piena un piena produktu pārvaldības komitejas atzinumu,
IR PIEŅĒMUSI ŠO REGULU.
1. pants
Regulu (EEK) Nr. 1362/87 groza šādi:
a) šā punkta a) apakšpunktu aizstāj ar šādu:
"a) ir izgatavots ražotnē, kura apņemas pastāvīgi veikt Regulas (EK) Nr. 322/96 2. panta 1. punkta b) apakšpunktā paredzētos ierakstus;"
b) šā punkta e) apakšpunktu aizstāj ar šādu:
3. Regulas 5. pantu svītro.
2. pants
Ar šo Regulu (EEK) Nr. 1158/91 groza šādi:
2. Regulas 3. panta 1. punktu aizstāj ar šādu:
"1. Pretendenti var piedalīties konkursā tikai
- attiecībā uz sauso vājpienu, kas izgatavots 21 dienu pirms galīgā piedāvājumu iesniegšanas datuma; Regulas (EK) Nr. 322/96 III pielikuma e) punkta otrajā teikumā minētajā gadījumā šis periods ir trīs nedēļas,
- ja viņi rakstiski apņemas ievērot Regulas (EK) Nr. 322/96 4. panta 6. punktu."
3. Regulas 7. panta 1. punkta otrās daļas c) apakšpunktu aizstāj ar šādu:
"c) noliktava, kurā tas jānogādā. Piemēro Regulas (EK) Nr. 322/96 5. un 6. pantu."
4. Regulas 9. pantu aizstāj ar šādu:
"9. pants
Periodā, kas sākas 120. dienā pēc sausā vājpiena pārņemšanas un beidzas 140. dienā, intervences aģentūra samaksā iepirkuma cenu pretendentam, kurš ir uzvarējis. Maksājumu veic par katru pārņemto daudzumu ar noteikumu, ka ir pārbaudīta atbilstība 1. panta otrās daļas prasībām.
Iepirkuma cenu aprēķina šādi:
- ja proteīnu saturs beztauku sausnā ir 35,6 % vai lielāks, tad iepirkuma cena ir tāda, kā norādīts piedāvājumā,
- ja proteīnu saturs beztauku sausnā ir zem 35,6 %, bet ne mazāks par 31,4 %, tad iepirkuma cena ir tāda, kā norādīts piedāvājumā, atņemot "d", ko aprēķina šādi:
d = piedāvājuma cena x [(0,356 - proteīnu saturs) x 1,75].
Proteīnu saturu nosaka, izmantojot Regulas (EK) Nr. 322/96 I pielikumā noteikto metodi."
Piemēro Regulas (EK) Nr. 322/96 2. un 3. pantu."
3. pants
Regulas (EEK) Nr. 1756/93 pielikuma C daļas C.I iedaļas 1. punktu un D daļas 3. punktu aizstāj ar šādu:
Btransportēšanas papildizmaksas, kas minētas 6. panta 2. punktā Lauksaimniecības konversijas likme, kas piemērojama dienā, kad attiecīgās preces tiek pārņemtas"
4. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
Padomes Regula (EK) Nr. 753/96 (1996. gada 22. aprīlis), ar ko groza Regulu (EEK) Nr. 3906/89, lai attiecinātu ekonomisko palīdzību arī uz Bosniju un Hercegovinu
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 235. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu [1],
(1996. gada 29. aprīlis), ar ko paredz sīki izstrādātus noteikumus Padomes Regulas (EEK) Nr. 1785/81 piemērošanai attiecībā uz paziņojumiem cukura nozarē
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1981. gada 30. jūnija Regulu (EEK) Nr. 1785/81 par cukura tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 1101/95 [2], un jo īpaši tās 39. pantu,
tā kā Regulas (EEK) Nr. 1785/81 39. pants prasa, lai dalībvalstis un Komisija apmainītos ar informāciju, kas vajadzīga minētās regulas piemērošanai; tā kā īstenošanas noteikumi tika noteikti ar Komisijas 1983. gada 29. marta Regulu (EEK) Nr. 787/83 par paziņojumiem cukura nozarē [3], kurā jaunākie grozījumi izdarīti ar Regulu (EEK) Nr. 3819/85 [4]; tā kā kopš tā laika situācija cukura nozares tirgu organizācija ir mainījusies, un jo īpaši to saistību rezultātā, kuras Kopiena uzņēmās, noslēdzot Lauksaimniecības nolīgumu daudzpusējo tirdzniecības sarunu Urugvajas posma laikā, šie noteikumi būtu jāpārskata un jāpapildina, un tādēļ Regula (EEK) Nr. 787/83 būtu jāatceļ, lēmumam stājoties spēkā no 1996/97. tirdzniecības gada sākuma;
tā kā, lai pareizi izvērtētu situāciju ar cukuru, kas atbilstīgi Regulā (EEK) Nr. 1785/81 paredzētajiem intervences pasākumiem tiek pirkts vai pārdots, ir jābūt pieejamai attiecīgai informācijai un jo īpaši informācijai par intervences aģentūru rīcībā esošo daudzumu izmaiņām un par šo daudzumu sadali pa noliktavām, kuras ir apstiprinātas atbilstoši 1. panta 2. punktam Padomes 1968. gada 9. aprīļa Regulā (EEK) Nr. 447/68, ar ko paredz vispārīgus noteikumus cukura intervences iepirkumiem [5], kurā jaunākie grozījumi izdarīti ar Regulu (EEK) Nr. 1359/77 [6]; tā kā, ja ir stingri jāuzrauga intervences sistēmas ieviešana, ir arī būtiski svarīgi, lai pastāvīgi būtu pieejama informācija par cilvēku uzturam nederīga cukura daudzumiem un par noteiktu ķīmisku produktu ražošanā izmantotā cukura daudzumiem, norādot cukura daudzumus, kas ir denaturēti saskaņā ar pielikumu Komisijas 1972. gada 14. janvāra Regulai (EEK) Nr. 100/72, ar ko paredz sīki izstrādātus noteikumus cukura denaturēšanai dzīvnieku barībai [7], kurā jaunākie grozījumi izdarīti ar Regulu (EK) Nr. 260/96 [8],vai izmantoti tādu ķīmisku produktu ražošanā, kuri uzskaitīti pielikumā Padomes 1986. gada 25. marta Regulai (EEK) Nr. 1010/86, ar ko paredz vispārīgus noteikumus ražošanas kompensācijai attiecībā uz ķīmiskā rūpniecībā izmantojamu noteiktu cukura produktu ražošanu [9], kurā jaunākie grozījumi izdarīti ar Regulu (EK) Nr. 1101/95, un tos daudzumus, kuri uzskaitīti pielikumā Komisijas 1978. gada 24. jūlija Regulai (EEK) Nr. 1729/78, ar ko paredz sīki izstrādātus piemērošanas noteikumus attiecībā uz ražošanas kompensāciju par cukuru, kas izmantots ķīmiskajā rūpniecībā [10], kurā jaunākie grozījumi izdarīti ar Regulu (EK) Nr. 260/96;
tā kā tirdzniecības ar trešām valstīm rūpīga un regulāra kontrole ir vienīgais veids, kā stingri uzraudzīt situāciju, ņemot vērā Kopienas saistību uzliktos ierobežojumus saskaņā ar iepriekšminēto Lauksaimniecības nolīgumu, un atbilstīgi situācijai, ja vajadzīgs, veikt vajadzīgos pasākumus, jo īpaši Regulas (EEK) Nr. 1785/81 23. panta 4.a punkta piemērošanai, un no Kopienas Starptautiskā cukura nolīguma saistībām izrietošos pasākumus; tā kā tādēļ Komisijai būtu regulāri jāsaņem attiecīga informācija ne tikai par to produktu importu un eksportu, kuriem ir noteiktas nodevas vai kompensācijas, attiecībā uz kurām ir izsniegtas darbības licences, jo īpaši ievērojot Komisijas 1995. gada 27. jūnija Regulu (EK) Nr. 1464/95 par īpašiem sīki izstrādātiem noteikumiem importa un eksporta licenču sistēmas piemērošanai cukura nozarē [11], kas grozīta ar Regulu (EK) Nr. 2136/95 [12], ņemot vērā vispārīgākus noteikumus, kas izklāstīti Komisijas Regulā (EEK) Nr. 3719/88 [13], kurā jaunākie grozījumi izdarīti ar Regulu (EK) Nr. 2137/95 [14], un Komisijas Regulā (EEK) Nr. 3665/87 [15], kurā jaunākie grozījumi izdarīti ar Regulu (EK) Nr. 1384/95 [16], bet arī par produktiem, kas tiek importēti un eksportēti bez kompensācijas gan ar licenci, gan bez tās, un jo īpaši tos, uz kuriem attiecas [muitas] procedūra – ievešana pārstrādei; tā jā jābūt iespējai kontrolēt preferences cukura importu, lai nodrošinātu, ka tiek efektīvi īstenota Komisijas 1976. gada 17. novembra Regula (EEK) Nr. 2782/76, ar ko paredz sīki izstrādātus noteikumus preferences cukura ievešanai [17], kurā jaunākie grozījumi izdarīti ar Regulu (EEK) Nr. 1714/88 [18];
tā kā Regulas (EEK) Nr. 1785/81 III sadaļā definētās kvotu sistēmas efektīvai vadīšanai, jo īpaši, pamatojoties uz Kopienas saistībām saskaņā ar iepriekšminēto Lauksaimniecības nolīgumu, ir jāapzinās visi būtiskie faktori; tā kā tas ir saistīts ar Padomes 1968. gada 20. februāra Regulas (EEK) Nr. 206/68, ar ko nosaka pamatnoteikumus biešu iepirkšanas līgumiem un iekšējās tirdzniecības režīmiem [19], kurā jaunākie grozījumi izdarīti ar Austrijas, Somijas un Zviedrijas Pievienošanās aktu, Padomes 1982. gada 26. janvāra Regulas (EEK) Nr. 193/82, ar ko paredz vispārīgus noteikumus kvotu pārnešanai cukura nozarē [20], Komisijas 1981. gada 14. septembra Regulas (EEK) Nr. 2670/81, ar ko paredz sīki izstrādātus īstenošanas noteikumus attiecībā uz cukura ražošanu, pārsniedzot kvotu [21], kurā jaunākie grozījumi izdarīti ar Regulu (EK) 158/96 [22], un Komisijas 1982. gada 8. jūnija Regulas (EEK) Nr. 1443/82, ar ko paredz sīki izstrādātus noteikumus kvotu sistēmas piemērošanai cukura nozarē [23], kurā jaunākie grozījumi izdarīti ar Regulu (EK) Nr. 392/94 [24], piemērošanu; tā kā iepriekšminētais attiecas arī uz Regulas (EEK) Nr. 1785/81 8. pantā noteikto uzglabāšanas izmaksu izlīdzināšanu; tā kā tas attiecas uz Padomes 1977. gada 20. jūnija Regulas (EEK) Nr. 1358/77, ar ko paredz vispārīgus noteikumus cukura uzglabāšanas izmaksu kompensēšanai un atceļ Regulu (EEK) Nr. 750/68 [25], kurā jaunākie grozījumi izdarīti ar Regulu (EEK) Nr. 3042/78 [26], un Komisijas 1978. gada 18. augusta Regulas (EEK) Nr. 1998/78, ar ko paredzsīki izstrādātus noteikumus cukura uzglabāšanas izmaksu kompensēšanai [27], kurā jaunākie grozījumi izdarīti ar Regulu (EEK) 1758/93 [28], piemērošanu;
tā kā attiecīgajām personām ir jābūt pārliecinātām, ka informācija par jebkuru uzņēmumu tiks uzskatīta kā konfidenciāla;
tā kā šajā regulā paredzētie pasākumi ir saskaņā ar Cukura pārvaldības komitejas atzinumu,
IR PIEŅĒMUSI ŠO REGULU.
1. pants
Attiecībā uz intervences pasākumiem, ko veic saskaņā ar Regulas (EEK) Nr. 1785/81 9. panta 1. punktu un 11. panta 1. punktu, katra dalībvalsts katru nedēļu sniedz ziņas Komisijai par iepriekšējo nedēļu:
a) tel quel baltā cukura un jēlcukura daudzumi, kas ir piedāvāti, bet intervences aģentūra tos vēl nav pārņēmusi;
b) tel quel baltā cukura un jēlcukura daudzumi, ko intervences aģentūra ir nopirkusi;
c) tel quel baltā cukura un jēlcukura daudzumi, ko intervences aģentūra ir pārdevusi.
2. pants
Pēc Komisijas pieprasījuma katra dalībvalsts nosūta tai sarakstu ar tel quel baltā cukura un jēlcukura daudzumiem, ko intervences aģentūra ir pārņēmusi, un šo daudzumu sadali pa apstiprinātām noliktavām.
3. pants
Ņemot vērā intervences pasākumus, kas veikti atbilstīgi Regulas (EEK) Nr. 1785/81 9. panta 2. punktam, katra dalībvalsts ziņo Komisijai:
1. Katru nedēļu par iepriekšējo nedēļu – par tel quel baltā cukura un jēlcukura daudzumiem, par ko ir izsniegts denaturēšanas piemaksas sertifikāts;
2. Pēc Komisijas pieprasījuma un attiecībā uz doto periodu – par denaturētā baltā cukura un jēlcukura daudzumiem, norādot, kurš no Regulas (EEK) Nr. 100/72 pielikumā noteiktajiem procesiem ir izmantots.
4. pants
Ņemot vērā intervences pasākumus, kas veikti atbilstīgi Regulas (EEK) Nr. 1785/81 9. panta 3. punktam, katras dalībvalsts pienākums ir ziņot Komisijai:
1. Ne vēlāk kā katra kalendārā mēneša beigās par iepriekšējo kalendāro mēnesi – par baltā cukura, jēlcukura, sīrupa daudzumiem, kas izteikti kā baltais cukurs, un par izoglikozes daudzumu sausnas izteiksmē, attiecībā uz ko:
a) faktiski ir izsniegts ražošanas kompensācijas sertifikāts;
b) ir izmaksāta ražošanas kompensācija;
2. Ne vēlāk kā katra gada septembra beigās par iepriekšējo tirdzniecības gadu – par baltā cukura, jēlcukura, sīrupa daudzumiem, kas izteikti kā baltais cukurs, un par izoglikozes daudzumu sausnas izteiksmē, norādot sadalījumu pa produktiem, kas uzskaitīti Regulas (EEK) Nr. 1010/86 pielikumā, attiecībā uz ko:
a) faktiski ir izsniegts ražošanas kompensācijas sertifikāts;
b) ir izmaksāta ražošanas kompensācija;
3. Ne vēlāk kā katra gada septembra beigās par iepriekšējo tirdzniecības gadu – par 2. punktā minēto pamatproduktu daudzumiem, kas izlietoti Regulas (EEK) Nr. 1729/78 pielikumā minēto starpproduktu ražošanai.
5. pants
Attiecībā uz eksportu uz trešām valstīm, katras dalībvalsts pienākums ir ziņot Komisijai:
1. Katru nedēļu par iepriekšējo nedēļu:
a) par daudzumiem, attiecībā uz kuriem faktiski ir izsniegtas licences, un kopā ar eksporta kompensāciju summām, kas noteiktas Regulas (EEK) Nr. 1785/81 17. panta 5. punkta otrās daļas a) punktā, norādot sadalījumu:
- baltais cukurs, uz ko attiecas KN kodi 17019100, 17019910 un 17019990,
- tel quel jēlcukurs, uz ko attiecas KN kodi 17011190 un 17011290,
- saharozes sīrups, kas izteikt kā baltai cukurs, uz ko attiecas KN kodi 17026090, 17029060, 17029071, 17029099 un 21069059,
- izoglikoze sausnas izteiksmē, uz ko attiecas KN kodi 17024010, 17026010, 17029030 un 21069030,
- inulīna sīrups sausnas izteiksmē, ekvivalents cukuram/izoglikozei, uz ko attiecas KN kods ex17026090;
b) par baltā cukura daudzumiem, uz ko attiecas KN kods 17019910, attiecībā uz kuriem faktiski ir izsniegta licence, un kopā ar eksporta kompensāciju summām, kas noteiktas atbilstīgi Regulas (EEK) Nr. 1785/81 17. panta 5. punkta otrās daļas b) punktam;
c) par baltā C cukura, C jēlcukura, C izoglikozes un C inulīna sīrupa daudzumiem, kas izteikti attiecīgi baltā cukura, sausnas izteiksmē vai cukura/izoglikozei ekvivalentās sausnas izteiksmē, attiecībā uz ko faktiski izsniegtas eksporta licences;
d) par baltā cukura, jēlcukura un saharozes sīrupa daudzumiem baltā cukura izteiksmē un izoglikozes daudzumiem sausnas izteiksmē kopā ar eksporta kompensāciju summām, kas noteiktas atbilstīgi Regulas (EEK) Nr. 1785/81 17. panta 5. punktam otrās daļas a) punktam, attiecībā uz kuriem eksporta licences faktiski izsniegtas nolūkā eksportēt Regulas (EEK) Nr. 426/86 [29] 1. panta 1. punkta b) apakšpunktā minēto produktu veidā;
2. Ne vēlāk kā katra kalendārā mēneša beigās par iepriekšējo kalendāro mēnesi – par 1. punkta b) apakšpunktā minētā baltā cukura daudzumiem, ko eksportē atbilstīgi Regulas (EEK) Nr. 3719/88 8. panta 4. punktam un 5. punktam;
3. Par katru kalendāro mēnesi un ne vēlāk kā trešā kalendārā mēneša beigās, kas seko aiz attiecīgā kalendārā mēneša:
a) par cukura un sīrupa, kas izteikti kā baltais cukurs, daudzumiem (kopā ar atbilstīgajām Regulas (EEK) Nr. 1464/95 2. pantā minētajām eksporta kompensāciju summām), kas tiek eksportēti bez tālākas pārstrādes un bez eksporta licences;
b) kvotā iekļautajiem cukura daudzumiem, ko eksportē kā balto cukuru vai pārstrādātu produktu veidā (izsakot kā balto cukuru), attiecībā uz ko ir izsniegta eksporta licence, lai īstenotu Kopienas valsts pārtikas atbalsta pasākumus saskaņā ar starptautiskām konvencijām vai citām papildu programmām un citus Kopienas bezmaksas pārtikas piegādes pasākumus;
c) Regulas (EEK) Nr. 3665/87 2.a panta otrajā daļā minētā eksporta gadījumā – par cukura un saharozes sīrupa daudzumiem, kas izteikti kā baltais cukurs, un par izoglikozes daudzumu sausnas izteiksmē, ko eksportē bez tālākas pārstrādes, kopā ar attiecīgajām kompensāciju summām;
d) par baltā cukura, jēlcukura un saharozes sīrupa daudzumiem, izsakot kā balto cukuru, un izoglikozes daudzumu sausnas izteiksmē, ko eksportē Padomes Regulas (EEK) Nr. 804/68 [30] I pielikumā minēto produktu veidā un Komisijas Regulas (EK) Nr. 1222/94 [31] pielikumā minēto produktu veidā, kopā ar Regulas (EEK) Nr. 1785/81 17. panta 5. punktam noteiktajām eksporta kompensāciju summām;
e) 1. punkta d) apakšpunktā un šā punkta d) apakšpunktā minēto izvedumu gadījumā – norāda bez kompensācijām eksportētos daudzumus.
Paziņojumus, kas minēti d) punktā un e) punktā, Komisijai iesniedz atsevišķi – par katru attiecīgajiem pārstrādātajiem produktiem piemērojamo regulu.
6. pants
Katra dalībvalsts ziņo Komisijai:
1. Katru nedēļu par iepriekšējo nedēļu – par faktiski izsniegtām importa licencēm baltā cukura un jēlcukura tel quel daudzumiem, izņemot preferences cukuru, vai cukura sīrupu, izoglikozes un inulīna sīrupa daudzumiem;
2. Par katru kvartālu un ne vēlāk kā trešā kalendārā mēneša beigās pēc attiecīgā ceturkšņa beigām – par cukuru daudzumiem baltā cukura izteiksmē:
a) kas ir importēti no trešām valstīm 5. panta 1. punkta d) apakšpunktā un 3. punkta d) apakšpunktā minēto pārstrādāto produktu veidā;
b) kas ir importēti no vai eksportēti uz citām dalībvalstīmpārstrādātu vai nepārstrādātu produktu veidā.
7. pants
Katra dalībvalsts ziņo Komisijai:
1. Katru nedēļu par iepriekšējo nedēļu – par baltā cukura daudzumiem un tel quel jēlcukura daudzumiem, kam atbilstīgi Regulas (EK) Nr. 1464/95 10. pantam ir izsniegtas importa vai eksporta licences;
2. Par katru ceturksni un atsevišķi – ne vēlāk kā otrā kalendārā mēneša beigās pēc attiecīgā ceturkšņa – par cukura daudzumiem, kas ir importēti no trešām valstīm un eksportēti kā apstrādes produkti saskaņā [muitas] procedūru – ievešana pārstrādei, kas definēta Padomes Regulas (EEK) Nr. 2913/92 [32] 116. pantā.
8. pants
Attiecībā uz preferences cukuru katras dalībvalsts pienākums ir:
1. Ziņot Komisijai ne vēlāk kā katra kalendārā mēneša beigās par iepriekšējo mēnesi – par tel quel cukura daudzumiem, norādot sadalījumu pa izcelsmes dalībvalstīm, attiecībā uz ko licences izsniegtas saskaņā ar Regulu (EEK) Nr. 2782/76;
2. Nosūtīt Komisijai ne vēlāk kā katra kalendārā mēneša beigās par iepriekšējo kalendāro mēnesi:
a) attiecīgu preču pārvadājumu apliecība EUR.1 kopijas;
b) Regulas (EEK) Nr. 2782/76 7. panta 2. punktā minēto kvīšu kopijas;
c) vajadzības gadījumā, Regulas (EEK) Nr. 2782/76 1. panta 3. punkta otrajā daļā minētās deklarācijas kopijas.
Dokumenti, kas minēti a) un b) punktā, ietver, papildus Regulas (EEK) Nr. 2782/76 6. un 7. pantā uzskaitītajai informācijai, polarizācijas pakāpi, ko aprēķina līdz sešām zīmēm aiz komata, par katru importēto daudzumu;
3. Ziņo Komisijai ne vēlāk kā katra gada oktobra beigās, Regulas (EEK) Nr. 2782/76 6. un 7. pantā minēto licenču un kvīšu apkopojošu sarakstu, norādot:
a) kopējo baltā cukura daudzumu tonnās;
b) kopējo tel quel jēlcukura daudzumu tonnās;
c) tel quel jēlcukura daudzumu tonnās, kas paredzēts tiešam patēriņam;
kas ir faktiski importēts Regulas (EEK) Nr. 2782/76 nozīmē attiecīgajā dalībvalstī piegāžu periodā, kas beidzas tā paša kalendārā gada 30. jūnijā.
9. pants
Katra dalībvalsts ziņo Komisijai:
1. Pirms katra gada 1. marta attiecībā uz katru cukuru ražojošu un katru inulīna sīrupu ražojošu uzņēmumu, kas atrodas tās teritorijā, – par provizorisku cukura un inulīna sīrupa produkciju par pašreizējo tirdzniecības gadu, kas noteikts saskaņā ar Regulas (EEK) Nr. 1443/82 3. panta 1. punktu. Tomēr Francijas Gvadelupas un Martinikas departamentiem un Spānijai, attiecībā uz niedru cukuru, šo datumu aizstāj ar 1. jūliju;
2. Ne vēlāk kā katra kalendārā gada beigās par iepriekšējo kalendāro mēnesi – par izoglikozes produkciju, kā noteikts saskaņā ar Regulas (EEK) Nr. 1443/82 3. panta 2. punktu un 2.a punktu, par katru izoglikozi ražojošu uzņēmumu tās teritorijā: par izoglikozes daudzumiem, kas katru mēnesi saražoti saskaņā ar [muitas] procedūru – ievešana pārstrādei, tiek ziņots atsevišķi;
3. Pirms katra gada 15. septembra – par katru cukuru, izoglikozi un inulīna sīrupu ražojošu uzņēmumu, kas atrodas tās teritorijā, cukura, izoglikozes un inulīna sīrupa galīgo produkciju, kā noteikts saskaņā ar Regulas (EEK) Nr. 1443/82 3. panta 3. punktu, par iepriekšējo tirdzniecības gadu.
10. pants
Katra dalībvalsts ziņo Komisijai katra kalendārā mēneša laikā par iepriekšējo kalendāro mēnesi:
a) par cukura, izoglikozes un inulīna sīrupa daudzumiem, kas realizēti tās teritorijā patēriņam;
b) par denaturētā cukura daudzumiem;
11. pants
Neskarot Regulas (EEK) Nr. 2670/81 2. panta 1. punkta otro daļu, katra dalībvalsts ziņo Komisijai pirms katra gada 15. marta par iepriekšējo tirdzniecības gadu – par C cukura, izoglikozes un C inulīna sīrupa daudzumiem, ko uzskata par realizētiem Kopienas iekšējā tirgū minētās regulas 1. panta 1. punkta nozīmē.
12. pants
Katra dalībvalsts ziņo Komisijai:
1. Pirms katra mēneša 15. datuma par iepriekšējo kalendāro mēnesi – par kopējiem B un C cukura daudzumiem, kas ir pārnesti uz nākamo gadu (ja tādi ir) atbilstīgi Regulas (EEK) Nr. 1785/81 27. pantam;
2. Pirms katra gada 1. marta – attiecībā uz pašreizējo tirdzniecības gadu un par katru cukuru ražojošu uzņēmumu, kopējos B un C cukura daudzumus, kas ir pārnesti uz nākamo tirdzniecības gadu.
Tomēr:
- ciktāl tas attiecas uz Spānijas cukurbiešu produkciju, 1. martu aizstāj ar 15. aprīli,
13. pants
Katra dalībvalsts ziņo Komisijai par:
1. Apstiprinājumiem, kas minēti Regulas (EEK) Nr. 1358/77 2. panta 1. punkta c) un d) apakšpunktā, un, vajadzības gadījumā, par apstiprinājumu anulēšanu saskaņā ar Regulas (EEK) Nr. 1998/78 1. pantu;
2. Pirms katra mēneša 15. datuma par priekšpēdējo kalendāro mēnesi, izmantojot I pielikumā sniegto veidlapas paraugu, par:
a) Regulas (EEK) Nr. 1358/77 4. panta 2. punktā minētajiem daudzumiem;
b) daudzumiem, kas realizēti Regulas (EEK) Nr. 1998/78 12. panta 1. punkta nozīmē.
14. pants
Katra dalībvalsts ziņo Komisijai:
1. Pirms katra gada 1. septembra par iepriekšējo tirdzniecības gadu un pirms katra gada 1. janvāra par iepriekšējo ražošanas gadu, izmantojot II pielikumā sniegto veidlapas paraugu, datus par cukura, izoglikozes un inulīna sīrupa piegādes bilanci attiecīgā periodā;
2. Pirms katra gada 1. oktobra par iepriekšējo tirdzniecības gadu, izmantojot III pielikumā sniegto veidlapas paraugu, datus par melases piegādes bilanci.
15. pants
Katra dalībvalsts ziņo Komisijai par katru kalendāro mēnesi un ne vēlāk kā trešā kalendārā mēneša beigās pēc attiecīgā kalendārā mēneša, izmantojot IV un V pielikumā sniegto veidlapu paraugus, statistiku par saistībām, kuras ir uzņēmusies Kopiena saskaņā ar Starptautisko cukura nolīgumu.
16. pants
Šajā regulā:
a) "iepriekšējā nedēļa" nozīmē pārskata periodu no ceturtdienas līdz trešdienai;
b) "iepriekšējais ceturksnis" nozīmē triju mēnešu pārskata periodu no jūlija līdz septembrim, no oktobra līdz decembrim, no janvāra līdz martam, no aprīļa līdz jūnijam, atbilstīgi katram gadījumam;
c) "iepriekšējais ražošanas gads" nozīmē pārskata periodu no viena kalendārā gada 1. oktobra līdz nākamā kalendārā gada 30. septembrim.
17. pants
Komisija tai saskaņā ar šo regulu paziņoto informāciju padara pieejamu dalībvalstīm.
Tomēr minēto ziņojumu saturošā informācija attiecībā uz individuālu uzņēmumu, tā tehnisko aprīkojumu un tā ražošanas raksturu un apjomu vai informācija, kas varētu kalpot šādu faktu restaurēšanai, tiek ierobežota ar to personu loku, kas Komisijā ir atbildīgi par cukura nozari. Šāda informācija netiek izpausta trešām personām.
18. pants
19. pants
Šī regula stājas spēkā 1996. gada 1. jūlijā.
Šī regula uzliek saistības kopumā un ir tieši piemērojama visās dalībvalstīs.
Komisijas Regula (EK) Nr. 2214/96 (1996. gada 20. novembris) par saskaņotajiem patēriņa cenu indeksiem: SPCI apakšindeksu pārsūtīšana un izplatīšana
(Dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Regulu (EK) 2494/95 (1995. gada 23. oktobris) par saskaņotajiem patēriņa cenu indeksiem [1],
tā kā saskaņā ar Regulas (EK) Nr. 2494/95 5. panta 1. punkta b) apakšpunktu katrai dalībvalstij ir jāizveido saskaņotie patēriņa cenu indeksi (SPCI), sākot ar indeksu 1997. gada janvārim;
tā kā Regulas (EK) Nr. 2494/95 9. pantā noteikts dalībvalstīm apstrādāt ievāktos datus, lai izveidotu SPCI, kas ietver COICOP (individuālā patēriņa veidu klasifikācija) kategorijas; tā kā ir jāpielāgo šīs kategorijas;
tā kā Regulas (EK) Nr. 2494/95 11. pantā noteikts, ka Komisija (Eurostat) publicē SPCI un atbilstīgos apakšindeksus; tā kā šiem apakšindeksiem jābūt konkretizētiem;
tā kā vajadzīgi īstenošanas pasākumi, lai nodrošinātu SPCI salīdzināšanas iespējas saskaņā ar Regulas (EK) Nr. 2494/95 5. panta 3. punktu;
tā kā šajā regulā paredzētie pasākumi ir saskaņā ar atzinumu, ko sniegusi ar Padomes Lēmumu 89/382/EEK, Euratom [2] izveidotā Statistikas programmu komiteja (SPK);
tā kā ir notikusi apspriede ar Eiropas Monetāro institūtu saskaņā ar Regulas (EK) Nr. 2494/95 5. panta 3. punktu un tas ir sniedzis pozitīvu atzinumu,
IR PIEŅĒMUSI ŠO REGULU.
1. pants
Mērķis
Šīs regulas mērķis ir ieviest saskaņoto patēriņa cenu indeksu (SPCI) apakšindeksus, kurus dalībvalstis izveido katru mēnesi un iesniedz Komisijai (Eurostat), kas tos pārsūta un izplata.
2. pants
Definīcijas
Šajā regulā "SPCI apakšindeksu" definē kā cenu indeksu jebkurai izdevumu kategorijai, kas uzskaitīta šīs regulas I pielikumā un izskaidrota II pielikumā. Tās pamatojas uz COICOP/SPCI klasifikāciju (individuālā patēriņa veidu klasifikācija, pielāgota SPCI vajadzībām) [3]. "Izplatīšana" attiecas uz datu nodošanu atklātībai jebkurā formā.
3. pants
Apakšindeksu izveide un pārsūtīšana
Dalībvalstis katru mēnesi izveido un Komisijai (Eurostat) pārsūta visus apakšindeksus (I pielikums), kuru īpatsvars atbilst vairāk nekā vienai tūkstošdaļai no kopējiem izdevumiem, ko ietver SPCI [4] Kopā ar 1997. gada janvāra indeksu dalībvalstis Komisijai (Eurostat) iesniedz arī atbilstīgu vērtēšanas informāciju un dara to arī pēc tam visos gadījumos, kad maina vērtēšanas struktūru.
4. pants
Apakšindeksu izplatīšana
Komisija (Eurostat) izplata SPCI apakšindeksus kategorijām, kas uzskaitītas I pielikumā, pieņemot 1996. gadu par 100.
5. pants
Kvalitātes kontrole
Dalībvalstis pēc Komisijas (Eurostat) lūguma sniedz tai informāciju par preču un pakalpojumu sadali pa I un II pielikuma izdevumu kategorijām pietiekamā apjomā, lai būtu iespējams novērtēt atbilstību šai regulai.
6. pants
Stāšanās spēkā
Šī regula stājas spēkā 20. dienā pēc tās publicēšanas Eiropas Kopienu Oficiālajā Vēstnesī.
(1997. gada 28. janvāris), ar ko izveido iepakojuma materiālu identifikācijas sistēmu saskaņā ar Eiropas Parlamenta un Padomes Direktīvu 94/62/EK par iepakojumu un izlietoto iepakojumu (Dokuments attiecas uz EEZ)
(97/129/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Parlamenta un Padomes Direktīvu 94/62/EK (1994. gada 20. decembris) par iepakojumu un izlietoto iepakojumu [1], un jo īpaši tās 8. panta 2. punktu,
tā kā identifikācijas sistēmas ieviešana būs pēc izvēles pirmajā posmā, bet tā būs jāizvērtē, lai noteiktu, vai tā nav ieviešama kā obligātā nākošajā posmā;
tā kā identifikācijas sistēma periodiski jāpārskata un, ja nepieciešams, jāpārstrādā saskaņā ar Direktīvas 94/62/EK 21. panta noteikto procedūru;
tā kā šajā lēmumā paredzētie pasākumi ir saskaņā ar atzinumu, ko sniegusi komiteja, kas izveidota saskaņā ar Direktīvas 94/62/EK 21. pantu,
IR PIEŅĒMUSI ŠO LĒMUMU.
1. pants
Mērķis šim lēmumam, kurš attiecas uz visiem iepakojumiem, uz kuriem attiecas Direktīva 94/62/EK, ir noteikt numerāciju un saīsinājumus, uz kuriem pamatotos identifikācijas sistēma, kas norādītu iepakojamā(-o) materiāla(-u) raksturu, un precizēt, uz kuriem materiāliem attiecas identifikācijas sistēma.
2. pants
Šajā lēmumā:
- vajadzības gadījumā piemēro Direktīvas 94/62/EK 3. panta definīcijas,
- kompozīts ir no dažādiem materiāliem pagatavots iepakojums, kurš ar roku nav sadalāms, un neviena tā sastāvdaļa nepārsniedz noteiktos svara %, kas ir noteikti saskaņā ar Direktīvas 94/62/EK 21. pantā noteikto procedūru. Potenciālie izņēmumi dažiem materiāliem var tikt noteikti ar to pašu procedūru.
3. pants
Numerācija un saīsinājumi identifikācijas sistēmai ir noteikti pielikumā.
To lietošana ir brīvprātīga I pielikumā minētajām plastmasām, II pielikumā minētajam papīram un šķiedru plātnēm, III pielikumā minētajiem metāliem, IV pielikumā minētajiem kokmateriāliem, V pielikumā minētajiem tekstilmateriāliem, VI pielikumā minētajam stiklam un VII pielikumā minētajiem kompozītmateriāliem.
Lēmumu par jebkāda materiāla vai materiālu identifikācijas sistēmas obligātu ieviešanu var pieņemt saskaņā ar Direktīvas 94/62/EK 21. panta noteikto procedūru.
4. pants
Šis lēmums ir adresēts dalībvalstīm.
(1997. gada 12. februāris), ar ko definē režīmu kopieguldījumu uzņēmumu (KIU) ieņēmumiem, lai īstenotu Padomes Direktīvu 89/130/EEK, Euratom par to, kā saskaņot nacionālā kopprodukta noteikšanu pēc tirgus cenām (Dokuments attiecas uz EEZ)
(97/157/EEK, Euratom) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Atomenerģijas kopienas dibināšanas līgumu,
ņemot vērā Padomes Direktīvu 89/130/EEK, Euratom (1989. gada 13. februāris) par to, kā saskaņot nacionālā kopprodukta noteikšanu pēc tirgus cenām [1],
tā kā, lai noteiktu nacionālo kopproduktu pēc tirgus cenām (NKP tc), ievērojot Direktīvas 89/130/EEK, Euratom 1. pantu, kas, pamatojoties uz 8. panta 1. punktu Padomes Regulā (EK) Nr. 2223/96 (1996. gada 25. jūnijs) par Eiropas nacionālo un reģionālo kontu sistēmu Kopienā [2], ir piemērojams, kamēr paliek spēkā Lēmums 94/728/EK, Euratom [3], jānoskaidro režīms kopieguldījumu uzņēmumu (KIU) ieņēmumiem saskaņā ar spēkā esošo Eiropas integrēto tautsaimniecības pārskatu sistēmu (EKS);
tā kā EKS otrais izdevums neietver precīzus noteikumus, kā iegrāmatot KIU ieņēmumus, konkrēti, nesadalītos ieņēmumus;
tā kā šā iemesla dēļ EKS otrā izdevuma noteikumi jāinterpretē saskaņā ar šiem pamatprincipiem, lai norādītu šo ieņēmumu iegrāmatošanas metodi;
tā kā šajā direktīvā paredzētie pasākumi saskan ar atzinumu, ko sniegusi ar Direktīvas 89/130/EEK, Euratom 6. pantu izveidotā komiteja,
IR PIEŅĒMUSI ŠO LĒMUMU.
1. pants
Direktīvas 89/130/EEK, Euratom īstenošanai KIU ieņēmumi, no vienas puses, sastāv no procentiem, kas saņemti par noguldījumiem un citiem ieguldījumiem, un, no otras puses, no dividendēm, kas iegūtas no akcijām, kuru turētājs ir KIU. Šos procentus un dividendes var izmaksāt investoriem vai pievienot kapitālam.
Sadalot šos ieņēmumus, tos iegrāmato akcionāru ieņēmumu sadales norēķinos pie īpašuma un uzņēmējdarbības ieņēmumiem (Kods R 40 spēkā esošajā EKS).
Ja šos ieņēmumus nesadala, ar tiem rīkojas kā ar ieņēmumiem, ko KIU izmaksājis saviem akcionāriem un ko tie tūlīt iegulda atpakaļ KIU. Tas nozīmē, ka šie ieņēmumi jāiegrāmato pie īpašuma un uzņēmējdarbības ieņēmumiem kā sadalīto ieņēmumu gadījumā. Turklāt šis pats apjoms tiks klasificēts kā akciju daļa akcionāru finanšu pārskatā.
2. pants
Šis lēmums ir adresēts dalībvalstīm.
(1997. gada 17. februāris) par būvizstrādājumu atbilstības apliecināšanas procedūru attiecībā uz koka konstrukciju būvelementiem un palīgmateriāliem, ievērojot Padomes Direktīvas 89/106/EEK 20. panta 2. punktu (Dokuments attiecas uz EEZ)
(97/176/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1988. gada 21. decembra Direktīvu 89/106/EEK par dalībvalstu normatīvu un administratīvu aktu tuvināšanu attiecībā uz būvizstrādājumiem [1], kas grozīta ar Direktīvu 93/68/EEK [2], un jo īpaši sakarā ar tās 13. panta 4. punktu,
tā kā Komisijai ražojuma atbilstības apliecināšanai no Direktīvas 89/106/EEK 13. panta 3. punktā paredzētajām divām procedūrām jāizraugās viena "iespējami mazāk apgrūtinoša procedūra, kas atbilst drošības prasībām"; tā kā tas nozīmē, ka attiecībā uz konkrēto ražojumu vai ražojumu grupu jāpieņem lēmums par to, vai ražošanas procesa kontroles sistēma, par kuru atbild ražotājs, ir nepieciešams un pietiekams atbilstības apliecināšanas nosacījums, un vai kādu iemeslu dēļ, kas saistīti ar 13. panta 4. punktā noteikto kritēriju pilnīgu ievērošanu, jāpiesaista apstiprināta sertifikācijas iestāde;
tā kā 13. panta 4. punktā paredzēts, ka šādi noteiktā procedūra jānorāda pilnvarojumos un tehniskajās specifikācijās; tā kā tāpēc ir vēlams definēt ražojumus un ražojumu grupas tādā pašā veidā kā pilnvarojumos un tehniskajos noteikumos;
tā kā abas 13. panta 3. punktā noteiktās procedūras sīki aprakstītas Direktīvas 89/106/EEK III pielikumā; tā kā tāpēc skaidri jānorāda paņēmieni, kā katram ražojumam vai ražojumu grupai šīs divas procedūras jāizmanto ar atsauci uz III pielikumu, jo III pielikumā var izvēlēties noteiktas sistēmas;
tā kā 13. panta 3. punkta a) apakšpunktā minētā procedūra atbilst III pielikuma 2. punkta ii) apakšpunktā izklāstītajam pirmajam variantam bez pastāvīgas uzraudzības, kā arī otrajam un trešajam variantam, bet 13. panta 3. punkta b) apakšpunktā minētā procedūra atbilst III pielikuma 2. punkta i) apakšpunktā izklāstītajam pirmajam variantam ar pastāvīgu uzraudzību, kā arī III pielikuma 2. punkta ii) apakšpunktam;
tā kā šajā lēmumā noteiktie pasākumi atbilst Būvniecības pastāvīgās komitejas atzinumam,
IR PIEŅĒMUSI ŠO LĒMUMU.
1. pants
I pielikumā minēto ražojumu un ražojumu grupu atbilstību apliecina, izmantojot procedūru, kur ražotājs pilnībā atbild par ražošanas procesa kontroles sistēmu, garantējot ražojuma atbilstību attiecīgajām tehniskajām specifikācijām.
2. pants
II pielikumā minēto ražojumu atbilstību apliecina, izmantojot procedūru, kur papildus ražotāja lietotajai ražošanas kontroles sistēmai ražošanas procesa kontroles vai paša ražojuma novērtēšanu un uzraudzību veic apstiprināta sertifikācijas iestāde.
3. pants
III pielikumā minēto ražojumu atbilstības apliecināšanas procedūru norāda saskaņoto standartu pilnvarojumos.
4. pants
Šis lēmums ir adresēts dalībvalstīm.
(1997. gada 2. oktobris), ar kuru groza Lēmumu 93/53/EEK, ar ko izveido Cilmes vietu nosaukumu, ģeogrāfiskās izcelsmes norāžu un īpašu sertifikātu zinātnisko komiteju (Dokuments attiecas uz EEZ)
(97/656/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
tā kā jāprecizē nosacījumi, kuri jāievēro Komitejas locekļiem, pildot pienākumus,
IR PIEŅĒMUSI ŠĀDU LĒMUMU.
Vienīgais pants
Ar šo Lēmumu 93/53/EEK groza šādi.
1. Lēmuma 6. panta 1. punkta pirmo teikumu aizstāj ar šādu teikumu:
"Komitejas locekļus ieceļ uz trīs gadiem.";
2. Lēmuma 6. panta 2. punktu aizstāj ar šādu:
"2. Trīs gadu vai divu gadu termiņam beidzoties, vajadzības gadījumā, Komitejas locekļi, priekšsēdētājs un priekšsēdētāja vietnieks paliek amatā, kamēr viņus neaizstāj vai nepagarina pilnvaras.";
3. Lēmuma 9. pantu aizstāj ar šādu:
2. Esot Komitejas locekļa statusā, gūtā informācija nav izmantojama profesionālos nolūkos atrodoties amatā vai pēc pilnvaru laika beigām.";
Pildot pienākumus, Komitejas locekļi izvairās no jebkura interešu konflikta."
(1997. gada 11. decembris), ar ko atceļ Komisijas Lēmumu 97/613/EK un paredz īpašus nosacījumus tādu pistāciju un atsevišķu no pistācijām iegūtu produktu ievešanai, kuru izcelsmes vai nosūtīšanas valsts ir Irāna (Dokuments attiecas uz EEZ)
(97/830/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1993. gada 14. jūnija Direktīvu 93/43/EEK par pārtikas produktu higiēnu[1] un jo īpaši tās 10. panta 1. punktu,
tā kā Komisijas 1997. gada 8. septembra Lēmums 97/613/EK par tādu pistāciju un atsevišķu no pistācijām iegūtu produktu importa pagaidu pārtraukšanu, kuru izcelsmes vai nosūtīšanas valsts ir Irāna[2], piemērojams līdz 1997. gada 15. decembrim un tas ir jāatceļ;
tā kā Irānas izcelsmes vai no Irānas nosūtītajās pistācijās bieži konstatēts pārmērīgs aflatoksīna B1 piesārņojuma līmenis;
tā kā Pārtikas zinātniskā komiteja minējusi, ka aflatoksīns B1 pat ārkārtēji mazās devās rada aknu vēzi un turklāt ir genotoksisks;
tā kā tas rada nopietnus draudus sabiedrības veselībai Kopienā un tā kā obligāti jāpieņem aizsardzības pasākumi Kopienas līmenī;
tā kā veikta higiēnas apstākļu izvērtēšana Irānā un ir konstatēts, ka ir jāuzlabo higiēnas prakse un pistāciju izsekojamība; tā kā pilnvarotie nespēja pārbaudīt visas pistāciju apstrādes stadijas, ko veic pirms izvešanas; tā kā no Irānas valsts iestādes ir uzņēmušās saistības, jo īpaši attiecībā uz ražošanas, apstrādes, šķirošanas, pārstrādes, iepakošanas un transportēšanas praksi; tā kā tādēļ ir lietderīgi attiecināt uz Irānas izcelsmes vai no Irānas nosūtītām pistācijām vai no pistācijām iegūtajiem produktiem īpašus nosacījumus, lai nodrošinātu augstu sabiedrības veselības aizsardzības līmeni;
tā kā Irānas izcelsmes vai no Irānas nosūtītās pistācijas vai no pistācijām iegūtus produktus var ievest ar nosacījumu, ka piemēroti šie īpašie nosacījumi;
tā kā nepieciešams, lai pistācijas un no pistācijām iegūtie produkti ir ražoti, šķiroti, apstrādāti, pārstrādāti, iepakoti un transportēti saskaņā ar labu higiēnas praksi; tā kā nepieciešams noteikt aflatoksīna B1 līmeņus un kopējo aflatoksīnu paraugos, kas ņemti no kravas sūtījuma tieši pirms izvešanas no Irānas;
tā kā nepieciešams, lai Irānas valsts iestādes nodrošina tādus dokumentārus pierādījumus, ko pievieno katram Irānas izcelsmes vai no Irānas nosūtītam pistāciju sūtījumam un kas attiecas uz ražošanas, šķirošanas, apstrādes, pārstrādes, iepakošanas un transportēšanas apstākļiem, kā arī uz sūtījuma laboratorijas analīžu rezultātiem par aflatoksīna B1 līmeni un kopējo aflatoksīnu;
tā kā analīzēm nepieciešams iesniegt pistācijas ar izcelsmi vai nosūtīšanas vietu visās trešās valstīs, lai noteiktu pistāciju piesārņojumu no visiem avotiem ar aflatoksīnu B1 un kopējo aflatoksīnu, tā kā šim nolūkam jāizstrādā koordinētas oficiālas kontroles programmas pārtikas produktiem;
tā kā apspriedes ar dalībvalstīm notikušas 1997. gada 29. oktobrī un 1997. gada 10. novembrī,
IR PIEŅĒMUSI ŠO LĒMUMU.
1. pants
Šis lēmums atceļ 1997. gada 8. septembra Lēmumu 97/613/EK par tādu pistāciju un atsevišķu no pistācijām iegūtu produktu importa pagaidu pārtraukšanu, kuru izcelsmes vai nosūtīšanas valsts ir Irāna.
2. pants
1. Dalībvalstis var ievest:
- pistācijas, uz kurām attiecas KN kods 0802 50 00,
- grauzdētas pistācijas, uz kurām attiecas KN kodi 2008 19 13 un 2008 19 93,
kuru izcelsmes vai nosūtīšanas valsts ir Irāna, tikai tādos gadījumos, kad sūtījumu pavada oficiālas izlases un analīzes rezultāti un I pielikuma veselības sertifikāts, ko aizpildījis, parakstījis un apliecinājis Irānas Veselības ministrijas pārstāvis.
2. Pistācijas un no pistācijām iegūtus produktus, kuru izcelsmes vai nosūtīšanas valsts ir Irāna, var ievest kopienā tikai caur II pielikumā uzskaitītajām ievešanas vietām.
3. Katru sūtījumu identificē ar kodu, kas atbilst izlases rezultātu kodam no oficiālās izlases un analīzes, kā arī 1. punktā minētajam veselības sertifikāta kodam.
4. Kompetentās iestādes katrā dalībvalstī nodrošina, ka Irānas izcelsmes vai no Irānas ievestajām pistācijām veic dokumentāras pārbaudes, lai pārliecinātos, ka ievēroti 1. punktā minētās veselības sertifikāta un paraugu ņemšanas rezultātu prasības.
5. Kompetentā iestāde nodrošina, ka pirms laišanas tirgū no ievešanas vietas Kopienā katram sūtījumam veic sistemātisku paraugu ņemšanu un analīzi attiecībā uz aflatoksīnu B1 un kopējo aflatoksīnu. Kompetentā iestāde informē Komisiju par šādu analīžu rezultātiem.
3. pants
Šo lēmumu pārskata līdz 1998. gada 31. oktobrim, lai novērtētu, vai 2. pantā minētie īpašie nosacījumi sniedz pietiekamu aizsardzības līmeni sabiedrības veselībai Kopienā. Pārskatīšanā novērtē arī to, vai pastāv vajadzības pēc īpašajiem nosacījumiem.
4. pants
Dalībvalstis pieņem pasākumus, kas vajadzīgi, lai izpildītu šo lēmumu. Dalībvalstis par tiem informē Komisiju.
5. pants
Šis lēmums ir adresēts dalībvalstīm.
(1997. gada 19. jūnijs), ar ko pielāgo tehnikas attīstībai Eiropas Parlamenta un Padomes Direktīvas 96/74/EK par tekstilizstrādājumu nosaukumiem I un II pielikumu
(Dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Parlamenta un Padomes 1966. gada 16. decembra Direktīvu 96/74/EK par tekstilizstrādājumu nosaukumiem [1], jo īpaši tā 16. panta 1. punktu,
tā kā tekstilizstrādājumus drīkst laist tirgū Kopienas teritorijā tikai tad, ja tie atbilst minētās direktīvas noteikumiem;
tā kā šī direktīva par tekstilizstrādājumu nosaukumiem paredz marķējumu vai norādi attiecībā uz izstrādājumos izmantotajām tekstilšķiedrām, lai nodrošinātu patērētāju tiesību aizsardzību ar pareizu informāciju;
tā kā tikai minētās direktīvas I pielikumā minētās šķiedras drīkst izmantot Kopienas iekšējam tirgum paredzēto tekstilizstrādājumu ražošanā, un tā kā tehnikas attīstībai vajag pielāgot pielikumus, kuros ir tekstilšķiedru saraksts, ietverot tajā jaunās šķiedras, kuras parādījušās, kopš direktīvā izdarīti jaunākie grozījumi;
tā kā direktīvas noteikumi ir saskaņā ar Tekstilizstrādājumu nosaukumu un marķējuma direktīvu komitejas atzinumu,
IR PIEŅĒMUSI ŠO DIREKTĪVU.
1. pants
Direktīvas 96/74/EK I pielikums tiek grozīts šādi.
1. Nr. 2 tiek grozīts šādi:
- slejā "Nosaukums" pēc vārda "gvanako" tiek iestarpināts vārds "kašgora",
- slejā "Šķiedras apraksts" vārdam "gvanako" tiek pievienoti vārdi "kašgoras kaza" (kašmiras kazas un angoras kazas krustojums).
2. Nr. 30 tiek grozīts šādi:
- teksts slejā "Nosaukums" skan "Poliamīds jeb neilons",
3. Nr. 31 līdz 41 tagad saucas Nr. 34 līdz 44.
4. Tiek pievienots jauns Nr. 31:
"Šķiedra, kuru veido sintētiskas, lineāras makromolekulas, kurās ietilpst aromātiskas grupas, ko saista amīdu vai imīdu grupas, no kuriem vismaz 85 % ir tieši piesaistīti diviem aromātiskajiem gredzeniem, un kurās imīdu grupas, ja tādas ir, pārsniedz amīdu grupu skaitu".
5. Tiek pievienots jauns Nr. 32:
- teksts slejā "Nosaukums" skan "Poliimīds",
6. Tiek pievienots jauns Nr. 33:
"Atjaunota celulozes šķiedra, kuru iegūst šķīdinot un laižot caur organisku šķīdinātāju, neveidojot derivātus", - aiz teksta slejā
"Nosaukums" tiek pievienota atsauce uz zemteksta piezīmi. Zemteksta piezīme ir šāda:
"Ar "organisku šķīdinātāju". galvenokārt saprot organisku ķimikāliju un ūdens maisījumu".
B
2. pants
Direktīvas 96/74/EK II pielikums tiek grozīts šādi.
1. Nr. 31 līdz 41 tagad saucas 34 līdz 44.
2. Tiek pievienots jauns Nr. 31
Teksts slejās “Šķiedras” un “Procenti” ir šāds:
"“Aramīds 8,00”"
3. Tiek pievienots jauns Nr. 32.
Teksts slejās “Šķiedras” un “Procenti” ir šāds:
"“Poliimīds 3,50”"
4. Tiek pievienots jauns Nr. 33.
Teksts slejās “Šķiedras” un “Procenti” ir šāds:
"“Liocels 13,00”"
3. pants
1. Dalībvalstis pieņem normatīvos un administratīvos aktus, kādi vajadzīgi, lai izpildītu Direktīvas 96/74/EK pielikuma prasības, vēlākais, līdz 1998. gada 1. jūnijam.
Tās tūlīt informē Komisiju par to.
Dalībvalstu pieņemtie noteikumi ietver atsauci uz šo direktīvu vai tiem tiek pievienota šāda atsauce, tos oficiāli publicējot. Procedūru šādai atsaucei paredz dalībvalstis.
2. Dalībvalstis nosūta Komisijai savu tiesību aktu galveno noteikumu tekstu, kas pieņemts jomā, uz kuru attiecas šī direktīva.
4. pants
Šī direktīva ir adresēta dalībvalstīm.
(1997. gada 13. oktobris), kas groza Direktīvu 92/50/EEK, Direktīvu 93/36/EEK un Direktīvu 93/37/EEK par to, kā koordinēt procedūras, ar ko piešķir attiecīgi pakalpojumu valsts līgumus, piegāžu valsts līgumus un būvniecības valsts līgumus
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 57. panta 2. punktu, 66. un 100.a pantu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
rīkojoties saskaņā ar Līguma 189.b pantā paredzēto procedūru [3],
(1) tā kā Padome saskaņā ar 1994. gada 22. decembra Lēmumu 94/800/EK par to, ka attiecībā uz jautājumiem, kas ir tās kompetencē, tā Eiropas Kopienas vārdā paraksta Urugvajas raunda daudzpusējās sarunās (no 1986. gada līdz 1994. gadam) panāktos Nolīgumus4, kuriem tā pievienojas Kopienas vārdā, inter alia, Nolīgumam par iepirkumiem valsts vajadzībām, še turpmāk "Nolīgums" [4], kas noslēgts, lai izveidotu daudzpusēju līdzsvarotu tiesību un pienākumu sistēmu, kura attiecas uz valsts pasūtījumu, lai visā pasaulē liberalizētu un vērstu plašumā tirdzniecību; tā kā Nolīgumam nav tiešas iedarbības;
(2) tā kā Direktīva 92/50/EEK [5] Direktīva 93/36/EEK [6] un Direktīva 93/37/EEK [7] attiecīgi koordinēja valstu procedūras, kas attiecas uz valsts vajadzībām paredzētiem pakalpojumu līgumiem, piegāžu līgumiem un būvniecības līgumiem, lai visās dalībvalstīs ieviestu vienādus nosacījumus šādu līgumu piešķiršanas konkursos;
(3) tā kā līgumslēdzējas iestādes, uz ko attiecas Nolīgums un kas atbilst Direktīvai 92/50/EEK, Direktīvai 93/36/EEK un Direktīvai 93/37/EEK, ko groza šī direktīva, un kas piemēro tos pašus noteikumus būvuzņēmējiem, piegādātājiem un pakalpojumu sniedzējiem no trešām valstīm, kuras parakstījušas Nolīgumu, tādējādi atbilst Nolīgumam;
(4) tā kā, ņemot vērā starptautiskās tiesības un saistības, ko Kopiena uzņēmusies, pievienojoties Nolīgumam, pasākumi, kas jāpiemēro pieteikumu iesniedzējiem konkursos, kā arī ražojumiem no trešām valstīm, kuras ir parakstījušas Nolīgumu, ir tie, ko definē Nolīgums, kas, ciktāl tas attiecas uz Direktīvu 92/50/EEK neskar minētās direktīvas I B pielikumā uzskaitītos pakalpojumu līgumus, tās I A pielikuma 8. kategorijā minētos zinātnes pētījumu un tehnoloģijas attīstības pakalpojumu līgumus, tās I A pielikuma 5. kategorijā minētos telekomunikāciju pakalpojumu līgumus, kuru CPC numuri ir 7524, 7525 un 7526, kā arī saistībā ar vērtspapīru un citu finanšu dokumentu emisiju, pārdošanu, pirkšanu vai pārvedumiem un centrālo banku pakalpojumiem tās I A pielikuma 6. kategorijā minētos finanšu pakalpojumu līgumus;
(5) tā kā daži Nolīguma noteikumi pieteikumu iesniedzējiem konkursos rada labvēlīgākus nosacījumus par tiem, kas izklāstīti Direktīvā 92/50/EEK, Direktīvā 93/36/EEK un Direktīvā 93/37/EEK;
(6) tā kā, ja līgumslēdzējas iestādes piešķir līgumus Nolīguma nozīmē, iespējām slēgt valsts vajadzībām paredzētu pakalpojumu līgumus, valsts vajadzībām paredzētu piegāžu līgumus un valsts vajadzībām paredzētas būvniecības līgumus, kas saskaņā ar Līgumu ir pieejami dalībvalstu uzņēmumiem un ražojumiem, ir jābūt vismaz tādām pašām kā nosacījumiem, kuri attiecas uz iespēju Kopienā slēgt valsts vajadzībām paredzētu piegāžu līgumus, ko saskaņā ar Nolīgumu piešķir uzņēmumiem un ražojumiem no trešām valstīm, kas parakstījušas Nolīgumu;
(7) tā kā tādēļ Direktīva 92/50/EEK, Direktīva 93/36/EEK un Direktīva 93/37/EEK jāpielāgo un jāpapildina;
(8) tā kā šo direktīvu piemērošana ir jāvienkāršo, un, cik iespējams, jāsaglabā līdzsvars, kas pašreizējos Kopienas tiesību aktos panākts valsts līgumu jomā;
(9) tā kā šā iemesla dēļ daži Direktīvas 92/50/EEK pielāgojumi ir jāattiecina uz visiem pakalpojumiem, uz ko attiecas šī direktīva;
(10) tā kā līgumslēdzējas iestādes var lūgt vai pieņemt ieteikumus, ko var izmantot, sagatavojot normatīvus konkrētiem valsts līgumiem, ar noteikumu, ka šādi ieteikumi neizslēdz konkurenci;
(11) tā kā Komisija maziem un vidējiem uzņēmumiem nodrošina mācību un informācijas materiālus, kas tiem ir vajadzīgi, lai varētu pilnībā piedalīties mainīgajā valsts līgumu tirgū,
IR PIEŅĒMUŠI ŠO DIREKTĪVU.
1. pants
a) panta 1. un 2. punktu aizstāj ar šādiem punktiem:
"1. a) Šī direktīva attiecas uz:
- 3. panta 3. punktā minētajiem piegāžu valsts līgumiem par I B pielikumā minētajiem pakalpojumiem, I A pielikuma 8. kategorijā minētajiem pakalpojumiem un I A pielikuma 5. kategorijā minētajiem telekomunikāciju pakalpojumiem, kuru CPC atsauču numuri ir 7524, 7525 un 7526, un ko piešķir 1. panta b) punktā minētās līgumslēdzējas iestādes, ja tāmes summa bez pievienotās vērtības nodokļa (PVN) ir vismaz ECU 200000,
- piegāžu valsts līgumiem par I A pielikumā minētajiem pakalpojumiem, kuri nav 8. kategorijā ietvertie pakalpojumi un 5. kategorijā ietvertie telekomunikāciju pakalpojumi, kuru CPC atsauču numuri ir 7524, 7525 un 7526:
i) ja tos piešķir Direktīvas 93/36/EEK I pielikumā uzskaitītās līgumslēdzējas iestādes un ja tāmes vērtība bez PVN ir vismaz 130000 SDR norēķinu vienību, kas izteiktas Eiropas Valūtas vienībās (ECU);
ii) ja tos piešķir 1. panta b) punktā uzskaitītās līgumslēdzējas iestādes, kas nav tās iestādes, kas minētas Direktīvas 93/36/EEK I pielikumā, un ja tāmes vērtība bez PVN ir vismaz200000 SDR norēķinu vienību, kas izteiktas Eiropas Valūtas vienībās (ECU);
b) šā panta a) apakšpunktā paredzētās robežvērtības valstu valūtās un Eiropas Valūtas vienībās (ECU) parasti pārskata reizi divos gados, sākot no 1996. gada 1. janvāra. Šo vērtību aprēķinos izmanto šo valūtu dienas vidējo kursu, kas izteikts Eiropas Valūtas vienībās (ECU) un Eiropas Valūtas vienību (ECU) dienas vidējo kursu, kas izteikts SDR norēķinu vienībās 24 mēnešu ilgā posmā; šis termiņš beidzas augusta pēdējā dienā pirms 1. janvārī paredzamās pārskatīšanas.
Šajā apakšpunktā izklāstīto aprēķinu metodi, parasti reizi divos gados pēc tam, kad tā pirmo reizi piemērota, pēc Komisijas priekšlikuma pārskata Padomdevēja komiteja valsts līgumu jautājumos;
c) šā punkta a) apakšpunktā minētās aprēķinu robežvērtības un aprēķinu robežvērtības, kas izteiktas Eiropas Valūtas vienībās (ECU) un valstu valūtās, publicē Eiropas Kopienu Oficiālajā Vēstnesī novembra sākumā, pēc b) apakšpunkta pirmajā daļā minētās pārskatīšanas.
2. Lai aprēķinātu līguma tāmes vērtību, līgumslēdzēja iestāde ņem vērā visu tāmē paredzēto atlīdzību pakalpojumu sniedzējam, ievērojot 3. līdz 7. punktu."
b) panta 8. punktu svītro.
2. Direktīvas 12. panta 1. un 2. punktu aizstāj ar šādiem punktiem:
"1. Līgumslēdzēja iestāde 15 dienās no rakstiska lūguma saņemšanas dienas informē visus noraidītos pretendentus vai dalībniekus par viņu iesnieguma vai pieteikuma noraidīšanas iemesliem un tāpat visus pieteikumu iesniedzējus, kas konkursā ir iesnieguši pieņemamus pieteikumus, informē par izraudzītā piedāvājuma īpašībām un relatīvām priekšrocībām, kā arī dara zināmu konkursa uzvarētāja vārdu vai nosaukumu.
Līgumslēdzējas iestādes tomēr var pieņemt lēmumu neizpaust daļu informācijas par pirmajā daļā minēto līguma piešķiršanu, ja šādas informācijas izpaušana ietekmētu likumības nodrošināšanu vai citādi būtu pretrunā sabiedrības interesēm vai kaitētu konkrētu publisku vai privātu uzņēmumu likumīgām komerciālām interesēm, vai varētu kaitēt pakalpojumu sniedzēju godīgai konkurencei.
2. Līgumslēdzējas iestādes tūlīt informē pretendentus un pieteikumu iesniedzējus par lēmumiem, kas pieņemti par līgumu piešķiršanu, kā arī par iemesliem, kādēļ tās nolēmušas nepiešķirt kādu līgumu, par kuru ir izsludināts uzaicinājums uz konkursu, vai arī — kāpēc tās nolēmušas atsākt procedūru, un pēc attiecīga lūguma informē par to rakstiski. Tās par šādiem lēmumiem informē arī Eiropas Kopienu Oficiālo publikāciju biroju."
3. Direktīvas 13. panta 1. un 2. punktu aizstāj ar šādiem punktiem:
"1. Šis pants attiecas uz projektu konkursiem, ko organizē kā daļu no procedūras, ar ko piešķir pakalpojumu līgumus, kuru tāmes vērtība bez PVN ir vismaz:
- direktīvas 7. panta 1. punkta a) apakšpunktā minētā robežvērtība, kas attiecināta uz I B pielikumā un I A pielikuma 8. kategorijā minētajiem pakalpojumiem, kā arī I A pielikuma 5. kategorijā minētajiem telekomunikāciju pakalpojumiem, kuru CPC atsauču numuri ir 7524, 7525 un 7526, un ja šo līgumu piešķir 1. panta b) punktā minētās līgumslēdzējas iestādes, vai
- direktīvas 7. panta 1. punkta a) apakšpunkta otrā ievilkuma i) daļā minētā robežvērtība, kas attiecas uz I A pielikumā minētajiem pakalpojumiem, kuri nav 8. kategorijā minētie pakalpojumi un 5. kategorijā minētie telekomunikāciju pakalpojumi, kuru CPC atsauču numuri ir 7524, 7525 un 7526, un ja šos līgumus piešķir Direktīvas 93/36/EEK I pielikumā minētās līgumslēdzējas iestādes, vai
- 7. panta 1. punkta a) apakšpunkta otrā ievilkuma ii) daļā paredzētā robežvērtība, kas attiecas uz I A pielikumā minētajiem pakalpojumiem, kuri nav 8. kategorijā minētie pakalpojumi un 5. kategorijā minētie telekomunikāciju pakalpojumi, kuru CPC atsauču numuri ir 7524, 7525 un 7526, un šos līgumus piešķir 1. panta b) punktā minētās līgumslēdzējas iestādes, kas nav Direktīvas 93/36/EEK I pielikumā minētās iestādes.
2. Šis pants attiecas uz visiem projektu konkursiem, ja konkursa godalgu un dalībniekiem paredzēto maksājumu kopējā summa ir vismaz:
- 7. panta 1. punkta a) apakšpunkta pirmajā ievilkumā minētā robežvērtība, kas attiecas uz I B pielikumā, I A pielikuma 8. kategorijā minētajiem pakalpojumiem un I A pielikuma 5. kategorijā minētajiem telekomunikāciju pakalpojumiem, kuru CPC atsauču numuri ir 7524, 7525 un 7526, un ja līgumus piešķir 1. panta b) punktā minētās līgumslēdzējas iestādes, vai
- 7. panta 1. punkta a) apakšpunkta otrā ievilkuma i) daļā minētā robežvērtība, kas attiecas uz I A pielikumā minētajiem pakalpojumiem, kuri nav 8. kategorijā minētie pakalpojumi un 5. kategorijā minētie telekomunikāciju pakalpojumi, kuru CPC atsauču numuri ir 7524, 7525 un 7526, un ja šos līgumus piešķir Direktīvas 93/36/EEK I pielikumā minētās līgumslēdzējas iestādes, vai
- 7. panta 1. punkta a) apakšpunkta otrā ievilkuma ii) daļā minētā robežvērtība, kas attiecas uz I A pielikumā minētajiem pakalpojumiem, kuri nav 8. kategorijā minētie pakalpojumi un 5. kategorijā minētie telekomunikāciju pakalpojumi, kuru CPC atsauču numuri ir 7524, 7525 un 7526, un ja šos līgumus piešķir 1. panta b) punktā minētās līgumslēdzējas iestādes, kas nav Direktīvas 93/36/EEK I pielikumā minētās iestādes."
4. Direktīvas 18. panta 2. punktu aizstāj ar šādu punktu:
"2. Šā panta 1. punktā minēto pieteikumu pieņemšanas termiņu var aizstāt ar termiņu, kas būtu pietiekami ilgs, lai sagatavotu nopietnus konkursa pieteikumus, un kas parasti ir vismaz 36 dienas un noteikti ilgst vismaz 22 dienas kopš dienas, kad nosūtīts paziņojums par līgumu, ja līgumslēdzējas iestādes ir nosūtījušas Eiropas Kopienu Oficiālajam Vēstnesim 15. panta 1. punktā paredzēto informatīvo paziņojumu, kas sagatavots saskaņā ar III A pielikumā doto paraugu (provizoriska informācija), vismaz 52 dienas un ilgākais 12 mēnešus pirms dienas, kad Eiropas Kopienu Oficiālajam Vēstnesim nosūta 15. panta 2. punktā paredzēto paziņojumu par līgumu, ar noteikumu, ka informatīvajā paziņojumā ir vismaz tā informācija, kas paredzēta III B pielikumā dotajā paziņojuma paraugā (atklāta procedūra), cik tās bijis pieejams paziņojuma publicēšanas laikā."
5. Direktīvas 19. panta 4. punktu aizstāj ar šādu punktu:
"4. Šā panta 3. punktā minēto pieteikumu pieņemšanas termiņu var saīsināt līdz 26 dienām, ja līgumslēdzējas iestādes Eiropas Kopienu Oficiālajam Vēstnesim ir nosūtījušas 15. panta 1. punktā minēto informatīvo paziņojumu, kas sagatavots saskaņā ar III A pielikumā doto paraugu (provizoriska informācija), vismaz 52 dienas un ilgākais 12 mēnešus pirms dienas, kad 15. panta 2. punktā paredzēto paziņojumu par līgumu nosūtīta Eiropas Kopienu Oficiālajam Vēstnesim, ar noteikumu, ka informatīvajā paziņojumā turklāt ir vismaz tā informācija, kas paredzēta III C pielikumā dotajā paraugā (ierobežota procedūra) vai, vajadzības gadījumā, III D pielikuma paraugā (sarunu procedūra), cik bijis pieejams paziņojuma publicēšanas laikā."
6. Direktīvas 23. panta teksts kļūst par tā 1. punktu, un pantam pievieno šādu punktu:
"2. Pieteikumus konkursos iesniedz rakstiski; tos nodod tieši vai iesūta pa pastu. Dalībvalstis var atļaut iesniegt pieteikumus konkursos, izmantojot jebkādus citus līdzekļus, ja tās nodrošina:
- to, ka katrā konkursa pieteikumā ir visa informācija, kas vajadzīga tā novērtēšanai,
- to, ka līdz novērtējumam saglabājas konkursa pieteikumu konfidencialitāte,
- to, ka, ja vajadzīgi juridiski pierādījumi, konkursa pieteikumus iespējami drīz apstiprina rakstiski vai nosūta apstiprinātu kopiju,
- to, ka konkursa pieteikumus atver pēc tam, kad ir beidzies to iesniegšanas termiņš."
7. Iekļauj šādu pantu:
"38.a pants
1. Lai varētu novērtēt šīs direktīvas piemērošanas rezultātus, dalībvalstis par pakalpojumu līgumiem, ko līgumslēdzējas iestādes piešķīrušas iepriekšējā gadā, nosūta Komisijai statistikas ziņojumu vēlākais 1997. gada 31. oktobrī un pēc tam vēlākais katra gada 31. oktobrī.
2. Ziņojumā ir vismaz šādi dati:
a) ja līgumus slēgušas Direktīvas 93/36/EEK I pielikumā minētās līgumslēdzējas iestādes:
- līgumu kopējā tāmes vērtība, ko katra līgumslēdzēja iestāde ir piešķīrusi un kuru vērtība ir mazāka par robežvērtību,
- to līgumu skaits un vērtība, kurus katra līgumslēdzēja iestāde piešķīrusi par lielāku summu nekā robežvērtība, tos cik iespējams sīki iedalot atkarībā no I pielikumā izmantotās nomenklatūras, pēc tajā paredzētajām procedūrām, pakalpojumu kategorijām, kā arī atkarībā no to pakalpojumu sniedzēju pilsonības, kuriem līgumi ir piešķirti, un, sarunu procedūru gadījumā, sīkāk iedalot saskaņā ar 11. pantu un norādot katrai dalībvalstij un trešām valstīm piešķirto līgumu skaitu un vērtību;
b) ja līgumus slēgušas jebkuras citas līgumslēdzējas iestādes, uz ko attiecas šī direktīva, to katras kategorijas līgumslēdzēju iestāžu piešķirto līgumu skaits un vērtība, kas pārsniedz robežvērtību, cik iespējams sīki iedalot pa procedūrām, pakalpojumu kategorijām saskaņā ar I pielikumā ietverto nomenklatūru, kā arī atkarībā no to pakalpojumu sniedzēju pilsonības, kuriem līgumi ir piešķirti, un, sarunu procedūru gadījumā, sīkāk iedalot saskaņā ar 11. pantu un norādot katrai dalībvalstij un trešai valstij piešķirto līgumu skaitu un vērtību;
c) ja līgumus slēgušas Direktīvas 93/36/EEK I pielikumā uzskaitītās līgumslēdzējas iestādes, to līgumu skaits un vērtība, ko piešķīrusi katra līgumslēdzēja iestāde, ievērojot atkāpes no Nolīguma; ja līgumus slēgušas jebkuras citas līgumslēdzējas iestādes, uz ko attiecas šī direktīva, līgumu kopējā vērtība, kurus katras kategorijas līgumslēdzējas iestādes ir piešķīrušas, ievērojot atkāpes no Nolīguma;
d) visa pārējā statistikas informācija, kas jāparedz, ievērojot 40. panta 3. punktā paredzēto procedūru, un kas ir vajadzīga saskaņā ar Nolīgumu.
Statistikas informācija, kas vajadzīga, ievērojot šo punktu, neattiecas uz līgumiem, kuru priekšmets ir I A pielikuma 8. kategorijā minētie pakalpojumi, I A pielikuma 5. kategorijā minētie telekomunikāciju pakalpojumi, kuru CPC atsauču numuri ir 7524, 7525 un 7526, vai arī I B pielikumā uzskaitītie pakalpojumi, ja to tāmes vērtība bez PVN nesasniedz ECU 200000.
3. Saskaņā ar 40. panta 3. punktā izklāstīto procedūru Komisija nosaka to, kāda statistikas informācija ir vajadzīga saskaņā ar šo direktīvu."
9. Direktīvas III pielikums ir aizstāts ar šīs direktīvas II pielikumu.
2. pants
Direktīvu 93/36/EEK groza šādi:
1. Direktīvas 5. pantā:
A) panta 1. punktu aizstāj ar šādu punktu:
"1. a) Direktīvas II, III un IV sadaļu, kā arī 6. un 7. pantu piemēro piegāžu valsts līgumiem, ko piešķir:
i) direktīvas 1. panta b) punktā minētās līgumslēdzējas iestādes, tostarp I pielikumā uzskaitītās līgumslēdzējas iestādes, kas piešķir līgumus aizsardzības jomā, ja tie ir noslēgti par ražojumiem, uz ko neattiecas II pielikums, un ja tāmes vērtība bez pievienotās vērtības nodokļa (PVN) ir vismaz 200000 SDR norēķinu vienību, kas izteiktas Eiropas Valūtas vienībās (ECU);
ii) direktīvas I pielikumā minētās līgumslēdzējas iestādes, ja līgumu tāmes vērtība bez PVN ir vismaz 130000 SDR norēķinu vienību, kas izteiktas Eiropas Valūtas vienībās (ECU); līgumslēdzējas iestādes aizsardzības jomā to piemēro tikai līgumiem par ražojumiem, uz ko attiecas II pielikums.
b) Šī direktīva attiecas uz piegāžu valsts līgumiem, kuru tāmes vērtība līdzinās vai pārsniedz attiecīgās robežvērtības laikā, kad saskaņā ar 9. panta 2. punktu publicē paziņojumu.
c) Šā punkta a) apakšpunktā minēto robežvērtību Eiropas Valūtas vienībās (ECU) un valstu valūtās parasti pārskata reizi divos gados, sākot no 1996. gada 1. janvāra. Šo vērtību aprēķinos izmanto šo valūtu dienas vidējo kursu, kas izteikts Eiropas Valūtas vienībās (ECU), un Eiropas Valūtas vienību (ECU) dienas vidējo kursu, kas izteiktas SDR norēķinu vienībās 24 mēnešu laika posmā, kas beidzas augusta pēdējā dienā pirms 1. janvārī paredzamās pārskatīšanas.
Šajā apakšpunktā noteikto aprēķinu metodi pēc Komisijas priekšlikuma, parasti reizi divos gados pēc tās pirmās piemērošanas, pārskata Padomdevēja komiteja valsts līgumu jautājumos.
d) Šā punkta a) apakšpunktā noteiktās robežvērtības un Eiropas Valūtas vienībās (ECU) un valstu valūtās izteiktās robežvērtības publicē Eiropas Kopienu Oficiālajā Vēstnesī novembra sākumā pēc c) apakšpunkta pirmajā daļā paredzētās pārskatīšanas."
B) Pantu papildina ar šādu punktu:
"7. Līgumslēdzējas iestādes nodrošina to, lai dažādus piegādātājus nediskriminētu."
2. Direktīvas 7. panta 1. un 2. punktu ir aizstāj ar šādiem punktiem:
"1. Līgumslēdzēja iestāde 15 dienās pēc lūguma saņemšanas informē visus noraidītos pretendentus vai dalībniekus par viņu iesniegumu vai pieteikumu noraidīšanas iemesliem konkursā un visus pieteikumu iesniedzējus, kas ir iesnieguši konkursā pieņemamus pieteikumus, informē par izraudzītā konkursa pieteikuma īpašībām un relatīvām priekšrocībām, kā arī dara zināmu konkursa uzvarētāja vārdu vai nosaukumu.
Līgumslēdzējas iestādes tomēr var pieņemt lēmumu neizpaust daļu šā punkta pirmajā daļā minētās informācijas par līgumu piešķiršanu, ja šīs informācijas izpaušana traucētu likumības nodrošināšanu vai citādi būtu pretrunā sabiedrības interesēm, vai kaitētu konkrētu publisku vai privātu uzņēmumu likumīgām komerciālām interesēm vai pakalpojumu sniedzēju godīgai konkurencei.
2. Līgumslēdzējas iestādes tūlīt informē pretendentus un pieteikumu iesniedzējus par lēmumiem, kas ir pieņemti par līgumu piešķiršanu, kā arī par iemesliem, kādēļ tās ir nolēmušas nepiešķirt kādu līgumu, par ko ir bijis izsludināts uzaicinājums uz konkursu, vai arī, ja tās nolēmušas atsākt procedūru, un pēc attiecīga lūguma informē par to rakstiski. Tās par šādiem lēmumiem informē arī Eiropas Kopienu Oficiālo publikāciju biroju."
3. Direktīvas 10. pantā iekļauj šādu punktu:
"1. a. Šā panta 1. punktā minēto pieteikumu pieņemšanas termiņu var aizstāt ar termiņu, kas ir pietiekami ilgs, lai sagatavotu nopietnu konkursa pieteikumu, un kas parasti ir vismaz 36 dienas un noteikti ir vismaz 22 dienas pēc dienas, kad nosūtīts paziņojums par līgumu, ja līgumslēdzējas iestādes Eiropas Kopienu Oficiālajam Vēstnesim ir nosūtījušas 9. panta 1. punktā paredzēto informatīvo paziņojumu, kas sagatavots saskaņā ar IV A pielikumā doto paraugu (provizoriska informācija), vismaz 52 dienas un ilgākais 12 mēnešus pirms dienas, kad Eiropas Kopienu Oficiālajam Vēstnesim ir nosūtīts 9. panta 2. punktā paredzētais paziņojums par līgumu, ar noteikumu, ka informatīvajā paziņojumā ir vismaz tā informācija, uz ko attiecas IV B pielikumā dotais paziņojuma paraugs (atklāta procedūra), cik bijusi pieejama paziņojuma publicēšanas laikā."
4. Direktīvas 11. pantā iekļauj šādu punktu:
"3. a. Šā panta 3. punktā minēto pieteikumu pieņemšanas termiņu var saīsināt līdz 26 dienām, ja līgumslēdzējas iestādes Eiropas Kopienu Oficiālajam Vēstnesim nosūtījušas 9. panta 1. punktā paredzēto informatīvo paziņojumu, kas sagatavots saskaņā ar IV A pielikumā doto paraugu (provizoriska informācija), vismaz 52 dienas un ilgākais 12 mēnešus pirms dienas, kad Eiropas Kopienu Oficiālajam Vēstnesim ir nosūtīts 9. panta 2. punktā paredzētais paziņojums par līgumu, ar noteikumu, ka informatīvajā paziņojumā ir vismaz tā informācija, kas minēta IV C pielikumā dotajā paraugā (ierobežota procedūra) vai, ja vajadzīgs, IV D pielikumā dotajā paraugā (sarunu procedūra), kas ir bijusi pieejama paziņojuma publicēšanas laikā."
5. Direktīvas 15. pantam pievieno šādu punktu:
"3. Pieteikumus konkursā rakstiski iesniedz tieši vai iesūta pa pastu. Dalībvalstis var atļaut iesniegt pieteikumus konkursā, izmantojot jebkurus citus līdzekļus, ja tās nodrošina to, ka:
- katrā pieteikumā ir visa informācija, kas vajadzīga tā novērtēšanai,
- pieteikumu konfidencialitāte saglabājas līdz to novērtēšanai,
- ja vajadzīgs juridisks pierādījums, tādus pieteikumus iespējami drīz apstiprina rakstiski vai ar aizsūtītu apstiprinātu kopiju,
- pieteikumus atver pēc to iesniegšanas termiņa beigām."
1. Komisija, apspriedusies ar Padomdevēju komiteju valsts līgumu jautājumos, izskata to, kā šī direktīva ir piemērota, un, ja vajadzīgs, iesniedz Padomei jaunus priekšlikumus, jo īpaši lai saskaņotu pasākumus, ko dalībvalstis veic, lai īstenotu šo direktīvu.
2. Komisija pārskata šo direktīvu un visus jaunos pasākumus, ko var pieņemt, ievērojot 1. punktu, ņemot vērā turpmāku sarunu rezultātus, kuras ir paredzētas XXIV panta 7. punktā, kas ietverts Urugvajas raunda daudzpusējās sarunās noslēgtajā Nolīgumā par valsts līgumiem [9], še turpmāk "Nolīgums", un vajadzības gadījumā iesniedz Padomei attiecīgus priekšlikumus.
3. Komisija atjaunina I pielikumu saskaņā ar 32. panta 2. punktā izklastīto procedūru, ievērojot tajā veiktos labojumus, pārveidojumus un grozījumus, un atjaunināto versiju publicē Eiropas Kopienu Oficiālajā Vēstnesī."
1. Lai varētu novērtēt šīs direktīvas piemērošanas rezultātus, dalībvalstis par piegāžu līgumiem, ko līgumslēdzējas iestādes piešķīrušas iepriekšējā gadā, vēlākais 1996. gada 31. oktobrī un par līgumiem, ko piešķīrušas I pielikumā neuzskaitītās līgumslēdzējas iestādes, vēlākais 1997. gada 31. oktobrī, un pēc tam ik gadus vēlākais 31. oktobrī nosūta Komisijai statistikas ziņojumu.
2. Statistikas ziņojumā ir vismaz šādi dati:
a) ja līgumus slēgušas I pielikumā uzskaitītās līgumslēdzējas iestādes:
- kopējā līgumu tāmes vērtība, ko piešķīrusi katra līgumslēdzēja iestāde zem robežvērtības,
- katras līgumslēdzējas iestādes piešķirto līgumu skaits un vērtība, kas ir lielāka par robežvērtību, saskaņā ar 9. panta 1. punktā minēto nomenklatūru, cik iespējams sīki iedalot pa procedūrām, ražojumu kategorijām un atkarībā no to pakalpojumu sniedzēju pilsonības, kuriem līgumi ir piešķirti, un, sarunu procedūru gadījumā, sīkāk iedalot saskaņā ar 6. pantu, norādot to līgumu skaitu un vērtību, kuri piešķirti katrai dalībvalstij un trešām valstīm;
b) ja līgumus slēgušas jebkuras citas līgumslēdzējas iestādes, uz ko attiecas šī direktīva, to katras kategorijas līgumslēdzēju iestāžu piešķirto līgumu skaits un vērtība, kas pārsniedz robežvērtību, cik iespējams sīki iedalot pa procedūrām, pakalpojumu kategorijām saskaņā ar 9. panta 1. punktā minēto nomenklatūru un atkarībā no to pakalpojumu sniedzēju pilsonības, kuriem līgumi ir piešķirti, un, sarunu procedūru gadījumā, sīkāk iedalot saskaņā ar 6. pantu, norādot to līgumu skaitu un vērtību, kuri piešķirti katrai dalībvalstij un trešām valstīm;
c) ja līgumus slēgušas I pielikumā uzskaitītās līgumslēdzējas iestādes, līgumu skaits un vērtība, ko katra līgumslēdzēja iestāde piešķīrusi atbilstīgi atkāpēm no Nolīguma; ja līgumus slēgušas jebkuras citas līgumslēdzējas iestādes, uz ko attiecas šī direktīva, to līgumu kopējā vērtība, ko piešķīrušas katras kategorijas līgumslēdzējas iestādes atbilstīgi atkāpēm no Nolīguma;
d) visa cita statistikas informācija, ko prasa, ievērojot 32. panta 2. punktā paredzēto procedūru, un kas ir vajadzīga saskaņā ar Nolīgumu.
3. Komisija saskaņā ar 32. panta 2. punktā izklāstīto procedūru nosaka, kāda statistikas informācija ir vajadzīga, ievērojot šo direktīvu."
8. Direktīvas I pielikumu aizstāj ar šīs direktīvas I pielikumu, un IV pielikumu aizstāj ar šīs direktīvas III pielikumu.
3. pants
Direktīvu 93/37/EEK groza šādi:
1. Direktīvas 6. pantā:
A) panta 1. un 2. punktu aizstāj ar šādiem punktiem:
"1. Šī direktīva attiecas:
a) uz būvniecības valsts līgumiem, kuru tāmes vērtība bez pievienotās vērtības nodokļa (PVN) ir vismaz 5000000 SDR norēķinu vienību, kas izteiktas Eiropas Valūtas vienībās (ECU);
b) uz 2. panta 1. punktā minētajiem būvniecības valsts līgumiem, kuru tāmes vērtība bez PVN ir vismaz ECU 5000000.
2. a) Šā panta 1. punktā noteikto robežvērtību valstu valūtās un Eiropas Valūtas vienībās (ECU) parasti pārskata reizi divos gados, sākot no 1996. gada 1. janvāra. Šo vērtību aprēķinos izmanto valstu valūtu dienas vidējo kursu, kas izteikts Eiropas Valūtas vienībās (ECU), un Eiropas Valūtas vienības (ECU) kursu, kas izteikts SDR norēķinu vienībās, 24 mēnešu ilgā laika posmā, un šis termiņš beidzas tā gada augusta pēdējā dienā, kas ir pirms 1. janvārī paredzētās pārskatīšanas.
Šā panta 1. punktā noteikto robežvērtību un tās vērtību Eiropas Valūtas vienībās (ECU) un valstu valūtās publicē Eiropas Kopienu Oficiālajā Vēstnesī novembra sākumā pēc iepriekšminētās pārskatīšanas.
b) Šā punkta a) apakšpunktā izklāstīto aprēķinu metodi pēc Komisijas priekšlikuma, parasti reizi divos gados pēc tās pirmās piemērošanas, pārskata Padomdevēja komiteja valsts līgumu jautājumos."
B) pantu papildina ar šādu punktu:
"6. Līgumslēdzējas iestādes nodrošina to, lai dažādus pakalpojumu sniedzējus nediskriminētu."
2. Direktīvas 8. panta 1. un 2. punktu aizstāj ar šādiem punktiem:
"1. Līgumslēdzēja iestāde 15 dienās kopš rakstiska lūguma saņemšanas informē visus konkursā atraidītos pretendentus vai pieteikumu iesniedzējus par viņu iesnieguma vai pieteikumu noraidīšanas iemesliem, tāpat visus dalībniekus, kas konkursā iesnieguši pieņemamus pieteikumus, informē par konkursā izraudzītā pieteikuma īpašībām un relatīvajām priekšrocībām, kā arī dara zināmu konkursa uzvarētāja vārdu vai nosaukumu.
Līgumslēdzējas iestādes tomēr var pieņemt lēmumu neizpaust daļu informācijas par līguma piešķiršanu, kas minēta šā punkta pirmajā daļā, ja šādas informācijas izpaušana varētu traucēt nodrošināt likumību vai citādi būtu pretrunā sabiedrības interesēm, vai kaitētu konkrētu publisku vai privātu uzņēmumu likumīgām komerciālām interesēm, vai kaitētu godīgai pakalpojumu sniedzēju konkurencei.
2. Līgumslēdzējas iestādes tūlīt informē pretendentus un pieteikumu iesniedzējus par lēmumiem, kas ir pieņemti par līguma piešķiršanu, kā arī par iemesliem, kādēļ tās ir nolēmušas nepiešķirt kādu līgumu, par ko ir bijis uzaicinājums uz konkursu, vai arī par to, ka tās ir nolēmušas atsākt procedūru, un pēc attiecīga lūguma informē par to rakstiski. Tās par šādiem lēmumiem informē arī Eiropas Kopienu Oficiālo publikāciju biroju."
3. Direktīvas 12. panta 2. punktu aizstāj ar šādu punktu:
"2. Šā panta 1. punktā minēto pieteikumu pieņemšanas termiņu var aizstāt ar termiņu, kas ir pietiekami ilgs, lai konkursam sagatavotu nopietnu pieteikumu, un parasti ir vismaz 36 dienas un noteikti ir vismaz 22 dienas pēc dienas, kad nosūtīts paziņojums par līgumu, ja līgumslēdzējas iestādes 11. panta 1. punktā paredzēto informatīvo paziņojumu, kas ir sagatavots saskaņā ar IV A pielikumā doto paraugu (provizoriska informācija), ir nosūtījušas Eiropas Kopienu Oficiālajam Vēstnesim vismaz 52 dienas un ilgākais 12 mēnešus pirms dienas, kad 11. panta 2. punktā paredzētais paziņojums par līgumu ir nosūtīts Eiropas Kopienu Oficiālajam Vēstnesim, ar noteikumu, ka informatīvajā paziņojumā ir vismaz tā informācija, uz ko attiecas IV B pielikuma paziņojumā dotais paraugs (atklāta procedūra), kas ir bijusi pieejama paziņojuma publicēšanas laikā."
4. Direktīvas 13. panta 4. punktu aizstāj ar šādu punktu:
"4. Šā panta 3. punktā minēto pieteikumu pieņemšanas termiņu var saīsināt līdz 26 dienām, ja līgumslēdzējas iestādes ir nosūtījušas Eiropas Kopienu Oficiālajam Vēstnesim 11. panta 1. punktā minēto informatīvo paziņojumu, kas sagatavots saskaņā ar IV A pielikumā doto paraugu (provizoriska informācija), vismaz 52 dienas un ilgākais 12 mēnešus pirms dienas, kad 11. panta 2. punktā paredzētais paziņojums par līgumu ir nosūtīts Eiropas Kopienu Oficiālajam Vēstnesim, ar noteikumu, ka informatīvajā paziņojumā ir vismaz tā informācija, kas paredzēta IV C pielikumā dotajā paraugā (ierobežota procedūra) vai, vajadzības gadījumā, IV D pielikuma paraugā (sarunu procedūra), kas ir bijusi pieejama paziņojuma publicēšanas laikā."
5. Direktīvas 18. panta esošais teksts kļūst par 1. punktu, un pantam pievieno šādu punktu:
"2. Pieteikumus rakstiski iesniedz tieši vai iesūta pa pastu. Dalībvalstis var atļaut iesniegt konkursa pieteikumus, izmantojot jebkurus citus līdzekļus, ja tās nodrošina to, ka:
- katrā pieteikumā ir visa tā novērtēšanai vajadzīgā informācija,
- līdz novērtēšanai saglabājas pieteikumu konfidencialitāte,
- ja vajadzīgi kā juridiski pierādījumi, tādus konkursa pieteikumus iespējami drīz apstiprina rakstiski vai nosūta apstiprinātu kopiju,
- konkursa pieteikumus atver pēc tam, kad ir beidzies to iesniegšanas termiņš."
6. Iekļauj šādu pantu:
"33.a pants
1. Lai varētu novērtēt šīs direktīvas piemērošanas rezultātus, dalībvalstis vēlākais līdz 1997. gada 31. oktobrim un pēc tam vēlākais līdz katra gada 31. oktobrim nosūta Komisijai statistikas ziņojumu par būvniecības valsts līgumiem, ko līgumslēdzējas iestādes piešķīrušas iepriekšējā gadā.
2. Statistikas ziņojumā ir vismaz šādi dati:
a) ja līgumus slēdz Direktīvas 93/36/EEK I pielikumā minētās līgumslēdzējas iestādes:
- kopējā līgumu tāmes vērtība, ko piešķīrusi katra līgumslēdzēja iestāde par mazāku vērtību nekā robežvērtība,
- katras līgumslēdzējas iestādes piešķirto līgumu skaits un vērtība, kas pārsniedz noteiktu robežvērtību, cik iespējams sīkāk iedalot pa procedūrām, pakalpojumu kategorijām saskaņā ar I pielikumā lietoto nomenklatūru un atkarībā no to pakalpojumu sniedzēju pilsonības, kuriem līgumi ir piešķirti, un, sarunu procedūru gadījumā, sīkāk iedalot saskaņā ar 7. pantu, norādot to līgumu skaitu un vērtību, kas ir piešķirti katrai dalībvalstij un trešām valstīm;
b) ja līgumus slēgušas jebkuras citas līgumslēdzējas iestādes, uz ko attiecas šī direktīva, katras kategorijas līgumslēdzēju iestāžu piešķirto līgumu skaits un vērtība, kas ir lielāka par noteiktu robežvērtību, cik iespējams iedalot pa procedūrām, darbu kategorijām saskaņā ar II pielikumā lietoto nomenklatūru un atkarībā no to pakalpojumu sniedzēju pilsonības, kuriem līgums ir piešķirts, un, sarunu procedūru gadījumā, iedalot saskaņā ar 7. pantu, norādot to līgumu skaitu un vērtību, kas ir piešķirti katrai dalībvalstij un trešām valstīm;
c) ja līgumus slēgušas Direktīvas 93/36/EEK I pielikumā uzskaitītās līgumslēdzējas iestādes, to līgumu skaits un vērtība, ko piešķīrušas līgumslēdzējas iestādes atbilstīgi atkāpēm no Nolīguma; ja līgumus slēgušas jebkuras citas līgumslēdzējas iestādes, uz ko attiecas šī direktīva, to līgumu kopējā vērtība, ko piešķīrušas katras kategorijas līgumslēdzējas iestādes, ievērojot atkāpes no Nolīguma;
d) visa cita statistikas informācija, kas ir vajadzīga saskaņā ar Nolīgumu un kas jāparedz, ievērojot 35. panta 3. punktā paredzēto procedūru.
3. Komisija saskaņā ar 35. panta 3. punktā izklāstīto procedūru nosaka to, kāda statistiskā informācija ir vajadzīga, ievērojot šo direktīvu."
8. Direktīvas IV pielikumu aizstāj ar šīs direktīvas IV pielikumu.
4. pants
1. Dalībvalstis pieņem normatīvus un administratīvus aktus, kas vajadzīgi, lai īstenotu šo direktīvu līdz 1998. gada 13. oktobrim. Dalībvalstis par to tūlīt informē Komisiju.
Kad dalībvalstis pieņem šos tiesību aktus, tajos ietver atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka metodes, kā izdarīt šādas atsauces.
2. Dalībvalstis dara zināmus Komisijai galvenos savus tiesību aktu noteikumus, ko tās pieņēmušas jomā, uz ko attiecas šī direktīva, un šīs direktīvas un pieņemto valsts tiesību aktu noteikumu korelāciju tabulu.
5. pants
Šī direktīva ir adresēta dalībvalstīm.
Komisijas Regula (EK) Nr. 142/97 (1997. gada 27. janvāris) par informācijas nosūtīšanu attiecībā uz dažām esošām vielām, kā paredzēts saskaņā ar Padomes Regulu (EEK) Nr. 793/93
(Dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Regulu (EEK) Nr. 793/93 (1993. gada 23. marts) par esošo vielu riska faktoru novērtējumu un kontroli [1], un jo īpaši tās 12. panta 2. punktu,
tā kā Komisijai ir vajadzīga attiecīga informācija par konkrētām vielām, lai saskaņā ar Pievienošanās līguma 69., 84. un 112. pantu uzsāktu to noteikumu pārskatīšanas procedūru, kurus vēl nepiemēro jaunajās dalībvalstīs, un tā kā šai informācijai jābūt pieejamai, pirms ir pieejama visa Regulas (EEK) Nr. 793/93 3. un 4. pantā prasītā informācija;
tā kā 12. panta paredzēts, ka par konkrētām vielām, kas, domājams, nopietni apdraud cilvēkus vai vidi, ražotājiem un importētājiem varētu uzlikt pienākumu sniegt pieejamo informāciju;
tā kā Komisijas Regulā (EEK) Nr. 1488/94 [2] izklāstīti esošo vielu cilvēkam un videi radītā riska novērtēšanas principi saskaņā ar Regulu (EEK) Nr. 793/93;
tā kā šajā regulā paredzētie pasākumi saskan ar komitejas atzinumu, kas izveidota saskaņā ar Regulas (EEK) Nr. 793/93 15. pantu,
IR PIEŅĒMUSI ŠO REGULU.
1. pants
Šīs regulas pielikumā uzskaitīto vielu ražotāji un importētāji visu attiecīgo pieejamo informāciju attiecībā uz šo vielu iedarbību uz cilvēkiem un vidi nosūta Komisijai četru mēnešu laikā pēc šīs regulas stāšanās spēkā.
Informācija par iedarbību attiecas uz ķīmiskās vielas emisiju vai iedarbību uz iedzīvotāju grupām vai vides daļām dažādos vielas pastāvēšanas cikla posmos saskaņā ar Regulas (EK) Nr. 1488/94 3. panta 3. punktu un 1 A pielikumu, kur
- iedzīvotāju grupas ir darbinieki, patērētāji un tādi cilvēki, kas pakļauti iedarbībai caur vidi,
- vides daļas ir ūdens, zeme un gaiss, kā arī informācija attiecībā uz ķīmiskās vielas pārvērtībām notekūdeņu attīrīšanas stacijās un vielas uzkrāšanos barības ķēdē,
- vielas pastāvēšanas cikls ietver ražošanu, pārvadāšanu, glabāšanu, iekļaušanu preparātā vai citu pārstrādi, izmantošanu un apglabāšanu vai reģenerāciju.
2. pants
Šī regula stājas spēkā tās publicēšanas dienā Eiropas Kopienu Oficiālajā Vēstnesī.
Padomes Regula (EK) Nr. 552/97 (1997. gada 24. marts), ar ko uz laiku atsauc Mjanmas Savienības piekļuvi vispārējām tarifa preferencēm
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu,
ņemot vērā Padomes 1994. gada 19. decembra Regulu (EK) Nr. 3281/94, ar ko piemēro vispārējo tarifa preferenču četru gadu (1995.–1998. g.) sistēmu attiecībā uz dažām jaunattīstības valstu izcelsmes rūpniecības precēm [1], un jo īpaši tās 12. panta 3. punktu,
ņemot vērā Padomes 1996. gada 20. jūnija Regulu (EK) Nr. 1256/96, ar ko no 1996. gada 1. jūlija līdz 1999. gada 30. jūnijam piemēro vispārējo tarifa preferenču daudzgadu sistēmu attiecībā uz dažām jaunattīstības valstu izcelsmes lauksaimniecības precēm [2], un jo īpaši tās 12. panta 3. punktu,
ņemot vērā Komisijas priekšlikumus [3],
ņemot vērā Eiropas Parlamenta atzinumu [4],
ņemot vērā Ekonomikas un sociālo lietu komitejas atzinumu [5],
tā kā saskaņā ar Regulu (EK) Nr. 3281/94 un Regulu (EK) Nr. 1256/96 Mjanmas Savienība (turpmāk – "Mjanma") ir vispārējo tarifa preferenču saņēmēja;
tā kā Regulas (EK) Nr. 3281/94 9. pants un Regulas (EK) Nr. 1256/96 9. pants paredz, ka minētās preferences var uz laiku pilnīgi vai daļēji atsaukt, ja tiek veikts jebkāds piespiedu darbs, kā definēts 1926. gada 25. septembra un 1956. gada 7. septembra Ženēvas Konvencijās un Starptautiskā Darba organizācijas (ILO) konvencijās Nr. 29 un 105;
tā kā 1995. gada 7. jūnijā Starptautiskā Brīvo arodbiedrību konfederācija (ICFTU) un Eiropas Arodbiedrību konfederācija (EAK) iesniedza Komisijai kopīgu sūdzību saskaņā ar Regulas (EK) Nr. 3281/94 9. pantu un pieprasīja, lai uz laiku atsauc Kopienas vispārējo tarifa preferenču sistēmas piemērošanu Mjanmai, jo šī valsts izmanto piespiedu darbu;
tā kā 1997. gada 2. janvārī ICFTU un EAK paziņoja Komisijai, ka tās paplašina jomu attiecībā uz kopīgo sūdzību, kas iesniegta saskaņā ar Regulu (EK) Nr. 3281/94, lai panāktu to, ka Mjanmas tiesības izmantot preferenču sistēmu atsauc arī saskaņā ar Regulu (EK) Nr. 1256/96;
tā kā Komisija izskatīja 1995. gada 7. jūnija sūdzību, apspriežoties ar Vispārējo preferenču komiteju; tā kā sūdzības iesniedzēju sniegtie pierādījumi tika atzīti par pietiekamiem, lai uzsāktu izmeklēšanu, un tā kā Komisija ar 1996. gada 16. janvāra paziņojumu [6] nolēma, ka izmeklēšana jāveic;
tā kā Mjanmas iestādes tika oficiāli informētas par izmeklēšanas uzsākšanu; tā kā tās noliedza, ka sūdzībā minētās darbības ietver piespiedu darbu, atsaucoties uz SDO konvencijas Nr. 29 2. panta 2. punkta izņēmumiem un apgalvojot, ka uz šiem izņēmumiem attiecas 1907. gada Pilsētu likums un 1908. gada Ciematu likums, saskaņā ar kuriem iedzīvotājiem var likt veikt darbus un pakalpojumus; tā kā šo interpretāciju apstrīdēja SDO, kuras kompetentās iestādes pieprasīja tūlīt atsaukt minētos attiecīgos likumus, lai nodrošinātu atbilstību konvencijas Nr. 29 saturam un jēgai;
tā kā rakstiskie un mutiskie paziņojumi, ko Komisija savākusi tās izmeklēšanas laikā, kuru veica, apspriežoties ar Vispārējo preferenču komiteju, pierāda sūdzībā ietvertos pieņēmumus; tā kā ir izrādījies, ka Mjanmas iestādes ir regulāri izmantojušas piespiedu darbu ne vien militārām operācijām, bet arī civiliem un militāriem infrastruktūras izveides projektiem, izmantojot ietekmēšanu un bieži arī vardarbīgas represijas;
tā kā, cenšoties papildināt izmeklēšanas laikā iegūto informāciju, Komisija lūdza Mjanmas iestādēm sadarboties minētajā izmeklēšanā, ielaižot valstī izmeklēšanas grupu; tā kā šo prasību noraidīja un tā kā ir ievēroti Regulas (EK) Nr. 3281/94 11. panta 5. punkta nosacījumi, tādējādi izmeklēšanas secinājumus varēja pamatot ar pieejamo informāciju;
tā kā pierādījumi, ko savāca, Komisijai izmeklējot ICFTU un EAK sākotnējo sūdzību, un radušies secinājumi ir pietiekami plaši, lai pamatoti sāktu izskatīt papildināto sūdzību, ko šīs organizācijas iesniedza 1997. gada 2. janvārī, tādejādi atceļot nepieciešamību veikt īpašu lauksaimniecības nozares izmeklēšanu; tā kā tādējādi ir ievērotas Regulas (EK) Nr. 1256/96 9. panta 2. punkta prasības un minētās regulas 11. panta 5. punktā paredzētie nosacījumi;
tā kā tādējādi pieejamā informācija ir pietiekams pamatojums, lai secinātu, ka atsaukt Mjanmas piekļuvi to vispārējo preferenču sistēmai, kas tai piešķirtas, ir attaisnojoši;
tā kā šīs izmeklēšanas secinājumi ir paziņoti Vispārējo preferenču komitejai saskaņā ar Regulas (EK) Nr. 3281/94 12. panta 1. punktu;
tā kā sūdzībā nosodītās darbības ir bijušas regulāras un plaši izplatītas, tādējādi ir pamats pilnīgi atsaukt piekļuvi tarifa preferencēm;
tā kā, ņemot vērā iepriekš minēto, vispārējās tarifa preferences, ko piemēro Mjanmas izcelsmes rūpniecības un lauksaimniecības produktiem, uz laiku jāatsauc, līdz tiks konstatēts, ka attiecīgās darbības ir izbeigtas;
tā kā precēm, ko sūta uz Eiropas Kopienu, šī preferenču atsaukšana nav jāpiemēro, ja šīs preces ir nosūtītas pirms šīs regulas spēkā stāšanās dienas,
IR PIEŅĒMUSI ŠO REGULU.
1. pants
Ar šo uz laiku atsauc Mjanmas Savienības piekļuvi vispārējām tarifa preferencēm, kas piešķirtas ar Regulu (EK) Nr. 3281/94 un Regulu (EK) Nr. 1256/96.
2. pants
Padome ar kvalificētu balsu vairākumu pēc Komisijas priekšlikuma beidz šīs regulas piemērošanu, ņemot vērā Komisijas ziņojumu par piespiedu darbu Mjanmā, kas pierāda, ka ir izbeigtas darbības, kuras minētas Regulas (EK) Nr. 3281/94 9. panta 1. punkta pirmajā ievilkumā un Regulas (EK) Nr. 1256/96 9. panta 1. punkta pirmajā ievilkumā un kuru dēļ atsaukta Mjanmas piekļuve vispārējām tarifa preferencēm.
3. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
(1997. gada 16. aprīlis), ar ko nosaka sīki izstrādātus noteikumus Padomes Regulas (EK) Nr. 2200/96 piemērošanai intervences pasākumiem augļu un dārzeņu nozarē
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1996. gada 28. oktobra Regulu (EK) Nr. 2200/96 par augļu un dārzeņu tirgus kopējo organizāciju [1] un jo īpaši tās 30. panta 6. punktu, 48. un 57. pantu,
tā kā Regulas (EK) Nr. 2200/96 IV sadaļā ir noteikti intervences pasākumi attiecībā uz tās 1. panta 2. punktā minētajiem produktiem; tā kā tādēļ jānosaka sīki izstrādāti piemērošanas noteikumi;
tā kā attiecībā uz šiem produktiem termini "pārdošanā nelaisti" un "izņemti no tirgus" būtu uzskatāmi par līdzvērtīgiem un jāiekļauj vienā definīcijā; tā kā būtu arī jāprecizē, ka uz produktiem, kas izņemti no tirgus, neattiecas iepakojumam noteiktās prasības;
tā kā Regulas (EK) Nr. 2200/96 II pielikumā uzskaitītajiem produktiem jānosaka tirdzniecības gadi;
tā kā, lai piemērotu Regulas (EK) Nr. 2200/96 23. un 24. pantā noteiktos ierobežojumus, jānosaka noteikta produkta, ko laidusi pārdošanā ražotāju organizācija, "pārdošanā laistais daudzums", ņemot vērā konkrētās ražotāju organizācijas faktiski realizēto produkciju, produkciju no citām ražotāju organizācijām un produkciju no ražotājiem, kuri nav saistīti ar ražotāju organizācijām;
tā kā Regulas (EK) Nr. 2200/96 28. pantā ir prasība dalībvalstīm paziņot Komisijai cenas, kādas reģistrētas reprezentatīvajos ražotāju tirgos attiecībā uz konkrētiem produktiem un konkrētos laikposmos; tā kā tādēļ būtu jāsastāda šo tirgu un attiecīgo produktu saraksts;
tā kā Regulas (EK) Nr. 2200/96 26. pantā ir noteikta Kopienas izņemšanas kompensācija attiecībā uz šīs regulas II pielikumā uzskaitītajiem produktiem; tā kā būtu jāievieš sistēma šīs kompensācijas maksāšanai tādā veidā, lai nodrošinātu, ka pastāvīgi tiek ievēroti Regulas (EK) Nr. 2200/96 23. pantā noteiktie ierobežojumi;
tā kā, lai nepieļautu pārkāpumus šīs shēmas piemērošanā un nodrošinātu tās pārskatāmību, ražotāju organizācijām pirms katras izņemšanas jābrīdina atbildīgās uzraudzības iestādes; tā kā gadījumā, ja šāda paziņojuma nav, no produkta var atbrīvoties tikai pēc dalībvalsts atļaujas saņemšanas; tā kā bez tam būtu jāizveido ražotāju organizāciju un dalībvalstu sakaru sistēma;
tā kā Regulas (EK) Nr. 2200/96 25. panta ieviešanai būtu jānosaka termiņi, kādos jāiesniedz dalībvalstu veiktie pasākumi, lai nodrošinātu ekoloģiski nekaitīgu praksi attiecībā uz izņemšanas darbībām;
tā kā Regulas (EK) Nr. 2200/96 30. panta 1. punkta a) apakšpunkta pirmajā, otrajā un trešajā ievilkumā ir paredzēts, ka augļus un dārzeņus, kuri izņemti no tirgus saskaņā ar 23. panta 1. punktu un kuri nav pārdoti, drīkst izplatīt bez maksas kā humanitāru palīdzību noteiktām trūcīgo iedzīvotāju kategorijām ar labdarības organizāciju starpniecību gan Kopienā, gan ārpus Kopienas; tā kā labdarības organizācijas būtu jāapstiprina iepriekš;
tā kā jāatceļ Komisijas Regula (EEK) Nr. 3587/86 [3], kurā jaunākie grozījumi izdarīti ar Regulu (EK) Nr. 1363/95 [4], Komisijas Regula (EEK) Nr. 827/90 [5], kurā jaunākie grozījumi izdarīti ar Regulu (EK) Nr. 771/95 [6], Komisijas Regula (EEK) Nr. 2103/90 [7], kurā grozījumi izdarīti ar Regulu (EK) Nr. 1363/95, Regula (EEK) Nr. 2276/92 [8], kurā jaunākie grozījumi izdarīti ar Regulu (EK) Nr. 1363/95, un Komisijas Regula (EK) Nr. 113/97 [9], kuru noteikumi ir novecojuši vai jāaizstāj ar šo regulu;
tā kā šajā regulā paredzētie pasākumi ir saskaņā ar Svaigo augļu un dārzeņu vadības komitejas un Eiropas Lauksaimniecības virzības un garantiju fonda (ELVGF) komitejas atzinumu,
IR PIEŅĒMUSI ŠO REGULU.
1. pants
Šajā regulā ir izklāstīti sīki izstrādāti noteikumi Regulas (EK) Nr. 2200/96 IV sadaļā paredzēto intervences pasākumu piemērošanai, un tā attiecas uz minētās regulas 1. panta 2. punktā norādītajiem produktiem.
2. pants
1. Šajā regulā "izņemti no tirgus" un "pārdošanā nelaisti" produkti ir produkti, kurus saskaņā ar Regulā (EK) Nr. 2200/96 norādītajiem intervences pasākumiem nepārdod ar ražotāju organizācijas starpniecību.
2. No tirgus izņemtiem produktiem jāatbilst spēkā esošajiem standartiem, ja šādi standarti ir pieņemti, ievērojot Regulas (EK) Nr. 2200/96 2. pantu. Šādā gadījumā iepakošanas un iesaiņošanas standartus tomēr nepiemēro.
3. pants
1. Attiecībā uz katru produktu ražotāju organizācijas "pārdošanā laistā daudzuma", kā norādīts Regulas (EK) Nr. 2200/96 23. panta 3. punktā, kopapjomu veido:
a) ražotāju organizācijas locekļu produkcija, kas faktiski pārdota ar šīs ražotāju organizācijas starpniecību vai pārstrādāta tajā;
b) ražošanas organizācijas locekļu produkcija, ko tās locekļi pārdevuši tieši, kā paredzēts Regulas (EK) Nr. 2200/96 11. panta 1. punkta c) apakšpunkta 3. punkta pirmajā un ceturtajā ievilkumā;
c) citu ražošanas organizāciju locekļu produkcija, kas laista pārdošanā ar attiecīgās ražotāju organizācijas starpniecību saskaņā ar minētās regulas 11. panta 1. punkta c) apakšpunkta 3. punkta otro un trešo ievilkumu.
Pirmajā punktā minētajā pārdošanā laistajā daudzumā neietver to ražotāju organizācijas locekļu pārdošanā laisto produkciju, kuriem saskaņā ar 11. panta 1. punkta c) apakšpunkta 3. punkta otro un trešo ievilkumu ir atļauja pārdot.
2. Regulas (EK) Nr. 2200/96 23. panta 4. punktā norādītā pārdošanā laistā produkcija tiek pielīdzināta pārdošanā laistajam daudzumam, kas noteikts 1. punktā.
4. pants
Tirdzniecības gadi produktiem, kuri saskaņā ar Regulas (EK) Nr. 2200/96 23. panta 3. punktu pretendē uz Kopienas izņemšanas kompensāciju, ir uzskaitīti šīs regulas I pielikumā.
Tirdzniecības gadi produktiem, kuri uzskaitīti Regulas (EK) Nr. 2200/96 1. panta 2. punktā, izņemot pirmajā daļā uzskaitītos produktus, ilgst no 1. janvāra līdz 31. decembrim.
5. pants
2. Šā panta 1. punktā norādītais pieteikums attiecas vismaz uz vienu mēnesi. Tam pievieno apliecinošus dokumentus, kas apstiprina ražotāju organizācijas katra pārdošanā laistā produkta daudzumu un ražotāju organizācijas katra pārdošanā nelaistā produkta daudzumu, kā arī precizē:
a) ražotāju organizācijas locekļu produkciju, kas faktiski pārdota ar šīs ražotāju organizācijas starpniecību vai pārstrādāta tajā;
b) citu ražošanas organizāciju locekļu produkciju, kas laista pārdošanā ar attiecīgās ražotāju organizācijas starpniecību saskaņā ar minētās regulas 11. panta 1. punkta c) apakšpunkta 3. punkta otro un trešo ievilkumu;
c) katra tāda audzētāja piegādāto produkciju, kurš saskaņā ar minētās regulas 24. pantu nav nevienas ražotāju organizācijas loceklis.
3. Izskatot katru pieteikumu, dalībvalstis nodrošina, ka pārdošanā nelaistais daudzums no attiecīgā tirdzniecības gada sākuma atbilst Regulas (EK) Nr. 2200/96 23. un 24. pantā noteiktajiem ierobežojumiem. Ja šie ierobežojumi ir pārsniegti, Kopienas izņemšanas kompensāciju izmaksā tikai, ievērojot šos ierobežojumus un jau izmaksāto kompensāciju. Pārpalikušos daudzumus ņem vērā, izskatot nākamo pieteikumu.
6. pants
Neierobežojot šīs regulas 22. pantu, attiecībā uz izņemšanas kompensācijas maksājumiem par produktiem, kas nav uzskaitīti Regulas (EK) Nr. 2200/96 II pielikumā, un attiecībā uz Kopienas izņemšanas papildu kompensācijas piešķiršanu, kā paredzēts Regulas (EK) Nr. 2200/96 15. panta 3. punkta a) un b) apakšpunktā, piemēro Regulu (EK) Nr. 411/97.
7. pants
1. Regulas (EK) Nr. 2200/96 28. panta 1. punktā minētie reprezentatīvie tirgi ir uzskaitīti šīs regulas II pielikumā.
2. Dalībvalstis katru nedēļu pa elektronisko pastu informē Komisiju par produktu reprezentatīvajos tirgos reģistrētajām produkcijas cenām katrā tirdzniecības dienā un III pielikumā uzskaitītajos laikposmos. Komisija minēto informāciju nosūta citām dalībvalstīm.
8. pants
1. Ražotāju organizācijas vai to apvienības brīdina valsts kompetentās iestādes par katru izņemšanas darbību vismaz 24 stundas iepriekš, uzskaitot intervencei paredzētos produktus kopā ar katra attiecīgā produkta paredzēto daudzumu.
2. Ražotāju organizācijas vai to apvienības sniedz dalībvalstīm šādu informāciju, kuras to paziņo Komisijai:
a) katra mēneša pirmajā dienā pieejamie ābolu un bumbieru krājumi;
b) tirdzniecības gada sākumā deklarāciju par apstrādātajām platībām attiecībā uz katru produktu un, vajadzības gadījumā, katru produkta šķirni.
9. pants
1. Līdz katra mēneša 10. dienai dalībvalstis pa elektronisko pastu nosūta Komisijai iepriekšējā mēnesī pārdošanā nelaistās produkcijas provizorisku aprēķinu, iedalot to pa produktiem.
2. Katra tirdzniecības gada beigās dalībvalstis nosūta Komisijai IV pielikumā norādītās ziņas par katru attiecīgo produktu. Šīs ziņas nosūta:
a) līdz 30. jūnijam pēc katra tirdzniecības gada beigām attiecībā uz tomātiem, baklažāniem, ziedkāpostiem, aprikozēm, persikiem, nektarīniem, vīnogām, melonēm, arbūziem un produktiem, kas nav uzskaitīti Regulas (EK) Nr. 2200/96 II pielikumā;
b) līdz 30. novembrim pēc katra tirdzniecības gada beigām attiecībā uz citroniem, bumbieriem, āboliem, satsumām, klementīniem un saldajiem apelsīniem.
3. Ja dalībvalstis nenosūta 2. punktā norādītās ziņas vai ja nosūtītās ziņas ir kļūdainas, ņemot vērā Komisijas rīcībā esošos objektīvos faktus, Komisija var apturēt Padomes Regulas (EEK) Nr. 729/70 [10] 5. panta 2. punkta a) apakšpunktā minētos izdevumu segšanas avansa maksājumus līdz attiecīgo ziņu nosūtīšanai.
10. pants
11. pants
1. Saskaņā ar Regulas (EK) Nr. 2200/96 30. panta 1. punkta a) apakšpunkta pirmo un trešo ievilkumu konkrētā tirdzniecības gadā no tirgus izņemtos produktus var nodot dalībvalstu apstiprinātām labdarības organizācijām pēc šo organizāciju lūguma bezmaksas izplatīšanai.
2. Lai pretendētu uz apstiprinājumu, labdarības organizācijas apņemas:
a) ievērot šīs regulas noteikumus;
b) par attiecīgajām darbībām veikt atsevišķu uzskaiti;
c) pielaist pārbaudes, ko paredz Kopienas noteikumi.
3. Dalībvalstis apstiprina labdarības organizācijas vismaz vienā no šādām kategorijām:
a) labdarības organizācijas, kurām atļauts izplatīt dalībvalsts teritorijā produktus, kas izņemti no tirgus šajā teritorijā;
Dalībvalstis paziņo Komisijai pirmās daļas b) un c) apakšpunktā norādīto apstiprināto labdarības organizāciju sarakstus, kurus Komisija publicē Eiropas Kopienu Oficiālā Vēstneša C sērijā.
12. pants
Dalībvalstu norīkotajām iestādēm, kuras norādītas Regulas (EK) Nr. 2200/96 30. panta 1. punkta a) apakšpunkta otrajā ievilkumā, jāievēro šīs regulas 11. panta 2. punkta nosacījumi.
13. pants
Dalībvalstis veic pasākumus, lai veicinātu attiecīgo ražotāju organizāciju un saskaņā ar 11. panta 2. punktu apstiprināto labdarības organizāciju sakarus un savstarpējas darbības.
Katra tirdzniecības gada beigās dalībvalstis nosūta Komisijai VI pielikumā noteikto informāciju par bezmaksas izplatīšanas darbībām.
14. pants
1. Bezmaksas izplatīšanu ārpus Kopienas teritorijas kā humanitāro palīdzību veic 11. panta 3. punkta c) apakšpunktā norādītās labdarības organizācijas saskaņā ar šā panta 2. un 3. punktu.
2. Par nosūtītajiem produktiem nevar pretendēt uz eksporta kompensāciju. Muitas eksporta dokumentus, tranzīta dokumentus un visus T5 dokumentus vizē ar norādi "bez kompensācijas".
15. pants
1. Transporta izmaksas saistībā ar visu no tirgus izņemto produktu bezmaksas izplatīšanu sedz Eiropas Lauksaimniecības virzības un garantiju fonda (ELVGF) Garantiju nodaļa, pamatojoties uz V pielikumā noteikto vienoto likmi, ko nosaka atbilstīgi attālumam no izņemšanas vietas līdz piegādes vietai.
Attiecībā uz bezmaksas izplatīšanu ārpus Kopienas V pielikumā noteiktā vienotā likme attiecas uz attālumu no izņemšanas vietas līdz izvešanas vietai no Kopienas.
2. Transporta izdevumus atmaksā nosūtītājam, kurš faktiski ir uzņēmies transporta finansiālās izmaksas.
Minētās summas izmaksā pēc apliecinošu dokumentu uzrādīšanas, lai jo īpaši apstiprinātu:
- saņēmējorganizāciju nosaukumus,
- attiecīgo produktu daudzumu,
- pieņemšanu labdarības organizācijā,
- izmantotos transporta līdzekļus.
16. pants
1. Attiecībā uz āboliem un citrusaugļiem, kas izņemti no tirgus, šķirošanas un iepakošanas izmaksas saistībā ar bezmaksas izplatīšanu līdz V pielikuma 2. punktā noteiktajam apmēram sedz ELVGF Garantiju nodaļa, ja bezmaksas izplatīšanu veic saskaņā ar attiecīgo ražotāju organizāciju un labdarības organizāciju līgumu.
2. Šā panta 1. punkta piemērošanas nolūkā ražotāju organizācijas tirdzniecības gada sākumā noslēdz līgumus ar labdarības organizācijām, kas apstiprinātas saskaņā ar 11. panta 2. un 3. punktu, un paziņo par to valsts kompetentajām iestādēm, tiklīdz šie līgumi ir noslēgti. Attiecīgās iestādes var noteikt šādu līgumu noslēgšanas pēdējo dienu.
3. Līgumus noslēdz attiecībā uz produktiem, kas izņemti no tirgus. Līgumos noteiktos daudzumos tirdzniecības gada laikā var palielināt atkarībā no stāvokļa tirgū.
4. Līgumus slēdz uz vienu tirdzniecības gadu Regulas (EK) Nr. 2200/96 nozīmē un tajos nosaka:
- katra produkta iespējamo daudzumu,
- paredzēto transporta līdzekli,
- plānoto piegādes ritmu,
- nolīgto vietu, kurā produkts būs pieejams,
- ražotāju organizācijas saistības par tādu sašķirotu produktu pieejamību, kuru iepakojums nepārsniedz 25 kg,
- saņēmēju provizorisku aprēķinu pa administratīvām vienībām.
5. Dalībvalstis ne vēlāk kā vienu mēnesi pēc līgumu noslēgšanas nosūta Komisijai 4. punktā noteikto informāciju.
6. Šķirošanas un iepakošanas izmaksas atlīdzina ražotāju organizācijām, kuras veica šķirošanu un iepakošanu, un par šīm izmaksām jāiesniedz apliecinoši dokumenti, kas jo īpaši apstiprina:
- saņēmējorganizāciju nosaukumus,
- attiecīgo produktu daudzumu,
- šķirošanas un iepakošanas faktiskās izmaksas,
- pieņemšanu labdarības organizācijā.
17. pants
1. Dalībvalstis veic visus pasākumus, kas vajadzīgi, lai nodrošinātu Regulas (EK) Nr. 2200/96 IV sadaļas noteikumu ievērošanu un jo īpaši šā panta 2., 3. un 4. punktā izklāstīto noteikumu ievērošanu.
2. Dalībvalstis vismaz vienreiz tirdzniecības gadā veic visu ražotāju organizāciju izdarīto izņemšanu fizisku un dokumentācijas pārbaudi. Šīs pārbaudes ietver vismaz 20 % no kopējā izņemtā daudzuma attiecībā uz katru produktu.
Dalībvalstis turklāt nodrošina, ka pārdošanā nelaistie produkti atbilst spēkā esošajiem standartiem, ja šādi standarti ir pieņemti, ievērojot Regulas (EK) Nr. 2200/96 2. panta 2. punktu.
Gadījumos, kad piemēro Regulas (EK) Nr. 2200/96 30. panta 2. punktu, dalībvalstis pārbauda visus izņemtos daudzumus.
3. Dalībvalstis veic intervences darbību dokumentācijas pārbaudes, lai nodrošinātu uzskaites pareizību un efektīvu kontroli nosacījumu ievērošanai attiecībā uz Kopienas izņemšanas kompensācijas maksājumiem vai attiecībā uz Regulas (EK) Nr. 2200/96 15. panta 1. punktā minēto finansējumu no ekspluatācijas fonda.
Pārbaudes veic visās ražotāju organizācijās vismaz vienreiz katrā tirdzniecības gadā, un attiecībā uz katru produktu tām jāaptver vismaz 10 % maksājuma pieteikumu.
4. Ja pārbaudes atklāj nozīmīgus pārkāpumus, kompetentās iestādes attiecīgajā tirdzniecības gadā veic papildu pārbaudes un palielina pārbaužu biežumu nākamajā tirdzniecības gadā.
18. pants
a) nodrošina attiecīgo darbību pienācīgu izpildi;
b) pārbauda produktu galīgo izmantojumu labdarības organizācijās, jo īpaši pieprasot no tām pieņemšanas sertifikātu, kas apliecina produktu izmantojumu;
c) pārbauda produktu galamērķi.
2. Pārbaudes ir gan dokumentāras, gan fiziskas un attiecas gan uz ražotāju organizācijām, gan uz labdarības organizācijām. Tās var būt izlases veida un katru gadu aptver vismaz 10 % izplatīto daudzumu.
3. Attiecībā uz izplatīšanu Kopienā un, neierobežojot Regulas (EK) Nr. 2200/96 39. pantu, produktu izmantojuma un to galamērķa pārbaudes veic tās dalībvalsts kompetentās iestādes, kuras teritorijā notiek bezmaksas izplatīšana.
4. Pēc dalībvalsts lūguma Komisija palīdz tai uzraudzīt bezmaksas izplatīšanas darbības ārpus Kopienas teritorijas.
19. pants
1. Uz Kopienas izņemšanas kompensācijas vai darbības fonda finansējuma saņēmēju attiecas saistības atmaksāt nepareizi izmaksātās summas dubultīgi, pieskaitot procentus, kas aprēķināti, ņemot vērā laika posmu, kāds pagājis starp maksājumu un saņēmēja veikto atlīdzinājumu, ja saskaņā ar 17. pantu izdarītās pārbaudes parāda, ka:
a) produkti, kas nav laisti pārdošanā, neatbilst Regulas (EK) Nr. 2200/96 2. pantā izklāstītajiem noteikumiem par standartiem;
b) produkti, kas nav laisti pārdošanā, nav izmantoti tā, kā paredzēts minētās regulas 30. pantā;
c) atbrīvošanās no produktiem, kas nav laisti pārdošanā, rada būtisku kaitējumu videi.
2. Atgūtās summas kopā ar uzkrātajiem procentiem izmaksā atbildīgajai maksātājai ağentūrai un atskaita no ELVGF finansētajiem izdevumiem.
3. Ja nepatiesas ziņas sniegtas ar iepriekšēju nodomu vai nopietnas nolaidības dēļ, attiecīgās ražotāju organizācijas nevar pretendēt uz Kopienas izņemšanas kompensāciju nākamajā tirdzniecības gadā pēc gada, attiecībā uz kuru konstatēta nepatieso ziņu sniegšana.
20. pants
1. Ja bezmaksas izplatīšanas gaitā, ņemot vērā saskaņā ar 18. pantu veiktās pārbaudes, ir atklāti uz ražotāju organizācijām vai apstiprinātām labdarības organizācijām, vai arī uz 11. un 12. pantā minētajām iestādēm attiecināmi pārkāpumi, piemēro šā panta 2. līdz 7. punktu.
2. Labdarības organizācijām atsauc 11. panta 2. punktā minēto apstiprinājumu. Šī sankcija stājas spēkā nekavējoties un ilgst vismaz vienu tirdzniecības gadu, un to atkarībā no pārkāpuma smaguma var pagarināt.
3. Šīs regulas 12. pantā minētajām iestādēm nav tiesību būt saņēmējām bezmaksas izplatīšanas darbībās nākamajā tirdzniecības gadā.
4. Labdarības organizācijai vai iestādei, kura saņēma no tirgus izņemto produkciju, jāatmaksā tās saņemto produktu vērtība, kam pieskaitīti procenti, ņemot vērā laika posmu, kāds pagājis no produkta saņemšanas līdz saņēmēja veiktajam atlīdzinājumam.
Nosūtītājam, kurš saņēma 15. pantā minētās transporta izmaksas, dubultīgi jāatlīdzina par transportēšanu saņemtās summas, kam pieskaitīti procenti, kurus aprēķina, ņemot vērā laika posmu, kāds pagājis no maksājuma līdz saņēmēja veiktajam atlīdzinājumam.
6. Procentu likme ir tā, ko Eiropas Monetārais institūts piemēro saviem darījumiem ar ECU un kas publicēta Eiropas Kopienu Oficiālā Vēstneša C sērijā un ir spēkā nepareizā maksājuma izdarīšanas dienā, palielinot to par trim procentu punktiem.
7. Atgūtās summas, kam pieskaitīti procenti, izmaksā kompetentajai maksātājai ağentūrai un atskaita no ELVGF finansētajiem izdevumiem.
21. pants
22. pants
Ražotāju organizācijas, kuras saskaņā ar Regulas (EK) Nr. 411/97 3. vai 15. pantu ir iesniegušas apstiprinājumam darbības programmu projektus, attiecībā uz 1997. gadu, pašas uzņemoties risku, ir tiesīgas piešķirt Kopienas izņemšanas papildu kompensāciju saskaņā ar Regulas (EK) Nr. 2200/96 15. panta 3. punkta b) apakšpunktu.
23. pants
Ar šo Regulas (EEK) Nr. 3587/86, (EEK) Nr. 827/90, (EEK) Nr. 2103/90, (EEK) Nr. 2276/92 un (EK) Nr. 113/97 ir atceltas.
24. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 888/97 (1997. gada 16. maijs), ar ko groza dažus noteikumus standartos attiecībā uz svaigiem augļiem un dārzeņiem
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1996. gada 28. oktobra Regulu (EK) Nr. 2200/96 par augļu un dārzeņu tirgus kopīgo organizāciju [1] un jo īpaši tās 2. panta 2. punktu un 10. pantu,
tā kā Regulas (EEK) Nr. 2200/96 2. pantā ir noteikts, ka, pieņemot standartus svaigiem augļiem un dārzeņiem, Komisijai jāņem vērā Apvienoto Nāciju Organizācijas Eiropas Ekonomikas komisijas noteiktie starptautiskie standarti;
tā kā Kopienas standarti svaigiem augļiem un dārzeņiem ir izkliedēti pa daudziem Kopienas noteikumiem; tā kā daži no šiem noteikumiem būtu jāsaskaņo, lai nodrošinātu minēto standartu un atbilstības pārbaužu vienotu piemērošanu;
tā kā Eiropas Ekonomikas komisijas noteiktie standarti svaigiem augļiem un dārzeņiem skaidri nosaka, kā uz iepakojuma jānorāda fasētāja un nosūtītāja identitāte; tā kā jo īpaši juridiskās skaidrības dēļ šie starptautiskie noteikumi būtu jāiekļauj visos Kopienas standartos svaigiem augļiem un dārzeņiem;
tā kā regulās, kurās noteikti standarti artišokiem, pupiņām, zirņiem, puķkāpostiem un ķiplokiem, nav noteikumu par izcelsmes valsts norādi uz iepakojuma; tā kā būtu jāievieš tādi noteikumi, kas ir iekļauti spēkā esošajos starptautiskajos standartos;
tā kā ar regulām, kurās noteikti standarti puraviem, baklažāniem, tumšzaļajiem kabačiem, tomātiem, sīpoliem, lapu cigoriņiem, ķiršiem, zemenēm, Briseles kāpostiem, galda vīnogām, lapu salātiem, krokainajām un platlapu endīvijām, gurķiem, citrusaugļiem un deserta āboliem un bumbieriem, ieviesa III šķiru; tā kā šo III šķiru piemēroja tikai ārkārtas situācijās; tā kā tā ir zaudējusi nozīmi svaigu augļu un dārzeņu nozarē; tā kā starptautiskajos standartos nav paredzēta šāda kategorija, un, tā kā vienkāršošanas labad tā būtu jāsvītro no Kopienas standartiem;
tā kā Padomes 1966. gada 14. decembra Regulā Nr. 211/66/EEK, ar ko pievieno papildu kvalitātes šķiru dažu augļu un dārzeņu kopējiem kvalitātes standartiem [2], kurā jaunākie grozījumi izdarīti ar Regulu (EEK) Nr. 3596/90 [3], arī ir noteikta III šķira puķkāpostiem; tā kā iepriekš izklāstīto iemeslu dēļ iepriekš minētā Regula Nr. 211/66/EEK būtu jāatceļ;
tā kā šajā regulā paredzētie pasākumi saskan ar Augļu un dārzeņu pārvaldības komitejas atzinumu,
IR PIEŅĒMUSI ŠO REGULU.
a) I pielikumā uzskaitītajām regulām ar šo groza šādi: A punktu
"Identifikācija" aizstāj ar šādu punktu:
"Fasētājs un/vai nosūtītājs: Vārds vai nosaukums un adrese vai oficiāli izsniegts vai pieņemts kods. Ja izmanto kodu, atsauce "iepakotājs un/vai nosūtītājs" (vai līdzvērtīgi saīsinājumi) tomēr jānorāda cieši kopā ar kodu."
b) II pielikumā uzskaitītajām regulām ar šo groza šādi: C punktu
"Produktu izcelsme" aizstāj ar šādu punktu:
"Izcelsmes valsts un pēc izvēles apgabals, kurā produkts audzēts, vai valsts, reģiona vai vietas nosaukums."
2. Regulās, kas uzskaitītas III pielikumā, svītro visas norādes uz III šķiru.
3. Ar šo atceļ Regulu (EEK) Nr. 211/66/EEK.
2. pants
Šī regula stājas spēkā 1997. gada 1. jūlijā.
Šī regula uzliek saistības kopumā un ir tieši piemērojama visās dalībvalstīs.
Komisijas Regula (EK) Nr. 1054/97 (1997. gada 11. jūnijs) par atsevišķu preču klasifikāciju kombinētajā nomenklatūrā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 23. jūlija Regulu (EEK) Nr. 2658/87 par tarifu un statistikas nomenklatūru un kopējo muitas tarifu [1], kurā jaunākie grozījumi izdarīti ar Regulu (EK) Nr. 866/97 [2], un jo īpaši tās 9. pantu,
tā kā, lai nodrošinātu minētās regulas pielikumā pievienotās kombinētās nomenklatūras vienādu piemērošanu, ir jāparedz pasākumi attiecībā uz šīs regulas pielikumā minēto preču klasifikāciju;
tā kā Regulā (EEK) Nr. 2658/87 ir paredzēti kombinētās nomenklatūras interpretācijas vispārīgie noteikumi un šie noteikumi ir piemērojami arī jebkurai citai nomenklatūrai, kas pilnīgi vai daļēji uz to pamatojas vai kas tai pievieno papildu apakšiedaļas, un kas ir ieviesta ar īpašiem Kopienas noteikumiem, lai piemērotu tarifus un citus pasākumus, kuri attiecas uz preču tirdzniecību;
tā kā atbilstīgi minētajiem vispārīgiem noteikumiem preces, kas raksturotas šīs regulas pielikuma tabulas 1. ailē, jāklasificē saskaņā ar attiecīgiem KN kodiem, kas norādīti 2. ailē, pamatojumu sniedzot 3. ailē;
tā kā ir lietderīgi, ka, ievērojot Kopienā spēkā esošos noteikumus par divkāršas pārbaudes sistēmām un Kopienas preventīvu un retrospektīvu uzraudzību attiecībā uz tekstilizstrādājumiem, tos importējot Kopienā, uz juridiski saistošu informāciju par tarifiem, ko par preču klasifikāciju kombinētajā nomenklatūrā sniedz dalībvalstu muitas dienesti un kas neatbilst šai regulai, personas, kuru rīcībā ir šāda informācija, var turpināt atsaukties 60 dienas saskaņā ar 12. panta 6. punktu Padomes 1992. gada 12. oktobra Regulā (EEK) Nr. 2913/92, ar ko izveidots Kopienas Muitas kodekss [3], kurā jaunākie grozījumi izdarīti ar Regulu (EK) Nr. 82/97 [4];
tā kā šajā regulā paredzētie pasākumi saskan ar Muitas kodeksa komitejas Tarifu un statistikas nomenklatūras nodaļas atzinumu,
IR PIEŅĒMUSI ŠO REGULU.
1. pants
Preces, kas raksturotas pielikuma tabulas 1. ailē, kombinētajā nomenklatūrā klasificē ar attiecīgiem KN kodiem, kas norādīti minētās tabulas 2. ailē.
2. pants
Ievērojot Kopienā spēkā esošos noteikumus par divkāršas pārbaudes sistēmām un Kopienas preventīvu un retrospektīvu uzraudzību pār tekstilizstrādājumiem, tos importējot Kopienā, uz juridiski saistošu informāciju par tarifiem, ko par preču klasifikāciju kombinētajā nomenklatūrā sniedz dalībvalstu muitas dienesti un kas vairs neatbilst šai regulai, var turpināt atsaukties 60 dienas saskaņā ar 12. panta 6. punktu Regulā (EEK) Nr. 2913/92.
3. pants
Šī regula stājas spēkā 21. dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1059/97 (1997. gada 11. jūnijs) par maksimāli pieļaujamās ikgadējās zvejas intensitātes koriģēšanu noteiktām zvejniecības nozarēm
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1995. gada 15. jūnija Regulu (EK) Nr. 2027/95 par zvejas intensitātes vadības sistēmu attiecībā uz noteiktiem Kopienas zvejas apgabaliem un resursiem [1], un jo īpaši tās 4. panta otro ievilkumu,
tā kā Regulas (EK) Nr. 2027/95 4. panta otrajā ievilkumā ir noteikts, ka Komisija pēc dalībvalsts pieprasījuma veic piemērotus pasākumus, lai attiecīgā dalībvalsts varētu veikt savu kvotu nozveju saskaņā ar 6. panta 2. punkta trešo apakšpunktu Padomes 1995. gada 27. marta Regulā (EK) Nr. 685/95 par zvejas intensitātes vadību saistībā ar noteiktām Kopienas zvejas zonām un resursiem [2];
tā kā Nīderlande ir lūgusi Komisiju koriģēt tās kuģiem piešķirto maksimāli pieļaujamo ikgadējo zvejas intensitāti attiecībā uz noteiktām kvotām, kas tai piešķirtas saskaņā ar Padomes 1996. gada 20. decembra Regulu (EK) Nr. 390/97, ar ko noteiktiem zivju krājumiem un zivju krājumu grupām nosaka kopējo pieļaujamo nozveju 1997. gadā un konkrētus nosacījumus, ar kādiem tās var zvejot [3], kurā jaunākie grozījumi izdarīti ar Regulu (EK) Nr. 711/97 [4];
tā kā šī regula stājas spēkā uzreiz, lai ļautu Nīderlandei veikt savas kvotas nozveju;
tā kā šajā regulā paredzētie pasākumi saskan ar Zivsaimniecības un akvakultūras pārvaldības komitejas atzinumu,
IR PIEŅĒMUSI ŠO REGULU.
1. pants
Saskaņā ar šīs regulas pielikumu groza Nīderlandes Karalistes maksimāli pieļaujamo ikgadējo zvejas intensitāti attiecībā uz piegrunts sugām, lietojot velkama tipa zvejas rīki, kā noteikts Regulas (EK) Nr. 2027/95 I pielikumā.
2. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
(1997. gada 16. jūlijs), ar kuru groza Regulu (EK) Nr. 716/96, ar ko pieņem ārkārtas atbalsta pasākumus liellopu gaļas tirgum Apvienotajā Karalistē
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1968. gada 27. jūnija Regulu (EEK) Nr. 805/68 par liellopu gaļas tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 2222/96 [2], un jo īpaši tās 23. pantu,
tā kā Komisijas Regula (EK) Nr. 716/96 [3], kurā jaunākie grozījumi izdarīti ar Regulu (EK) Nr. 2423/96 [4], paredz ārkārtas atbalsta pasākumus liellopu gaļas tirgum Apvienotajā Karalistē, jo īpaši atļaujot maksāt ražotājiem ECU 0,9 par to dzīvnieku dzīvsvara kilogramu, kas nokauti saskaņā ar programmu, kuru ieviesa minētā regula; tā kā, ņemot vērā Apvienotās Karalistes tirgus cenu tendences, šī summa jākoriģē attiecībā uz govīm, nosakot dzīvnieku maksimālo svaru saistībā ar minētajiem pasākumiem; tā kā maksimālo svaru nosaka ņemot vērā govju vidējo svaru; tā kā tādēļ jākoriģē Kopienas ieguldījums par dzīvnieku Eiropas valūtas vienībās;
tā kā Liellopu gaļas pārvaldības komiteja tās priekšsēdētāja noteiktajā termiņā nav izteikusi atzinumu,
IR PIEŅĒMUSI ŠO REGULU.
1. pants
1. Cena, ko Apvienotās Karalistes kompetentā iestāde saskaņā ar 1. panta 1. punktu maksā ražotājiem vai to pārstāvjiem, ir:
- ECU 0,8 par govs dzīvsvara kilogramu,
- ECU 0,9 par citu dzīvnieku dzīvsvara kilogramu.
Nemaksā par svaru, kas pārsniedz 560 kilogramus dzīvsvara, kuru vajadzības gadījumā aprēķina, izmantojot 2. punktā minētos koeficientus.
2. Ja ir nepieciešams nosvērt attiecīgo nokauto dzīvnieku, lai aprēķinātu tā dzīvsvaru, tad pēc asiņu nolaišanas un ādas, galvas, kāju un iekšu izņemšanas nokautā dzīvnieka svaru reizina ar koeficientu:
- 2 attiecībā uz govīm,
- 1,70 attiecībā uz citiem dzīvniekiem.
3. Kopiena līdzfinansē izdevumus, kuri Apvienotajai Karalistei rodas par iepirkumiem, kas minēti 1. panta 1. punktā, piemērojot likmi ECU 291 par govi un ECU 328 par dzīvniekiem, kas nav govis, par katru iepirkto dzīvnieku, kurš iznīcināts saskaņā ar 1. panta noteikumiem.
Tomēr pēc tam, kad attiecīgais dzīvnieks ir iznīcināts saskaņā ar 1. panta 2. punktu, izmaksā avansu 80 % apmērā no Kopienas ieguldījuma.
4. Ja 1. panta 1. punktā minētais iepirkums ietver kastrētu vīriešu kārtas liellopu, 1. punktā minēto cenu samaksā pilnīgi tikai tad, ja par pārdoto dzīvnieku netiek iesniegts pieteikums par piemaksu sezonas pagarinājumam, kas minēts Regulas (EEK) Nr. 805/68 4.c pantā.
Ražotājs vai viņa pārstāvis apņemas nodrošināt, ka nemēģinās iegūt minēto piemaksu par šādu dzīvnieku.
Ja šīs saistības neizpilda saskaņā ar 1. punktu, izmaksājamo cenu par šādu dzīvnieku samazina par summu, kas ir vienāda ar attiecīgo sezonas pagarinājuma piemaksas summu. Gadījumā, ja par šo dzīvnieku iesniedz piemaksas pieteikumu, attiecīgajam ražotājam no pārdotā dzīvnieka cenas ir obligāti jāatmaksā summa, kas ir vienāda ar piemaksu summai par attiecīgo sezonas pagarinājumu. Šajos divos gadījumos Kopienas ieguldījumu, kas paredzēts 3. punktā, samazina par summu, kas ir vienāda ar piemaksas summu par attiecīgo sezonas pagarinājumu.
5. Piemērojamā konversijas likme ir lauksaimniecības likme, kas bija spēkā tā mēneša pirmajā dienā, kurā iepirka attiecīgo dzīvnieku."
2. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
Padomes Regula (EK) Nr. 2046/97 (1997. gada 13. oktobris) par ziemeļu un dienvidu sadarbību cīņā pret narkotikām un narkomāniju
EIROPAS SAVIENĪBAS PADOME,
ņemot vērā Eiropas Ekonomikas kopienas dibināšanas līgumu, un jo īpaši tā 130.w pantu,
ņemot vērā Komisijas priekšlikumu [1],
rīkojoties saskaņā ar Līguma 189.c pantā paredzēto procedūru [2],
tā kā uz narkotikām balstītas ekonomikas vai tādas ekonomikas, kas no tām gūst būtiskus ieņēmumus, ietekme uz jaunattīstības valstu struktūrām, traucē valstij sekmīgi iekļauties pasaules ekonomikā;
tā kā jaunattīstības valstu sociālo struktūru un ar to saistīto ražošanas nozaru sabrukums narkotiku patēriņa dēļ ir postošs stabilai sabiedrības attīstībai, kā arī lai īstenotu Kopienas politikas mērķus sadarbības attīstības jomā, kā to nosaka Līguma 130.u pants;
tā kā, cīnoties pret narkotiku piegādi, ir būtiski jo īpaši dienvidos panākt radikālu nabadzības līmeņa samazināšanos un piedāvāt iedzīvotājiem likumīgu alternatīvu pretstatā nelikumīgo kultūru audzēšanai;
tā kā šīm jaunattīstības valstīm būtu jāsniedz oficiāli noteikts atbalsts, ja tās to lūdz, lai tās varētu efektīvāk cīnīties pret narkotikām;
tā kā paziņojumā Parlamentam un Padomei, kas datēts ar 1994. gada 23. jūniju, Komisija sniegusi savas vadlīnijas Eiropas Savienības 1995.–1999. gada rīcības plānam attiecībā uz narkotikām, tostarp arī starptautiska līmeņa pasākumus;
tā kā Parlaments ir paudis savu nostāju par šīm vadlīnijām un 1995. gada 15. jūnijā sniedzis atzinumu par minēto paziņojumu;
tā kā ceturtajā ĀKK un EK konvencijā un sadarbības, asociācijas un partnerības līgumos, ko Eiropas Kopiena noslēgusi ar jaunattīstības valstīm, ir klauzulas par sadarbību, lai nepieļautu narkotiku lietošanu un nelikumīgu pārvadāšanu, par prekursoru, ķīmisku izstrādājumu un psihotropu vielu tirdzniecības kontroli, kā arī par attiecīgu informācijas apmaiņu, tostarp pasākumiem nelikumīgi iegūtu naudas līdzekļu legalizēšanas jomā; tā kā pastāv saistība starp kampaņu pret narkotikām un to lietošanu un sadarbības politikas mērķiem, ko īsteno Kopiena un tās partneri – jaunattīstības valstis;
tā kā starptautiskā Kopienas stratēģija, lai nepieļautu narkotiku lietošanu un nelikumīgu pārvadāšanu, ir balstīta uz vispārēju pievienošanos 1961. gada Vienotajai konvencijai par narkotiskajām vielām, kurā izdarīti grozījumi ar 1972. gada protokolu, uz 1971. gada Konvenciju par psihotropām vielām un 1988. gada Starptautisko konvenciju pret narkotisko un psihotropo vielu kontrabandu, kā arī šo konvenciju sistemātisku īstenošanu valsts un starptautiskā līmenī;
tā kā Eiropas Kopiena ir pievienojusies 1988. gada konvencijai, jo īpaši ņemot vērā šīs konvencijas 12. pantu, kā arī pieņēmusi Kopienas tiesību aktus, kas balstīti uz 1989. gadā Lielā septiņnieka un Komisijas priekšsēdētāja izveidotās Ķīmijas darba grupas ieteikumiem, un šo tiesību aktu efektivitāti kopumā varētu veicināt attiecīgu tiesību aktu un procedūru pieņemšana citās pasaules daļās;
tā kā efektīvai rīcībai pret narkotikām jāietver arī pasākumi pret nelikumīgu, no narkotiku pārvadāšanas gūtu naudas līdzekļu legalizāciju, piemēram, atbilstoša tiesiska regulējuma un mehānismu radīšana attiecīgajās valstīs;
tā kā, īstenojot pasākumus, kas ir saskaņā ar šo regulu, pienācīgi jāievēro cilvēktiesības;
tā kā Eiropas Kopienas dalībvalstis ir atbalstījušas politisku deklarāciju un vispārēju rīcības plānu, ko apstiprinājusi ANO Ģenerālā asambleja savā 17. īpašajā sesijā;
tā kā finanšu pārskata summa Eiropas Parlamenta, Padomes un Komisijas 1995. gada 6. marta Deklarācijas 2. punkta nozīmē šajā regulā ir iekļauta laika posmam no 1998. līdz 2000. gadam, tādējādi neietekmējot budžeta iestādes pilnvaras, ko nosaka Līgums,
IR PIEŅĒMUSI ŠO REGULU.
1. pants
Atbilstoši savai sadarbības attīstības politikai un ņemot vērā narkotiku ražošanas, pārdošanas un patēriņa kaitīgo ietekmi uz centieniem panākt attīstību, Kopiena īsteno sadarbību ar jaunatīstības valstīm narkotiku un narkomānijas jomā, dodot priekšroku tām valstīm, kas visaugstākajā līmenī parādījušas politisku apņemšanos atrisināt narkotiku problēmu. Šo apņemšanos var parādīt, inter alia, ratificējot 1961. gada Vienoto konvenciju, kurā izdarīti grozījumi ar 1972. gada protokolu, 1971. gada Konvenciju un 1988. gada Konvenciju. Dalībvalstu saistības, inter alia, izpaužas, ieviešot valstu tiesību aktus pret naudas līdzekļu, kas nelikumīgi iegūti ar narkotiku starpniecību, legalizāciju.
2. pants
Palīdzība, kas paredzēta saskaņā ar šo regulu, papildina un nostiprina palīdzību, kas paredzēta saskaņā ar citiem sadarbības attīstības līdzekļiem.
3. pants
Kopiena pēc partnervalsts lūguma, ciešā saziņā ar Apvienoto Nāciju Organizācijas Starptautisko narkotiku kontroles programmu (UNDCP), sniedz prioritāru atbalstu valsts narkotiku kontroles plāna sagatavošanai. Šajos plānos nosaka pretnarkotiku cīņas kampaņas mērķus, stratēģijas un prioritātes un ar to saistīto resursu vajadzības (ieskaitot finanšu resursus), tādējādi radot integrētu, starpdisciplināru un daudznozaru pieeju, kas paredzēts valstu narkotiku kontroles programmu efektivitātes palielināšanai.
Narkomānijas novēršana, kā arī pieprasījuma samazināšana ir konsekventas politikas priekšmets, kas ietver izglītību un objektīvu informāciju par narkomānijas sekām un kas galvenokārt vērsts uz jauniešiem.
Kopienas sadarbība notiek dialoga veidā, ņemot vērā reālās kultūru atšķirības, kas ietekmē ar narkotikām saistīto problēmu izpratni, tā kā tas ir izšķirošs faktors, lai nodrošinātu narkotiku kontroles stratēģiju sociālu un politisku dzīvotspēju.
4. pants
Rīkojoties, vēlams, pēc valstu plānos noteiktas stratēģijas, Kopiena atbalsta arī īpašus pasākumus, kam varētu būt ievērojama ietekme (t. i., efektīvus un taustāmus rezultātus iepriekš paredzētā laika posmā) šādās jomās:
- organizatorisko jaudu attīstībā, it īpaši, lai:
- jaunattīstības valstis ieviestu valsts plānus narkotiku kontrolei,
- tiktu noslēgti līgumi starp Kopienu un attiecīgām jaunattīstības valstīm, jo īpaši, lai cīnītos pret ķīmisko prekursoru novirzīšanu un nepieļautu nelikumīgu naudas līdzekļu legalizāciju,
- panāktu pieprasījuma samazināšanos, jo īpaši, izanalizējot lokālos modeļus, uzsākot pasākumus narkotiku un psihotropo vielu tirdzniecības un patēriņa kontrolei, narkomānu ārstēšanu un reintegrāciju, kā arī samazinot riska faktorus. Šie pasākumi jāiekļauj veselības un izglītības, attīstības, kā arī nabadzības un sociālās un ekonomiskās atstumtības apkarošanas politikas programmās,
- veicinātu alternatīvus attīstības pilotprojektus kā tādus procesus, ar kuru starpniecību nelikumīga narkotiku ražošana ar attiecīgiem lauku attīstības pasākumiem, kas saistīti ar stabilu valsts ekonomikas izaugsmi, ir pilnībā apkarota un izskausta. Šie projekti ietver sociālus un ekonomikas pasākumus, kuros ņem vērā faktorus, kas veicina nelikumīgu ražošanu, kā arī pasākumus, kas varētu vienkāršot tirdzniecības atvieglojumu piemērošanu. Tādēļ sistemātiski pārbauda, vai alternatīviem attīstības projektiem iespējams vairāk izmantot citus Kopienas finanšu instrumentus (piem., ALA) un Eiropas Attīstības fondu,
- lai finansētu pētījumus, seminārus vai forumus ar iepriekš minētajām jomām saistītas pieredzes apmaiņai.
Īpašu uzmanību pievērš tam, lai, nosakot, veicot un plānojot pasākumus, piedalītos arī vietējie iedzīvotāji un mērķgrupas.
Kopiena finansē tikai tādus projektus, kuri garantē cilvēktiesību ievērošanu.
5. pants
Sadarbības partneri, kuri saskaņā ar šo regulu var saņemt finansiālu atbalstu, ir reģionālas un starptautiskas organizācijas, it īpaši UNDCP, nevalstiskās organizācijas, kas darbojas valstīs vai dalībvalstīs, valstu, provinču vai pašvaldību dienesti un aģentūras, organizācijas, kas darbojas Kopienā, institūti, kā arī valsts vai privātie uzņēmumi.
6. pants
1. Šīs regulas 3. un 4. pantā minēto pasākumu gaitā izmantojamo instrumentu skaitā ietilpst pētījumi, tehniskā palīdzība, mācības vai citi pakalpojumi, piegādes un būvdarbi, līdztekus auditiem, kā arī izvērtēšanas un kontroles uzdevumi.
2. Saskaņā ar attiecīgo pasākumu vajadzībām Kopienas finansējums var ietvert gan kapitālieguldījumus, izņemot nekustamā īpašuma iegādi, gan arī darbības izmaksas ārvalstu vai vietējā valūtā. Tomēr, izņemot mācību programmas, darbības izmaksas parasti drīkst segt tikai sākuma posmā, tās pakāpeniski samazinot.
3. Katram sadarbības pasākumam prasa 5. pantā minēto partneru finanšu iemaksu. Iemaksu prasa, ņemot vērā attiecīgo pušu iespēju robežas, kā arī atkarībā no attiecīgā pasākuma veida.
4. Gadījumā, ja projekti paredz kādus ilgtermiņa pasākumus, pirmām kārtām prasa vietējo partneru finanšu iemaksu, it īpaši attiecībā uz darbības izmaksām, lai nodrošinātu šādu projektu dzīvotspēju pēc Kopienas finansējuma beigām.
5. Mēģina rast kopfinansējuma iespējas ar citiem naudas līdzekļu nodrošinātājiem, it īpaši dalībvalstīm.
6. Komisija nodrošina, ka tiek uzsvērts šajā regulā paredzētā atbalsta Kopienas raksturs.
7. Lai sasniegtu Līgumā minētos konsekvences un komplementaritātes mērķus, kā arī lai varētu garantēt visu šo pasākumu optimālu efektivitāti, Komisija var veikt visus vajadzīgos koordinēšanas pasākumus, tostarp konkrēti:
a) izveidot informācijas apmaiņas un analīzes sistēmu par finansētajiem pasākumiem un pasākumiem, ko Kopiena un dalībvalstis ierosina finansēt;
b) pasākumu koordinēšanu uz vietas, atbalsta saņēmējvalstī rīkojot regulāras tikšanās un veicot informācijas apmaiņu starp Komisijas un dalībvalstu pārstāvjiem.
8. Lai iegūtais ieguvums gan pasaules, gan valsts līmenī būtu iespējami lielāks, Komisija saziņā ar dalībvalstīm nāk klajā ar jebkādiem ierosinājumiem, kas vajadzīgi, lai nodrošinātu pienācīgu koordināciju un ciešu sadarbību starp saņēmējvalstīm un naudas līdzekļu nodrošinātājiem un citām iesaistītām starptautiskām organizācijām, it īpaši tām, kas ietilpst Apvienoto Nāciju Organizācijas sistēmā un vēl jo vairāk ar UNDCP.
7. pants
Saskaņā ar šo regulu finansiālu atbalstu sniedz dotāciju veidā.
8. pants
Finanšu pārskata summa šīs programmas īstenošanai no 1998. līdz 2000. gadam ir 30 miljoni ECU.
Lēmumus par gada apropriācijām pieņem attiecīgā budžeta iestāde, ievērojot paredzamās finanšu iespējas.
9. pants
1. Komisija ir atbildīga par saskaņā ar šo regulu veikto pasākumu novērtējumu, apstiprināšanu un vadību saskaņā ar spēkā esošām budžeta izstrādes un citām procedūrām, un jo īpaši tām, kas izklāstītas Finanšu regulā, kas piemērojam Eiropas Kopienu vispārējam budžetam.
2. Projektu un programmu novērtējumā ņem vērā šādus faktorus:
- pasākumu efektivitāti un dzīvotspēju,
- kultūras, sociālos, dzimuma līdztiesības un vides aspektus,
- organizatorisko attīstību, kas vajadzīgas projekta mērķu sasniegšanai,
- līdzīgos pasākumos gūto pieredzi.
3. Lēmumus, kas attiecas uz dotācijām, kuras pārsniedz 2 miljonus ECU īpašiem pasākumiem, ko finansē saskaņā ar šo regulu, un visas izmaiņas, kas pārsniedz 20 % no sākotnēji apstiprinātās summas šādam pasākumam, pieņem saskaņā ar 10. pantā paredzēto procedūru.
Komisija īsumā paziņo 10. pantā minētajai komitejai par lēmumiem par finansējumu, kurus tā paredzējusi pieņemt attiecībā uz projektiem un programmām, kuru izmaksas nepārsniedz 2 miljonus ECU. Informācija jāsniedz ne vēlāk kā vienu nedēļu pirms lēmuma pieņemšanas.
4. Komisija, nelūdzot 10. pantā minētās komitejas atzinumu, ir pilnvarota apstiprināt jebkādas papildu saistības, kas vajadzīgas, lai segtu paredzētos vai reālos izmaksu pārsniegumus, kas radušies saistībā ar konkrētajiem pasākumiem, ja pārsniegums vai papildu pieprasījums ir mazāks vai vienāds ar 20 % no sākotnējo saistību summas, kas noteikta finansējuma lēmumā.
5. Visos finansēšanas līgumos vai līgumos, kas noslēgti saskaņā ar šo regulu, paredz, ka Komisija un Revīzijas palāta var veikt pārbaudes uz vietas saskaņā ar parastajām procedūrām, ko Komisija pieņēmusi, ievērojot spēkā esošos noteikumus, jo īpaši Finanšu regulas noteikumus, kas piemērojami Eiropas Kopienu vispārējam budžetam.
6. Ja uz pasākumiem attiecas Kopienas un saņēmējvalsts finansēšanas līgums, šādā līgumā paredz, ka Kopiena nesedz nodokļus vai kādas citas maksas.
7. Dalībvalstu un saņēmējvalstu fiziskām un juridiskām personām ar līdzvērtīgiem noteikumiem piedāvā piedalīties konkursā un noslēgt līgumus. To var izvērst, iekļaujot arī citas jaunattīstības valstis.
8. Piegāžu izcelsme ir dalībvalstīs, saņēmējvalstīs vai citās jaunattīstības valstīs. Izņēmuma gadījumos, ja to nosaka apstākļi, piegādes var būt arī no citām valstīm.
9. Īpašu uzmanību pievērš:
- projekta plānā – rentabilitātes panākšanai un stabiliem rezultātiem,
- visos projektos – skaidrai mērķu un atskaites punktu definēšanai un uzraudzībai.
10. pants
1. Komisijai palīdz pēc ģeogrāfiskiem kritērijiem izraudzīta komiteja, kas ir kompetenta attīstības jautājumos.
2. Komisijas pārstāvis komitejai iesniedz veicamo pasākumu projektu. Komiteja par projektu sniedz atzinumu termiņā, ko priekšsēdētājs var noteikt atkarībā no jautājuma steidzamības. Atzinumu sniedz ar vairākumu, kas Līguma 148. panta 2. punktā paredzēts gadījumam, kad Padomei jāpieņem lēmums pēc Komisijas priekšlikuma. Dalībvalstu pārstāvju balsis komitejā vērtē, kā noteikts minētajā pantā. Priekšsēdētājs nebalso.
Komisija apstiprina paredzētos pasākumus, ja tie ir saskaņā ar komitejas atzinumu.
Ja paredzētie pasākumi nesaskan ar komitejas atzinumu vai ja atzinums nav sniegts, Komisija nekavējoties iesniedz Padomei priekšlikumu par veicamajiem pasākumiem. Padome lemj ar kvalificētu vairākumu.
Ja trijos mēnešos kopš dienas, kad Komisija iesniegusi jautājumu Padomes izskatīšanai, Padome nav pieņēmusi lēmumu, Komisija apstiprina ierosinātos pasākumus.
3. Reizi gadā, balstoties uz Komisijas pārstāvja ziņojumu, 1. pantā minētajā komiteju kopsapulcē notiek viedokļu apmaiņa par vadlīnijām attiecībā uz pasākumiem, kuri jāveic pēc gada.
11. pants
1. Katra budžeta gada beigās Komisija iesniedz Parlamentam un Padomei ziņojumu, kurā apkopoti pasākumi kas finansēti šā gada laikā, kā arī sniegts novērtējums, kā šajā laikā izdevies īstenot šo regulu.
Šajā apkopojumā jo īpaši iekļauj informāciju par tiem, ar kuriem noslēgti līgumi.
2. Komisija regulāri novērtē Kopienas finansētos pasākumus, lai noteiktu, vai mērķi, kas bija jāsasniedz ar šo pasākumu starpniecību, ir sasniegti, kā arī lai nākamo pasākumu iedarbīguma uzlabošanas nolūkos precizētu vadlīnijas. Komisija iesniedz 10.a pantā minētajai komitejai veikto novērtējumu kopsavilkumu, ko komiteja vajadzības gadījumā var pārbaudīt. Ziņojumus ar novērtējumiem nodod jebkuras dalībvalsts rīcībā, kas tos pieprasa.
3. Vēlākais mēnesi pēc lēmuma pieņemšanas Komisija paziņo dalībvalstīm par apstiprinātajiem pasākumiem un projektiem, norādot to izmaksas un veidu, saņēmējvalsti un partnerus.
12. pants
1. Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
(1998. gada 25. februāris) par anketu dalībvalstu ziņojumiem par to, kā īsteno Padomes Direktīvu 94/67/EK par bīstamo atkritumu sadedzināšanu (Padomes Direktīvas 91/692/EEK īstenošana) (Dokuments attiecas uz EEZ)
(98/184/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Direktīvu 91/692/EEK (1991. gada 23. decembris), ar ko standartizē un racionalizē ziņojumus par to, kā īsteno dažas direktīvas, kas attiecas uz vidi [1], un jo īpaši tās 5. un 6. pantu,
ņemot vērā Padomes Direktīvu 94/67/EK par bīstamo atkritumu sadedzināšanu [2],
tā kā Direktīvas 94/67/EK 17. pantā ir paredzēts, ka dalībvalstīm jāsniedz Komisijai ziņojums par minētās direktīvas prasību īstenošanu saskaņā ar Padomes Direktīvas 91/692/EEK 5. pantu;
tā kā šis ziņojums ir jāsagatavo, pamatojoties uz anketu vai formu, ko izstrādājusi Komisija saskaņā ar Direktīvas 91/692/EEK 6. pantā noteikto procedūru;
tā kā pirmais ziņojums attiecas uz laika posmu no 1998. gada līdz 2000. gadam ieskaitot;
tā kā šajā lēmumā paredzētie pasākumi ir saskaņā ar atzinumu, ko sniegusi komiteja, kura izveidota saskaņā ar minētās direktīvas 6. pantu,
IR PIEŅĒMUSI ŠO LĒMUMU.
1. pants
Pieņem šim lēmumam pievienoto anketu, kas attiecas uz Padomes Direktīvu 94/67/EK par bīstamo atkritumu sadedzināšanu.
2. pants
Dalībvalstis izmanto šo anketu kā pamatu, sagatavojot ziņojumu, kas jāiesniedz Komisijai saskaņā ar Padomes Direktīvas 91/692/EEK 5. pantu un Padomes Direktīvas 94/67/EK 17. pantu.
3. pants
Šis lēmums ir adresēts dalībvalstīm.
ar ko groza Padomes Lēmumu 96/411/EK par Kopienas lauksaimniecības statistikas uzlabošanu (izziņots ar dokumenta numuru C (1998) 2135) (Dokuments attiecas uz EEZ)
(98/514/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1996. gada 25. jūnija Lēmumu 96/411/EK par Kopienas lauksaimniecības statistikas uzlabošanu [1], kas grozīts ar Lēmumu 98/3/EK [2], jo īpaši tā 8. pantu,
tā kā viens no lauku attīstības politikas mērķiem ir lauku vides kvalitātes saglabāšana;
tā kā šajā nolūkā ir jāgroza Lēmums 96/411/EK, aizstājot tā II pielikumu;
tā kā šajā lēmumā paredzētie pasākumi ir saskaņā ar Lauksaimniecības statistikas pastāvīgās komitejas atzinumu,
IR PIEŅĒMUSI ŠO LĒMUMU.
1. pants
Lēmuma 96/411/EK II pielikumu aizstāj ar šā lēmuma pielikumu.
2. pants
Šis lēmums ir adresēts dalībvalstīm.
(1998.gada 20. jūlijs) par Eiropas Kopienas un Kanādas savstarpējās atzīšanas nolīguma noslēgšanu (98/566/EK)
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 113. pantu kopā ar 228. panta 2. punkta pirmo teikumu, 228. panta 3. punkta pirmo daļu un 288. panta 4. punktu,
ņemot vērā Komisijas priekšlikumu,
tā kā ir apspriests un ir jāapstiprina 1998. gada 14. maijā Londonā parakstītais Nolīgums starp Eiropas Kopienu un Kanādu par savstarpējo atzīšanu;
tā kā daži uzdevumi attiecībā uz īstenošanu un jo īpaši tiesības grozīt dažus aspektus Nolīguma nozaru pielikumā ir piešķirtas apvienotajai komitejai, kas ir izveidota ar Nolīgumu;
tā kā jānosaka attiecīgā iekšējā kārtība, kas vajadzīga, lai nodrošinātu Nolīguma pareizu darbību, un tā kā jāpiešķir Komisijai pilnvaras izdarīt dažus tehniskus grozījumus Nolīgumā un pieņemt dažus lēmumus attiecībā uz tā īstenošanu,
IR PIEŅĒMUSI ŠO LĒMUMU.
1. pants
Ar šo Eiropas Kopienas vārdā ir apstiprināts Nolīgums starp Eiropas Kopienu un Kanādu par savstarpējo atzīšanu, ieskaitot tā pielikumus.
Nolīgums un tā pielikumi ir pievienoti šim lēmumam.
2. pants
Padomes priekšsēdētājs Kopienas vārdā nosūta Nolīguma XIX pielikumā paredzēto ziņojumu.
3. pants
1. Komisija pārstāv Kopienu apvienotajā komitejā un jauktajās nozaru grupās, kas ir izveidotas ar nozaru pielikumiem un kas paredzētas Nolīguma XI un XII pantā, un Komisijai palīdz īpašā komiteja, ko ieceļ Padome. Komisija, apspriedusies ar šo īpašo komiteju, izskata jautājumus saistībā ar darba uzdevumiem, informācijas apmaiņu un lūgumiem veikt pārbaudes, kas minētas Nolīguma IX un X pantā, XI panta 3. punkta c) un e) apakšpunktā, XII panta 2. punkta b) apakšpunktā un XIII pantā un līdzvērtīgajos nozaru pielikumu noteikumos.
2. Komisija, apspriedusies ar īpašo komiteju, kas minēta šā panta 1. punktā, nosaka Kopienas nostāju attiecībā uz lēmumiem, kas apvienotajai komitejai vai attiecīgā gadījumā jauktajās nozaru grupās jāpieņem attiecībā uz nozaru pielikumu grozījumiem (Nolī- guma XI panta 3. punkta a) apakšpunkts un XI panta 4 punkts) un atbilstības pārbaudi saskaņā ar Nolīguma VIII pantu un XI panta 4. punkta c) apakšpunktu.
3. Visos pārējos gadījumos Kopienas nostāju apvienotajā komitejā vai jauktajās nozaru grupās pēc Komisijas priekšlikuma ar kvalificētu balsu vairākumu nosaka Padome. Tā pati procedūra attiecas uz lēmumiem, ko Kopiena pieņēmusi saistībā ar Nolīguma XV panta 3. punktu un XIX panta 4. punktu.
Padomes Direktīva 98/29/EK (1998. gada 7. maijs) par pamatnoteikumu saskaņošanu attiecībā uz eksporta kredītu apdrošināšanu vidēja termiņa un ilgtermiņa darījumiem
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 113. pantu,
ņemot vērā Komisijas priekšlikumu,
(1) tā kā vidēja termiņa un ilgtermiņa eksporta kredītu apdrošināšanai ir svarīga loma starptautiskajā tirdzniecībā, un tā ir būtisks tirdzniecības politikas instruments;
(2) tā kā vidēja termiņa un ilgtermiņa eksporta kredītu apdrošināšanai ir svarīga loma tirdzniecībā ar jaunattīstības valstīm, un tādējādi tā veicina to integrēšanos pasaules ekonomikā, kas ir Kopienas attīstības politikas mērķis;
(3) tā kā atšķirības starp patreiz dalībvalstīs esošajām oficiālajām vidēja termiņa un ilgtermiņa eksporta kredītu apdrošināšanas sistēmām attiecībā uz to seguma, prēmiju un seguma politikas elementiem var radīt traucējumus konkurencē starp uzņēmumiem Kopienā;
(4) tā kā šķiet lietderīgi, lai šajā direktīvā paredzētie pasākumi nepārsniegtu to, cik ir vajadzīgs, lai panāktu saskaņošanu, kas vajadzīga, lai nodrošinātu, ka eksporta politika tiek balstīta uz vienotiem principiem un netiek traucēta konkurence starp uzņēmumiem Kopienā;
(5) tā kā, lai mazinātu esošos konkurences traucējumus, ir vēlams saskaņot dažādās oficiālās eksporta kredītu apdrošināšanas sistēmas, kā paredzēts Līguma 112. pantā, pamatojoties uz vienotiem principiem un iekļaujot kopējā tirdzniecības politikā;
(6) tā kā valdību (vai īpašām valdību kontrolētām iestādēm) paredzētās eksporta kredītu garantiju vai apdrošināšanas programmas, nosakot prēmiju likmes, kuras nav pietiekamas, lai segtu programmu ilgtermiņa darbības izdevumus un zaudējumus, daudzpusējo tirdzniecības sarunu Urugvajas raunda (1986.g. līdz 1994.g.) laikā noslēgtajā Līgumā par subsīdijām un kompensācijas pasākumiem [1] tiek klasificētas kā aizliegtas eksporta subsīdijas jo īpaši saskaņā ar 3. panta 1. punkta a) apakšpunktu un tā I pielikuma j) punktu;
(7) tā kā kredītu apdrošinātāju noteiktajai prēmijai būtu jāatbilst apdrošinātajam riskam;
(8) tā kā saskaņošana veicinātu sadarbību starp kredītu apdrošinātājiem, kuri darbojas valsts vārdā vai ar valsts atbalstu, un pastiprinātu sadarbību starp uzņēmumiem Kopienā, kā paredzēts Līguma 130. pantā;
(9) tā kā saskaņošana un sadarbība ir svarīgi un būtiski faktori Kopienas eksportētāju konkurētspējai tirgos, kas nav Kopienas tirgi;
(10) tā kā Komisijas Baltā grāmata par iekšējā tirgus izveidi, kuru Eiropadome pieņēma 1985. gada jūnijā, uzsver tādas vides svarīgumu, kura veicina sadarbību starp uzņēmumiem Kopienā;
(11) tā kā ar 1960. gada 27. septembra lēmumu [2] Padome izveidoja Kredītu apdrošināšanas, kredītu garantiju un finanšu kredītu politikas koordinēšanas grupu;
(12) tā kā 1991. gada 15. maijā minētā Politikas koordinēšanas grupa pilnvaroja ekspertus no katras dalībvalsts tajā laikā, kuri kā Kopējā tirgus 1992. gada ekspertu grupa 1992. gada 27. martā, 1993. gada 11. jūnijā un 1994. gada 9. februārī iesniedza ziņojumus ar virkni ierosinājumu;
(13) tā kā ar lēmumu 93/112/EEK [3] Padome ieviesa Kopienas tiesībās ESAO Vienošanos par vadlīnijām attiecībā uz oficiāli atbalstītiem eksporta kredītiem;
(14) tā kā ar šo direktīvu ir jāaizstāj Padomes 1970. gada 27. oktobra direktīva 70/509/EEK par kopējas kredītu apdrošināšanas politikas pieņemšanu attiecībā uz vidēja termiņa un ilgtermiņa darījumiem ar valsts pircējiem [4] un Padomes 1970. gada 27. oktobra direktīva 70/510/EEK par kopējas kredītu apdrošināšanas politikas pieņemšanu attiecībā uz vidēja termiņa un ilgtermiņa darījumiem ar privātiem pircējiem [5];
(15) tā kā šī sākotnējā eksporta kredītu apdrošināšanas saskaņošana būtu jāuzskata par soli ceļā uz dalībvalstu dažādo sistēmu konverģenci,
IR PIEŅĒMUSI ŠO DIREKTĪVU.
1. pants
Piemērošanas joma
Šo direktīvu piemēro attiecībā uz segumu darījumiem, kas ir saistīti ar dalībvalstī radītu preču un/vai pakalpojumu eksportu, ciktāl šāds atbalsts tiek sniegts tieši vai netieši uz kādas vienas vai vairāku dalībvalstu rēķina vai ar to atbalstu, ietverot divu gadu vai ilgāku riska periodu, proti, atmaksas termiņā ietverot izgatavošanas laiku.
Šo direktīvu nepiemēro segumiem attiecībā uz konkursa, avansa maksājumu, saistību izpildes un paturējuma obligācijām. To nepiemēro arī segumam attiecībā uz riskiem, kas ir saistīti ar būvniecības iekārtām un būvmateriāliem, ko izmanto uz vietas, lai izpildītu komerclīgumu.
2. pants
Dalībvalstu saistības
Dalībvalstis nodrošina, lai jebkura iestāde, kas tieši vai netieši paredz segumu eksporta kredītu apdrošināšanas, garantiju vai refinansējuma veidā uz dalībvalsts rēķina vai ar tās atbalstu un pārstāv pašu valdību vai kuras darbību kontrolē un/vai pilnvaro segumu paredzošā valdība, turpmāk saukta "apdrošinātāji", sedz darījumus, kuri ir saistīti ar preču un/vai pakalpojumu eksportu saskaņā ar pielikuma noteikumiem uz valstīm ārpus Kopienas un kurus finansē ar pircēja kredītu vai piegādātāja kredītu vai apmaksā uz tūlītējas samaksas noteikumiem.
3. pants
Ieviešanas lēmumi
Pielikuma 46. punktā minētos lēmumus Komisija pieņem 4. pantā noteiktajā kārtībā.
4. pants
Komiteja
Komisijai palīdz komiteja, kuras sastāvā darbojas dalībvalstu pārstāvji un kuru vada Komisijas pārstāvis.
Komisijas pārstāvis komitejai iesniedz veicamo pasākumu projektu. Komiteja par projektu sniedz atzinumu termiņā, ko priekšsēdētājs var noteikt atkarībā no jautājuma steidzamības. Atzinumu pieņem ar balsu vairākumu, kas Līguma 148. panta 2. punktā noteikts lēmumiem, kuri Padomei jāpieņem pēc Komisijas priekšlikuma. Dalībvalstu pārstāvju balsis komitejā vērtē saskaņā ar minēto pantu. Priekšsēdētājs balsošanā nepiedalās.
Komisija nosaka pasākumus, ko piemēro nekavējoties. Tomēr, ja šie pasākumi nesaskan ar komitejas atzinumu, tad Komisija par to tūlīt paziņo Padomei. Tādā gadījumā:
- Komisija atliek tās noteikto pasākumu piemērošanu uz laiku, kas nav ilgāks par vienu mēnesi kopš izziņošanas dienas,
- Padome ar kvalificētu balsu vairākumu iepriekšējā ievilkumā norādītājā laikā var pieņemt atšķirīgu lēmumu.
5. pants
Ziņojums un pārskats
Līdz 2001. gada 31. decembrim Komisija iesniedz Padomei ziņojumu par šīs direktīvas noteikumu piemērošanā gūto pieredzi un panākto konverģenci.
6. pants
Saistība ar citām procedūrām
Šajā direktīvā noteiktās procedūras papildina ar lēmumu 73/391/EEK [6] noteiktās.
7. pants
Atcelšana
Ar šo tiek atcelta direktīva 70/509/EEK un direktīva 70/510/EEK.
8. pants
Transponēšana
9. pants
Stāšanās spēkā
Padomes Direktīva 98/49/EK (1998. gada 29. jūnijs) par papildu pensijas tiesību saglabāšanu darbiniekiem un pašnodarbinātām personām, kas pārvietojas Kopienā
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 51. un 235. pantu,
ņemot vērā Komisijas priekšlikumu1,
ņemot vērā Eiropas Parlamenta atzinumu2,
ņemot vērā Ekonomikas un sociālo lietu komitejas atzinumu3,
(1) tā kā viena no pamatbrīvībām Kopienā ir personu brīva pārvietošanās; tā kā Līgums paredz, ka Padome ar vienprātīgu lēmumu pieņem tādus sociālā nodrošinājuma pasākumus, kas vajadzīgi, lai nodrošinātu darba ņēmēju brīvu pārvietošanos;
(2) tā kā darba ņēmēju sociālo aizsardzību nodrošina ar likumu noteiktās sociālā nodrošinājuma sistēmas, kas papildinātas ar papildu sociālā nodrošinājuma sistēmām;
(3) tā kā tiesību akti, ko Padome jau pieņēmusi nolūkā aizsargāt to darba ņēmēju, kas pārvietojas Kopienā, un arī viņu ģimenes locekļu sociālā nodrošinājuma tiesības, proti,Padomes Regula (EEK) Nr. 1408/71 (1971. gada 14. jūnijs) par sociālā nodrošinājuma sistēmu piemērošanu darbiniekiem, pašnodarbinātām personām un viņu ģimenes locekļiem, kas pārvietojas Kopienā4 un Padomes Regula (EEK) Nr. 574/72 (1972. gada 21. marts), ar kuru nosaka izpildes kārtību Regulai (EEK) Nr. 1408/71 par sociālā nodrošinājuma sistēmu piemērošanu darbiniekiem, pašnodarbinātām personām un viņu ģimenēm, kas pārvietojas Kopienā5, attiecas tikai uz tām pensiju sistēmām, kas noteiktas ar likumu; tā kā koordinācijas sistēma, kas paredzēta šajās regulās, neietver papildu pensiju sistēmas, izņemot tās, uz kurām attiecas termins "tiesību akti", kā definēts Regulas (EEK) Nr. 1408/71 1. panta j) punkta pirmajā daļā, vai arī tās, par kurām dalībvalsts sniedz paziņojumu saskaņā ar minēto pantu;
(4) tā kā Padomei ir plaša rīcības brīvība attiecībā uz piemērotākajiem līdzekļiem Līguma 51. panta mērķa sasniegšanai; un tā kā koordinācijas sistēma, ko paredz Regulas (EEK) Nr. 1408/71 un (EEK) Nr. 547/72, un jo īpaši uzkrāšanas noteikumi, nav piemērota papildu pensijas sistēmām, izņemot tās, uz kurām attiecas termins "tiesību akti", kā definēts Regulas (EEK) Nr. 1408/71 1. panta j) punkta pirmajā daļa, vai arī tās sistēmas, par kurām dalībvalsts sniedz paziņojumu saskaņā ar minēto pantu, un tādēļ uz tām jāattiecina īpaši pasākumi, no kuriem pirmais ir šī direktīva, lai ņemtu vērā to īpašo raksturu un iezīmes, kā arī šādu sistēmu atšķirības gan vienā dalībvalstī, gan starp dalībvalstīm kopumā;
(5) tā kā ne uz vienu pensiju vai pabalstu vienlaikus nevar attiecināt šo direktīvu un Regulas (EEK) Nr. 1408/71 un (EEK) Nr. 547/72, un līdz ar to ne uz vienu papildu pensijas sistēmu, uz ko attiecas šīs regulas, ja dalībvalsts šajā sakarā sniegusi paziņojumu saskaņā ar Regulas (EEK) Nr. 1408/71 1. panta j) punktu, nevar attiecināt šīs direktīvas noteikumus;
(6) tā kā Padome Ieteikumā 92/442/EEK (1992. gada 27. jūlijs) par sociālās aizsardzības mērķu un politiku saplūšanu6 ieteica, ka dalībvalstīm vajadzētu "sekmēt, ja nepieciešams, izmaiņas nosacījumos, kas reglamentē pensiju un jo īpaši papildu pensijas iegūšanas tiesības, nolūkā novērst šķēršļus darbinieku mobilitātei";
(7) tā kā šo mērķi var sasniegt, ja darba ņēmējiem, kuri pārceļas vai kuru darba vietu pārvieto no vienas dalībvalsts uz otru, garantē tādus pašus nosacījumus attiecībā uz viņu papildu pensijas tiesību aizsardzību kā tiem darba ņēmējiem, kuri paliek uz vietas vai kuru darba vieta mainās, bet paliek tajā pašā dalībvalstī;
(8) tā kā personu pārvietošanās brīvība, kas ir viena no Līgumā ietvertajām pamattiesībām, neaprobežojas tikai ar darbiniekiem, bet attiecas arī uz pašnodarbinātām personām;
(9) tā kā Līgums neparedz citas pilnvaras, lai veiktu atbilstīgus pasākumus pašnodarbināto personu sociālā nodrošinājuma jomā, kā tikai tās, kas paredzētas 235. pantā;
(10) tā kā, lai efektīvi īstenotu brīvas pārvietošanās tiesības, darba ņēmējiem un citiem, kam ir tādas tiesības, būtu jāpiešķir noteiktas garantijas par līdzīgu attieksmi pret viņu likumīgajām pensijas tiesībām saskaņā ar papildu pensiju sistēmām;
(11) tā kā dalībvalstīm būtu jāveic vajadzīgie pasākumi, lai nodrošinātu, ka pabalstus saskaņā ar papildu pensiju sistēmām izmaksā šo sistēmu dalībniekiem un bijušajiem dalībniekiem, kā arī citiem, kam uz to ir tiesības saskaņā ar šādām sistēmām, visās dalībvalstīs, jo visi ierobežojumi brīvai maksājumu un kapitāla apritei ir aizliegti saskaņā ar Līguma 73.b pantu;
(12) tā kā, lai atvieglotu brīvas pārvietošanās tiesību īstenošanu, valsts noteikumi, ja nepieciešams, būtu saskaņā ar Regulas (EEK) Nr. 1408/71 II sadaļu jākoriģē tā, lai darba ņēmēji, kas pārcelti uz citu dalībvalsti, vai arī kāds viņu vārdā varētu turpināt maksājumus papildu pensijas sistēmām, kas pastāv dalībvalstī, kurā viņi dzīvojuši pirms tam;
(13) tā kā Līgums šajā sakarā prasa ne tikai novērst jebkādu dalībvalstu darba ņēmēju diskrimināciju pilsonības dēļ, bet arī atcelt visus pasākumus, kas varētu šiem darba ņēmējiem traucēt vai padarīt mazāk pievilcīgu Līguma garantēto pamatbrīvību īstenošanu, kā to secīgos spriedumos interpretējusi Eiropas Kopienu Tiesa;
(14) tā kā darba ņēmējus, kas īsteno savas brīvas pārvietošanās tiesības, darba devējiem, pilnvarotajiem vai citiem, kas ir atbildīgi par papildu pensijas sistēmu pārvaldīšanu, vajadzētu pienācīgi informēt, jo īpaši par viņiem pieejamām izvēles iespējām un alternatīvām;
(15) tā kā šī direktīva neierobežo dalībvalstu likumus, kas attiecas uz kolektīvu rīcību, lai aizstāvētu arodu un profesiju intereses;
(16) tā kā papildu sociālā nodrošinājuma sistēmas ir ļoti atšķirīgas, Kopienai vajadzētu vienīgi noteikt mērķu vispārējo satvaru, un šim nolūkam atbilstīgs juridiskais instruments ir direktīva;
(17) tā kā, ievērojot subsidiaritātes un proporcionalitātes principus, kas izklāstīti Līguma 3.b pantā, dalībvalstis nevar pietiekamā mērā sasniegt šīs direktīvas mērķus, un šā iemesla dēļ Kopiena tos var sasniegt labāk; tā kā šī direktīva nepārsniedz to, kas vajadzīgs, lai šos mērķus sasniegtu,
IR PIEŅĒMUSI ŠO DIREKTĪVU.
I NODAĻA
MĒRĶI UN DARBĪBAS JOMA
1. pants
Šīs direktīvas mērķis ir aizsargāt to papildu pensijas sistēmu dalībnieku tiesības, kas pārceļas no vienas dalībvalsts uz otru, tādā veidā sekmējot šķēršļu likvidēšanu, lai darbinieki un pašnodarbinātas personas varētu brīvi pārvietoties Kopienā. Šāda aizsardzība attiecas uz pensijas tiesībām gan saskaņā ar brīvprātīgajām, gan obligātajām papildu pensijas sistēmām, izņemot tās, uz kurām attiecas Regula (EEK) Nr. 1408/71.
2. pants
Šo direktīvu piemēro attiecībā uz papildu pensijas sistēmu dalībniekiem un citiem, kas var uz to pretendēt saskaņā ar šīm sistēmām un kas ir ieguvuši vai cenšas iegūt tiesības vienā vai vairākās dalībvalstīs.
II NODAĻA
DEFINĪCIJAS
2. pants
Šajā direktīvā:
a) "papildu pensija" ir vecuma pensijas un, ja to paredz papildu pensijas sistēma, kas izveidota saskaņā ar valsts tiesību aktiem un praksi, invaliditātes un apgādnieka zaudējuma pabalsti, kas paredzēti, lai papildinātu vai aizstātu tās pensijas vai pabalstus, ko šiem pašiem cilvēkiem nodrošina ar likumu noteiktās sociālā nodrošinājuma sistēmas;
b) "papildu pensijas sistēma" ir jebkura arodnodrošinājuma sistēma, kas izveidota saskaņā ar valsts tiesību aktiem un praksi, piemēram, kolektīvie apdrošināšanas līgumi vai arī paaudžu solidaritātes sistēma, par ko vienojušās viena vai vairākas nozares vai sektori, fondētās pensiju sistēmas vai no uzņēmuma līdzekļiem garantētas pensijas, vai jebkuri kolektīvi vai citi salīdzināmi pasākumi, kas paredzēti, lai nodrošinātu papildu pensiju darbiniekiem vai pašnodarbinātām personām;
c) "tiesības uz pensiju" ir visi pabalsti, ko sistēmas dalībnieki un citi, kas var uz to pretendēt, ir tiesīgi saņemt saskaņā ar papildu pensijas sistēmu noteikumiem un vajadzības gadījumā arī saskaņā ar attiecīgās valsts tiesību aktiem;
d) "likumīgās pensijas tiesības " ir visas tiesības uz pabalstiem, ko iegūst pēc tam, kad izpildīti papildu pensijas sistēmu nosacījumi un vajadzības gadījumā saskaņā ar attiecīgās valsts tiesību aktiem;
e) "norīkots darba ņēmējs" ir persona, kas norīkota darbā citā dalībvalstī un uz ko saskaņā ar Regulas (EEK) Nr. 1408/71 II sadaļu turpina attiekties izcelsmes dalībvalsts likumi, un "norīkošana" ir attiecīgi jāskaidro;
f) "iemaksa " ir jebkurš maksājums, ko iemaksā vai uzskata par iemaksātu papildu pensijas sistēmā.
III NODAĻA
PASĀKUMI PAPILDU PENSIJAS TIESĪBU SAGLABĀŠANAI DARBA ŅĒMĒJIEM, KAS PĀRVIETOJAS KOPIENĀ
4. pants
Vienlīdzīga attieksme pensijas tiesību saglabāšanā
Dalībvalstis veic vajadzīgos pasākumus, lai nodrošinātu, ka papildu pensijas sistēmas dalībniekiem, par kuriem vairs netiek veiktas iemaksas šajā sistēmā sakarā ar to, ka viņi ir pārcēlušies no vienas dalībvalsts uz otru, likumīgās pensijas tiesības saglabātos tādā pašā mērā kā dalībniekiem, par kuriem vairs netiek veiktas iemaksas, bet kas paliek tajā pašā dalībvalstī. Šo pantu piemēro arī attiecībā uz citām personām, kas var uz to pretendēt saskaņā ar attiecīgās papildu pensijas sistēmas noteikumiem.
5. pants
Pārrobežu maksājumi
Dalībvalstis nodrošina, ka par papildu pensijas sistēmu dalībniekiem, kā arī par citiem, kas var uz to pretendēt saskaņā ar šādām sistēmām, var veikt maksājumus citās dalībvalstīs, kas pienākas par visiem pabalstiem šajā sistēmā bez jebkādiem nodokļiem un darījumu maksām, ko varētu piemērot.
6. pants
Iemaksas papildu pensijas sistēmās, ko veic paši norīkotie darba ņēmēji vai kas tiek veiktas viņu vārdā
1. Dalībvalstis veic tādus pasākumus, kas vajadzīgi, lai dotu iespēju izdarīt iemaksas papildu pensijas sistēmā, kas pastāv kādā dalībvalstī, pašam norīkotajam darba ņēmējam vai kādam citam viņa vārdā, ja viņš ir šādas sistēmas dalībnieks laikā, kad viņš vai viņa ir norīkoti darbā uz citu dalībvalsti.
2. Ja, ievērojot 1. punktu, iemaksas turpina izdarīt vienas dalībvalsts papildu pensijas sistēmā, norīkoto darba ņēmēju un vajadzības gadījumā viņa darba devēju atbrīvo no jebkura pienākuma izdarīt iemaksas kādas citas dalībvalsts pensijas sistēmā.
7. pants
Informācija sistēmas dalībniekiem
Dalībvalstis veic pasākumus, lai nodrošinātu, ka darba devēji, pilnvarotie vai citi, kas atbildīgi par papildu pensijas sistēmu pārvaldīšanu, sniedz sistēmas dalībniekiem gadījumos, kad viņi pārceļas uz citu dalībvalsti, pietiekamu informāciju par jautājumiem, kas attiecas uz viņu pensijas tiesībām un izvēles iespējām, kas viņiem saskaņā ar šo sistēmu ir pieejamas. Šāda informācija vismaz atbilst informācijai, ko sniedz tiem sistēmas dalībniekiem, par kuriem pārtraukts izdarīt iemaksas sistēmā, bet kas palikuši tajā pašā dalībvalstī.
IV NODAĻA
NOBEIGUMA NOTEIKUMI
8. pants
Dalībvalstis var paredzēt, ka 6. panta noteikumus piemēro tikai attiecībā uz tām darbinieku norīkošanām, kas notiek 2001. gada 25. jūlijā vai pēc tam.
9. pants
Dalībvalstis ievieš savas valsts tiesību sistēmā tādus pasākumus, kas ir vajadzīgi, lai dotu iespēju cilvēkiem, kuri uzskata, ka viņu tiesības ir aizskartas sakarā ar to, ka nav piemēroti šīs direktīvas noteikumi, pēc iespējamās griešanās pie citām kompetentām iestādēm iesniegt savu prasību tiesā.
10. pants
1. Dalībvalstīs stājas spēkā normatīvie un administratīvie akti, kas vajadzīgi, lai izpildītu šīs direktīvas prasības ne vēlāk kā 36 mēnešu laikā pēc tās spēkā stāšanās dienas, vai tās nodrošina, ka vēlākais līdz minētā termiņa beigām darba devēji un darba ņēmēji ievieš vajadzīgos noteikumus, savstarpēji vienojoties. Dalībvalstis veic visus vajadzīgos pasākumus, lai jebkurā laikā varētu garantēt rezultātus, ko prasa šī direktīva. Dalībvalstis tūlīt par to informē Komisiju.
Kad dalībvalstis pieņem šos noteikumus, tajos ietver atsauci uz šo direktīvu vai arī šādu atsauci pievieno to oficiālajai publikācijai. Dalībvalstis nosaka metodes, kā izdarīt šādas atsauces.
Dalībvalstis informē Komisiju par savas valsts iestādēm, ar kurām jāsazinās par šīs direktīvas piemērošanu.
2. Ne vēlāk kā līdz 2002. gada 25. janvārim dalībvalstis dara Komisija zināmus to savas valsts tiesību aktu noteikumus, ko tās pieņem jomā, uz kuru attiecas šī direktīva.
3. Pamatojoties uz dalībvalstu sniegto informāciju, Komisija sešu gadu laikā no šīs direktīvas stāšanās spēkā sniedz ziņojumu Eiropas Parlamentam, Padomei un Ekonomikas un sociālo lietu komitejai.
Ziņojumā iztirzā šīs direktīvas piemērošanu un vajadzības gadījumā ierosina grozījumus, kas var izrādīties vajadzīgi.
11. pants
par Ralstonia Solanacearum (Smith) Yabuuchi et al. apkarošanu
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, jo īpaši tā 43. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā kaitīgais organisms Ralstonia solanacearum (Smith)Yabuuchi et al. agrāk bija pazīstams kā Pseudomonas solanacearum (Smith) Smith; tā kā paredzams, ka Ralstonia solanacearum (Smith) Yabuuchi et al. kļūs par vispārpieņemto šā organisma apzīmējumu; tā kā šai direktīvā jāņem vērā minētā zinātniskā tendence;
tā kā kartupeļu un tomātu audzēšana ieņem nozīmīgu vietu Kopienas lauksaimniecībā; tā kā kartupeļu un tomātu ražu pastāvīgi apdraud kaitīgi organismi;
tā kā, aizsargājot kartupeļu un tomātu audzēšanu pret šādiem kaitīgiem organismiem, varētu ne tikai uzturēt ražošanas jaudu, bet arī palielināt lauksaimniecības produktivitāti;
tā kā aizsardzības pasākumiem, lai novērstu kaitīgo organismu ievazāšanu atsevišķās dalībvalstīs, būs ierobežota iedarbība, ja šādi organismi netiks vienlaicīgi un metodiski kontrolēti visā Kopienā un netiks ierobežota to izplatīšanās;
tā kā viens no kartupeļu un tomātu kaitīgajiem organismiem ir Ralstonia solanacearum (Smith) Yabuuchi et al., kas izraisa kartupeļu tumšo gredzenpuvi un kartupeļu un tomātu bakteriālo vīti; tā kā šā patogēna izraisīto slimību uzliesmojumi ir bijuši konstatēti vairākās Kopienas daļās un vēl joprojām pastāv daži ierobežoti infekcijas avoti;
tā kā visā Kopienā būs ievērojami apdraudēta kartupeļu un tomātu audzēšana, ja attiecībā uz minētajām kultūrām netiks veikti efektīvi pasākumi, lai noteiktu šā organisma atrašanās vietu un tā izplatību, lai nepieļautu tā parādīšanos un izplatīšanos un, konstatējot to, nepieļautu tā izplatīšanos un apkarotu to, lai izskaustu pavisam;
tā kā šā mērķa sasniegšanai Kopienā jāveic konkrēti pasākumi tā kā dalībvalstij turklāt jābūt iespējai vajadzības gadījumā veikt papildu vai stingrākus pasākumus, ņemot vērā to, ka kartupeļu vai tomātu apritei Kopienā nav ierobežojumu, izņemot tos, kas noteikti Padomes 1976. gada 21. decembra Direktīvā 77/93/EEK par aizsargpasākumiem pret augiem vai augu produktiem kaitīgu organismu ievešanu Kopienā un to izplatīšanos Kopienā [4]; tā kā par šādiem pasākumiem jāziņo pārējām dalībvalstīm un Komisijai;
tā kā, veidojot pasākumus, jāņem vērā, ka vajadzīgi sistemātiski oficiāli apsekojumi, lai noteiktu šā patogēna atrašanās vietu; tā kā šādiem apsekojumiem jāietver pārbaudes un attiecīgos gadījumos paraugu ņemšanas un testēšanas procedūras, ņemot vērā, ka slimība zināmos vides apstākļos var saglabāties latentā veidā un bez redzamām pazīmēm gan kartupeļu stādījumos, gan uzglabātajos kartupeļu bumbuļos; tā kā patogēna izplatībai stādījumos nav izšķirīga loma, jo tas var izplatīties arī ar virszemes ūdeņiem un dažiem saistītiem nakteņu dzimtas savvaļas augiem, tādēļ kartupeļu un tomātu stādījumu apūdeņošana, izmantojot inficētu ūdeni, rada risku, ka šie stādījumi inficēsies; tā kā patogēns var pārziemot arī kartupeļu un tomātu augos, kas iesējušies paši, un tie var kļūt par infekcijas avotu, no vienas veģetācijas perioda pārejot uz nākamo; tā kā patogēns izplatās arī, kartupeļiem saskares veidā inficējoties no jau inficētiem kartupeļiem un no stādīšanas, ražas novākšanas un apstrādes iekārtām vai transporta un uzglabāšanas konteineriem, kas inficējušies ar šo organismu iepriekšējā saskarē ar inficētiem kartupeļiem;
tā kā patogēna izplatīšanos var ierobežot vai novērst, dekontaminējot minētos priekšmetus; tā kā šāda sēklas kartupeļu inficēšanās rada ievērojamu risku, ka patogēns turpinās izplatīties; tāpat arī sēklas kartupeļu latenta saslimšana rada ievērojamu risku, ka patogēns turpinās izplatīties, un to var novērst, izmantojot sēklas kartupeļus, kas iegūti oficiāli apstiprinātā programmā, kurā sēklas kartupeļiem ir veikta testēšana un tie ir atzīti par neinficētiem;
tā kā tagadējās bioloģiskās un epidemioloģiskās zinātnes atziņas par Ralstonia solanacearum (Smith) Yabuuchi et al. izturēšanos Eiropas apstākļos ir nepilnīgas, un paredzams, ka pēc dažām turpmākajām sezonām nāksies pārskatīt ierosinātos pasākumus; tāpat paredzams, ka tiks uzlabotas arī testu procedūras, ņemot vērā turpmākos pētījumus, jo īpaši attiecībā uz testa metožu precizitāti un specifiskumu, lai atlasītu un standartizētu optimālās pieejamās testa metodes;
tā kā dalībvalstīm būtu vēlams cieši sadarboties ar Pastāvīgās augu veselības komitejas (še turpmāk "komiteja") komisiju, lai paredzētu sīkākus noteikumus šādos vispārējos pasākumos, kā arī dalībvalstu stingrākajos vai papildu pasākumos, kas tiek veikti, lai novērstu patogēna ievešanu to teritorijā,
IR PIEŅĒMUSI ŠO DIREKTĪVU.
1. pants
Šī direktīva attiecas uz pasākumiem, kas dalībvalstīm jāveic pret Ralstonia solanacearum (Smith) Yabuuchi et al., kurš agrāk bija pazīstams kā Pseudomonas solanacearum (Smith) Smith (še turpmāk "organisms"), attiecībā uz šā organisma saimniekaugiem, kas minēti I pielikuma I iedaļā (še turpmāk "uzskaitītais stādāmais materiāls"):
a) lai noteiktu tā atrašanās vietu un izplatību;
b) lai nepieļautu tā parādīšanos un izplatīšanos; un
c) lai, konstatējot šo organismu, nepieļautu tā izplatīšanos un apkarotu to, lai izskaustu pavisam.
2. pants
1. Dalībvalstis reizi gadā veic sistemātiskus oficiālus apsekojumus, lai pārbaudītu organisma atrašanos uzskaitītajā stādāmajā materiālā, kas iegūts to teritorijā. Dalībvalstis veic riska novērtējumu, lai noteiktu citus iespējamos inficēšanās avotus, kas apdraud uzskaitītā stādāmā materiāla audzēšanu, un, izņemot gadījumu, ja šajā novērtējumā nav konstatēts risks, ka organisms varētu izplatīties, tās uzskaitītā stādāmā materiāla audzēšanas apvidos veic oficiālus mērķa apsekojumus, lai pārbaudītu organisma atrašanos augos, kas nepieder uzskaitītajam stādāmajam materiālam, tostarp nakteņu dzimtas savvaļas saimniekaugos, kā arī virszemes ūdeņos, kas tiek izmantoti uzskaitītā stādāmā materiāla apūdeņošanai vai apmiglošanai, un notekūdeņos, kas iegūti no uzskaitītā stādāmā materiāla rūpnieciskās pārstrādes vai pakotavas telpām un tiek izmantoti uzskaitītā stādāmā materiāla apūdeņošanai vai apmiglošanai. Šo mērķa apsekojumu apjomu nosaka atkarībā no konstatētā riska. Dalībvalstis var veikt arī oficiālus apsekojumus, lai pārbaudītu organisma atrašanos tādos materiālos kā augsnes substrāts, augsne un cietie atkritumi, kas iegūti no rūpnieciskās pārstrādes vai pakotavas telpām.
2. Oficiālos apsekojumus, kas minēti 1. punktā, veic:
a) uzskaitītajam stādāmajam materiālam atbilstoši I pielikuma II iedaļas 1. punktā minētajām detaļām; un
b) saimniekaugiem, kas nepieder uzskaitītajam stādāmajam materiālam, un ūdenim, tostarp notekūdeņiem, izmantojot piemērotas metodes un vajadzības gadījumā ņemot paraugus, kam laboratorijā veic oficiālu vai oficiāli uzraudzītu testēšanu;
c) vajadzības gadījumā citam materiālam, izmantojot piemērotas metodes.
Direktīvas 77/93/EEK izpratnē atbildīgās valsts struktūras nosaka šiem apsekojumiem sīki izstrādātus noteikumus par pārbaudes procedūru un paraugu skaitu, izcelsmi, stratifikāciju un ņemšanas laiku, pamatojoties uz saprātīgiem zinātniskiem un statistiskiem principiem un organisma bioloģiju, un, ņemot vērā attiecīgajā dalībvalstī pieņemtās uzskaitītā stādāmā materiāla un vajadzības gadījumā citu organisma saimniekaugu audzēšanas sistēmas.
3. Sīkākas ziņas par 1. punktā minētajiem oficiālajiem apsekojumiem un to rezultātiem katru gadu paziņo pārējām dalībvalstīm un Komisijai saskaņā ar I pielikuma II iedaļas 2. punkta noteikumiem. Šos paziņojumus iesniedz līdz 1. jūnijam, izņemot paziņojumus par kartupeļiem, ko izmanto kā saimniecībā pašu vajadzībām audzētu sēklu, kuri jāiesniedz līdz 1. septembrim. Sīkākās ziņas par kultūraugiem un to ražu sniedz saistībā ar iepriekšējā gada audzēšanas datiem. Komitejai var iesniegt sīkākas ziņas par paziņojumiem.
4. Saskaņā ar Direktīvas 77/93/EEK 16.a pantā izklāstīto procedūru nosaka:
- piemērotas metodes, kā veikt apsekojumus un testēšanu laboratorijas, kas paredzēti 2. punkta pirmās daļas b) apakšpunktā.
5. Saskaņā ar Direktīvas 77/93/EEK 16.a pantā izklāstīto procedūru var noteikt:
- piemērotas metodes, kā veikt apsekojumus, kas paredzēti 2. punkta pirmās daļas c) apakšpunktā;
- sīkākus noteikumus par apsekojumiem, kas paredzēti 2. punkta otrajā daļā, lai izveidotu pielīdzināmu drošības līmeni dalībvalstu vidū.
3. pants
Dalībvalstis nodrošina, lai to atbildīgajām valsts struktūrām tiktu ziņots par aizdomām vai apstiprinājumu, ka organisms parādījies to teritorijā.
4. pants
1. Ja pastāv aizdomas par organisma parādīšanos, tad dalībvalsts(-u) atbildīgās valsts struktūras nodrošina, lai laboratorijā tiktu veikti oficiāla vai oficiāli uzraudzīta testēšana, kurā uzskaitītajam stādāmajam materiālam izmanto II pielikumā noteikto atbilstošo metodi un ievēro III pielikuma 1. punkta nosacījumus, vai visos pārējos gadījumos jebkuru citu oficiāli apstiprinātu metodi, kas apstiprinātu vai noraidītu aizdomas par organisma parādīšanos. Ja aizdomas tiek apstiprinātas, tad piemēro III pielikuma 2. punktā noteiktās prasības.
2. Kamēr 1. punktā minētās aizdomas par organisma parādīšanos nav nedz apstiprinātas, nedz noraidītas, ikreiz, kad, rodoties aizdomām par organisma parādīšanos, ir:
i) novērotas organisma izraisītās slimības diagnostikas pazīmes un iegūts pozitīvs rezultāts ātrajā skrīningā(-os), kas aprakstīts II pielikuma I iedaļas 1. punktā un II iedaļā; vai
a) aizliedz augu un bumbuļu apriti no visiem kultūraugiem, to partijām vai sūtījumiem, no kuriem ņemti paraugi, izņemot gadījumu, ja attiecīgā struktūra kontrolē apriti un ja ir konstatēts, ka nav nosakāma riska, ka organisms varētu izplatīties;
b) veic pasākumus, lai noskaidrotu aizdomu izcelsmi;
c) lai nepieļautu organisma izplatīšanos, ievieš piemērotus papildu drošības pasākumus, kas pielāgoti novērtētā riska pakāpei, jo īpaši attiecībā uz uzskaitītā stādāmā materiāla audzēšanu un tādu sēklas kartupeļu partiju apriti, uz kurām neattiecas a) apakšpunkts, kuras izaudzēti audzēšanas vietā, kur ņemti a) apakšpunktā minētie paraugi.
3. Ja, rodoties aizdomām par organisma parādīšanos, pastāv risks, ka inficēsies uzskaitītais stādāmais materiāls vai virszemes ūdeņi citā(s) dalībvalstī(s) vai no turienes notikusi inficēšanās, tad dalībvalsts, kurā saņemts paziņojums par aizdomām par organisma parādīšanos, nekavējoties paziņo otrai (citām) dalībvalstij(-īm) sīkākas ziņas par šīm aizdomām atkarībā no noteiktā riska, un minētās dalībvalstis izveido atbilstošu sadarbību. Dalībvalsts(-is), kas saņēmusi(-ušas) šādu paziņojumu, ievieš drošības pasākumus saskaņā ar 2. punkta c) apakšpunktu un pēc vajadzības veic visus pārējos pasākumus saskaņā ar 1. un 2. punktu.
4. Saskaņā ar Direktīvas 77/93/EEK 16.a pantā izklāstīto procedūru var noteikt:
- pasākumus, kas minēti 2. punkta c) apakšpunktā.
5. pants
1. Ja laboratorijā notikusi oficiāla vai oficiāli uzraudzīta testēšana, kurā, uzskaitītajam stādāmajam materiālam izmantojot II pielikumā noteiktās atbilstošās metodes vai visos pārējos gadījumos – jebkuras citas oficiāli apstiprinātas metodes, tiek gūts apstiprinājums, ka organisms atrodas paraugā, kas ņemts saskaņā ar šo direktīvu, tad dalībvalsts atbildīgās valsts struktūras, ņemot vērā saprātīgus zinātniskos principus, organisma bioloģiju un šajā dalībvalstī pieņemtās organisma saimniekaugu konkrētās audzēšanas, tirgvedības un pārstrādes sistēmas:
a) uzskaitītajam stādāmajam materiālam:
i) paredz izmeklēšanu, lai saskaņā ar IV pielikuma noteikumiem noteiktu inficēšanās apjomu un primāro(s) avotu(s), turpinot testēšanu vismaz visiem saistīto klonu sēklas kartupeļu krājumiem saskaņā ar 4. panta 1. punktu, un
ii) atzīst par inficētu uzskaitīto stādāmo materiālu, kravu un/vai partiju, no kuras ņemts paraugs, kā arī mehānismus, transportlīdzekļus, kuģus, noliktavas vai to vienības un visus pārējos objektus, tostarp saiņojuma materiālu, kas atradušiesies saskarē ar uzskaitīto stādāmo materiālu, no kura ņemts paraugs; vajadzības gadījumā arī atzīst par piesārņotiem lauku(s), aizsargātu(-as) augkopības vienību(-as) un audzēšanas vietu(-as), kurās tika novākts uzskaitītais stādāmais materiāls un no kurām tika ņemts paraugs; ja paraugi ņemti augšanas periodā, atzīst par inficētiem lauku(s), augkopības vietu(-as) un vajadzības gadījumā aizsargātu(-as) augkopības vienību(-as), no kurām ņemts paraugs, un
iii) saskaņā ar V pielikuma 1. punkta nosacījumiem nosaka apmēru, kādā pirms vai pēc ražas ievākšanas, audzēšanas, apūdeņošanas vai miglošanas gaitā vai ar saistītu klonu starpniecību iespējama saskares veida inficēšanās no jau apstiprinātas inficēšanās, un
iv) norobežo teritoriju, pamatojoties uz atzinumu par inficēšanos saskaņā ar ii) daļu, iespējamās inficēšanās apmēru, kas noteikts saskaņā ar iii) daļu, un organisma iespējamo izplatīšanos saskaņā ar V pielikuma 2. punkta i) daļas noteikumiem;
b) saimniekaugu kultūrām, kas nav minētas a) apakšpunktā, ja uzskaitītā stādāmā materiāla ražošana atzīta par apdraudētu:
i) paredz izmeklēšanu saskaņā ar a) apakšpunkta i) daļu; un
ii) atzīst par inficētiem organisma saimniekaugus, no kuriem ņemts paraugs; un
iii) atbilstīgi a) apakšpunkta iii) un iv) daļai attiecīgi nosaka potenciālās inficēšanās apmēru un norobežo teritoriju saistībā ar uzskaitītā stādāmā materiāla audzēšanu;
c) virszemes ūdeņiem (ieskaitot notekūdeņus no rūpnieciskās pārstrādes vai pakotavas telpām, kur notiek darbs ar uzskaitīto stādāmo materiālu) un saistītajiem nakteņu dzimtas saimniekaugiem, ja uzskaitītā stādāmā materiāla audzēšana atzīta par apdraudētu apūdeņošanas, apmiglošanas vai virszemes ūdeņu pārplūšanas dēļ:
i) paredz izmeklēšanu, tostarp oficiālu apsekojumu, piemērotos laikos ņemot virszemes ūdeņu paraugus un vajadzības gadījumā savvaļas nakteņu dzimtas augu paraugus, lai noteiktu inficēšanās apmēru; un
ii) atzīst par inficētiem virszemes ūdeņus, no kuriem ņemts(-i) paraugs(-i), pamatojoties uz i) daļā minētajā izmeklēšanā noskaidroto apmēru; un
iii) nosaka potenciālās inficēšanās apmēru un norobežo teritoriju, pamatojoties uz atzinumu par inficēšanos saskaņā ar ii) daļu un organisma iespējamo izplatīšanos saskaņā ar V pielikuma 1. punkta un 2. punkta ii) daļas noteikumiem.
2. Dalībvalstis saskaņā ar V pielikuma 3. punkta noteikumiem nekavējoties paziņo pārējām dalībvalstīm un Komisijai par visiem inficēšanās gadījumiem, kas atzīti saskaņā ar 1. punkta a) apakšpunkta ii) daļu un 1. punkta c) apakšpunkta ii) daļu, un sniedz sīkākas ziņas par teritoriju, kas norobežota saskaņā ar 1. panta a) apakšpunkta iv) daļu un vajadzības gadījumā saskaņā ar 1. punkta c) apakšpunkta iii) daļu. Komitejai var iesniegt sīkākas ziņas par paziņojumiem, kas veikti saskaņā ar šo punktu.
Dalībvalstis vienlaikus iesniedz Komisijai papildu paziņojumu, kas noteikts V pielikuma 4. punktā. Komitejas locekļiem nekavējoties sniedz sīkākas ziņas, kas paredzētas šajā punkta daļā.
3. Pēc 2. punktā minētā paziņojuma un tajā sniegto sīkāko ziņu saņemšanas pārējās paziņojumā norādītās dalībvalstis paredz izmeklēšanu saskaņā ar 1. punkta a) apakšpunkta i) daļu un vajadzības gadījumā saskaņā ar 1. punkta c) apakšpunkta i) daļu un atkarībā no nepieciešamības veic turpmākus pasākumus saskaņā ar 1. un 2. punktu.
6. pants
1. Dalībvalstis nosaka, ka uzskaitīto stādāmo materiālu, kas atzīts par inficētu saskaņā ar 5. panta 1. punkta a) apakšpunkta ii) daļu, nedrīkst audzēt un ka ar to veic vienu no VI pielikuma 1. punkta pasākumiem, nodrošinot atbildīgo valsts struktūru kontroli un saņemot to apstiprinājumu, lai pēc tam varētu atzīt, ka nav nosakāmu organisma izplatīšanās draudu.
2. Dalībvalstis nosaka, ka uzskaitīto stādāmo materiālu, kas atzīts par iespējami inficētu saskaņā ar 5. panta 1. punkta a) apakšpunkta iii) daļu un c) apakšpunkta iii) daļu, tostarp uzskaitīto stādāmo materiālu, kam konstatēts apdraudējums un kas iegūts audzēšanas vietās, kuras atzītas par iespējami inficētām saskaņā ar 5. panta 1. punkta a) apakšpunkta iii) daļu, nedrīkst audzēt, un tam paredz piemērotu izmantojumu atbildīgo valsts struktūru kontrolē vai iznīcina kā noteikts VI pielikuma 2. punktā, lai pēc tam varētu atzīt, ka nav nosakāmu organisma izplatīšanās draudu.
3. Dalībvalstis nosaka, ka visus mehānismus, transportlīdzekļus, kuģus, noliktavas vai to vienības un visus pārējos objektus, tostarp saiņojuma materiālu, kas atzīti par inficētiem saskaņā ar 5. panta 1. punkta a) apakšpunkta ii) daļu vai atzīti par iespējami inficētiem saskaņā ar 5. panta 1. punkta a) apakšpunkta iii) daļu un c) apakšpunkta iii) daļu, iznīcina vai dekontaminē, izmantojot piemērotas metodes, kas noteiktas VI pielikuma 3. punktā. Pēc dekontaminācijas šādus objektus vairs neuzskata par inficētiem.
4. Neietekmējot pasākumus, kas īstenoti saskaņā ar 1., 2. un 3. punktu, dalībvalstis nosaka, ka teritorijā, kas norobežota saskaņā ar 5. panta 1. punkta a) apakšpunkta iv) daļu un c) apakšpunkta iii) daļu veic virkni pasākumu atbilstoši VI pielikuma 4.1. un 4.2. punktam. Sīkākas ziņas par šiem pasākumiem ik gadu paziņo pārējām dalībvalstīm un Komisijai. Komitejai var iesniegt sīkākas ziņas par šo paziņojumu.
7. pants
1. Dalībvalstis nosaka, ka sēklas kartupeļiem jāatbilst Direktīvas 77/93/EEK prasībām un jābūt tiešā veidā iegūtiem no kartupeļu materiāla, kurš iegūts oficiāli apstiprinātā programmā un kurā nav atrasts organisms pēc oficiālas vai oficiāli pārraudzītas testēšanas, izmantojot atbilstošo metodi, kas noteikta II pielikumā.
Dalībvalsts veic minēto testēšanu:
a) ja apstiprinājies, ka organisms atrasts to sēklas kartupeļu ražošanā:
i) testējot iepriekšējo pavairojamo materiālu, tostarp veicot sākotnējo klonu selekciju un sistemātisku bāzes sēklas kartupeļu klonu testēšanu; vai
ii) ja konstatēts, ka nepastāv klonu saistība, testējot visu bāzes sēklas kartupeļu klonus vai iepriekšējo pavairojamo materiālu, tostarp veicot sākotnējo klonu selekciju, un
b) pārējos gadījumos visiem sākotnējās klonu selekcijas augiem vai bāzes sēklas kartupeļu vai iepriekšējā pavairojamā materiāla reprezentatīviem paraugiem.
2. Saskaņā ar Direktīvas 77/93/EEK 16.a pantā izklāstīto procedūru var pieņemt:
- sīki izstrādātus noteikumus par to, kā piemērot 1. punkta otrās daļas a) apakšpunktu,
- noteikumus par reprezentatīviem paraugiem, kas minēti 1. punkta otrās daļas b) apakšpunktā.
8. pants
Dalībvalstis aizliedz saglabāt organismu un strādāt ar to.
9. pants
Neierobežojot Direktīvas 77/93/EEK noteikumus, dalībvalstis drīkst atļaut piemērot izņēmumus no šīs direktīvas 6. un 8. pantā minētajiem pasākumiem saskaņā ar Direktīvā 95/44/EK [5] paredzētajiem noteikumiem attiecībā uz izmēģinājumiem vai zinātniskiem mērķiem un šķirņu selekcijas darbu.
10. pants
11. pants
Šīs direktīvas pielikumu grozījumus, ņemot vērā zinātnes vai tehnikas atziņu attīstību, pieņem saskaņā ar Direktīvas 77/93/EEK 16.a pantā paredzēto procedūru. Komisija sagatavo ziņojumu, kur, ņemot vērā gūto pieredzi, ir pārskatīti šīs direktīvas II pielikumā noteiktās metodes un VI pielikuma 4.1. un 4.2. punktā paredzētie pasākumi, un ziņojumu iesniedz komitejai līdz 2002. gada 1. janvārim.
12. pants
1. Dalībvalstis pieņem normatīvus un administratīvus aktus, kas vajadzīgi, lai no 1999. gada 21. augusta izpildītu šīs direktīvas prasības. Tās par to tūlīt informē Komisiju.
Kad dalībvalstis pieņem šos pasākumus, tajos iekļauj atsauci uz šo direktīvu vai arī šādu atsauci pievieno to oficiālajai publikācijai. Dalībvalstis nosaka paņēmienus, kā izdarīt šādas atsauces.
2. Dalībvalstis tūlīt dara Komisijai zināmus to tiesību aktu svarīgākos noteikumus, kurus tās pieņēmušas jomā, uz ko attiecas šī direktīva. Komisija par to informē pārējās dalībvalstis.
13. pants
(1998. gada 14. decembris), ar kuru groza Direktīvu 68/414/EEK, ar ko uzliek EEK dalībvalstīm par pienākumu glabāt jēlnaftas un/vai naftas produktu minimālus uzkrājumus
EIROPAS SAVIENĪBAS PADOME,
ņemot vērā Eiropas Kopienas dibināšanas nolīgumu un jo īpaši tā 103.a panta 1. punktu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
(1) tā kā Padome pieņēmusi 1968. gada 20. decembra Direktīvu 68/414/EEK, ar ko Eiropas Ekonomikas kopienas dalībvalstīm uzliek par pienākumu glabāt jēlnaftas un/vai naftas produktu minimālus uzkrājumus [4];
(2) tā kā importētajai jēlnaftai un naftas produktiem joprojām ir nozīmīga loma Kopienas energoapgādē; tā kā jebkuras grūtības, pat īslaicīgas, kas samazina šo produktu krājumus vai būtiski palielina to cenu starptautiskajā tirgū, var izraisīt nopietnus traucējumus Kopienas saimnieciskā darbībā; tā kā Kopienai šādā gadījumā jāspēj novērst vai vismaz mazināt sekas; tā kā ir nepieciešams koriģēt Direktīvu 68/414/EEK, pielāgojot to Kopienas iekšējā tirgus realitātei un naftas tirgu attīstībai;
(3) tā kā Direktīvā 73/238/EEK [5] Padome ir pieņēmusi lēmumu par atbilstīgiem pasākumiem, tostarp par naftas uzkrājumu izveidošanu, kas jāveic naftas un naftas produktu apgādes grūtību gadījumā Kopienā; tā kā dalībvalstīm ir līdzīgs pienākums saskaņā ar nolīgumu par Starptautisko enerģētikas programmu;
(4) tā kā ir svarīgi paaugstināt naftas apgādes drošību;
(5) tā kā ir vajadzīgs, lai naftas uzkrājumu organizēšana neskar iekšējā tirgus vienlaidus darbību;
(6) tā kā šīs direktīvas noteikumi neietekmē Līguma pilnīgu piemērošanu, jo īpaši noteikumi, kas attiecas uz iekšējo tirgu un konkurenci;
(7) tā kā saskaņā ar subsidiaritātes principu un proporcionalitātes principu, kā noteikts Līguma 3.b pantā, mērķi uzturēt augsta līmeņa naftas apgādes drošību Kopienā, lietojot uzticamus un pārskatāmus mehānismus, kas balstīti uz solidaritāti starp dalībvalstīm un tajā pašā laikā ir saskaņā ar iekšējā tirgus un konkurences noteikumiem, var adekvātāk veikt Kopienas līmenī; tā kā šī direktīva nepārsniedz šā mērķa sasniegšanai nepieciešamo;
(8) tā kā ir nepieciešams, lai uzkrājumi būtu dalībvalstu rīcībā, ja rodas sarežģījumi naftas apgādē; tā kā dalībvalstīm jābūt pilnvarotām un spējīgām kontrolēt uzkrājumu lietošanu tā, lai tās būtu nekavējoties pieejamas tām teritorijām, kurām visvairāk nepieciešama nafta;
(9) tā kā uzkrājumu uzturēšanas organizēšanai jānodrošina to izmantojamība un patērētāju piekļuve tiem;
(10) tā kā uzkrājumu uzturēšanas organizēšanai jābūt caurredzamai, nodrošinot godīgu un nediskriminējošu uzkrāšanas pienākuma sloga sadali; tā kā tādējādi dalībvalstis ieinteresētajām pusēm var darīt zināmu informāciju par naftas uzkrājumu uzturēšanas izmaksām;
(11) tā kā lai organizētu uzkrājumu uzturēšanu, dalībvalstis var pāriet uz sistēmu, kas balstīta uz organizāciju vai iestādi, kas glabā visus vai daļu uzkrājumu pienākumu veidojošos uzkrājumus; tā kā līdzsvars, ja tāds pastāv, būtu jāuztur pārstrādātājiem un citiem tirgus operatoriem; tā kā valdības un rūpniecības sadarbība ir būtiska, lai darbotos efektīvs un uzticams uzkrājumu glabāšanas mehānisms;
(12) tā kā iekšzemes ražošana pati dod ieguldījumu apgādes drošībā; tā kā naftas tirgus attīstība var attaisnot attiecīgas atkāpes no pienākuma uzglabāt naftas uzkrājumus dalībvalstīm ar iekšēju naftas ražotni; tā kā saskaņā ar subsidiaritātes principu dalībvalstis var atbrīvot uzņēmumus no pienākuma uzturēt uzkrājumus par daudzumu, kas nepārsniedz produktu daudzumu, ko šie uzņēmumi ražo no iekšzemē iegūtas jēlnaftas;
(13) tā kā būtu jāpieņem stratēģija, kuru jau pielieto Kopiena un dalībvalstis to starptautiskajās saistībās un līgumos; tā kā, pateicoties naftas patēriņa struktūras maiņai, starptautiskie aviācijas bunkuri ir kļuvuši par svarīgu šā patēriņa sastāvdaļu;
(14) tā kā ir vajadzība pielāgot un vienkāršot Kopienas statistiskās ziņošanas mehānismu attiecībā uz naftas uzkrājumiem;
(15) tā kā naftas uzkrājumus principā var uzglabāt jebkurā Kopienas vietā un tādēļ būtu jāveicina uzkrājumu veidošana ārpus valsts teritorijas; tā kā ir nepieciešams, lai lēmumus par uzkrājumu glabāšanu pieņemtu attiecīgās dalībvalsts valdība saskaņā ar tās vajadzībām un apgādes nodrošinājuma apsvērumiem; tā kā gadījumā, ja uzkrājumi ir citas iestādes vai uzņēmuma rīcībā, nepieciešamas sīkāk izstrādātas normas, kas garantē pieeju un piekļūšanu uzkrājumiem naftas apgādes grūtību gadījumā;
(16) tā kā, lai nodrošinātu iekšējā tirgus veiksmīgu darbību, vēlams sekmēt dalībvalstu nolīgumu slēgšanu attiecībā uz minimālo uzkrājumu glabāšanu, lai tās veicinātu noliktavu telpu izmantošanu citās dalībvalstīs; tā kā attiecīgā dalībvalsts var pieņemt lēmumu par šādu nolīgumu noslēgšanu;
(17) tā kā būtu jānostiprina uzkrājumu administratīvā uzraudzība un jāizveido efektīvs mehānisms uzkrājumu kontrolei un pārbaudei; tā kā ir nepieciešams sankciju režīms, lai šādu kontroli ieviestu;
(18) tā kā ar Direktīvu 72/425/EEK no 65 līdz 90 dienām pagarināja pārskata periodu, kas minēts Direktīvas 68/414/EEK 1. panta pirmajā daļā, kā arī noteica nosacījumus šā pagarinājuma ieviešanai; tā kā šī direktīva izziņo to direktīvu par novecojušu; tā kā Direktīvu 72/425/EEK līdz ar to būtu jāatceļ;
(19) tā kā Padome regulāri jāinformē par situāciju attiecībā uz nodrošinājuma uzkrājumiem Kopienā,
IR PIEŅĒMUSI ŠO DIREKTĪVU.
1. pants
Direktīvu 68/414/EEK groza šādi.
1. Dalībvalstis pieņem tādus normatīvos un administratīvos aktus, kas ir nepieciešami, lai saskaņā ar 7. pantu Eiropas Kopienas robežās vienmēr uzturētu naftas produktu uzkrājumus katrai naftas produktu kategorijai, kas minēta 2. pantā, tādā daudzumā, kas atbilst 90 dienu vidējam iekšējam patēriņam iepriekšējā kalendārajā gadā, kā minēts 4. pantā.
2. To iekšējā patēriņa daļu, kuru veido naftas atvasinājumi, kurus ražo pašā attiecīgajā dalībvalstī, var samazināt augstākais līdz 25 % no minētā patēriņa. Par šāda samazinājuma rezultāta sadali starp dalībvalstīm lemj attiecīgā dalībvalsts". 2. Direktīvas 2. pantu svītro.
3. Pašreizējais 3. pants kļūst par 2. pantu un tiek papildināts ar šādu punktu:
3. Lai izpildītu 1. un 2. punkta prasības, dalībvalstis var pieņemt lēmumu izveidot uzkrājumu uzturēšanas iestādi, kas ir atbildīga par visu uzkrājumu vai tā daļas glabāšanu.
"4. pants
Dalībvalstis iesniedz Komisijai statistikas kopsavilkumu, kurā uzrādīti esošie uzkrājumi katra mēneša beigās un kuru sastāda saskaņā ar 5. un 6. pantu, kā arī norāda, cik vidējā patēriņa dienām iepriekšējā kalendārajā gadā uzkrājumi atbilst. Šis kopsavilkums jāiesniedz līdz otrā mēneša 25. dienai pēc mēneša, par kuru jāziņo.
Dalībvalsts uzkrājumu uzturēšanas pienākums balstās uz iekšējo patēriņu iepriekšējā kalendārajā gada. Katra kalendārā gada sākumā dalībvalstīm jāpārrēķina uzkrājumu uzturēšanas pienākums līdz katra gada 31. martam, kā arī jānodrošina, ka tās izpilda savu jauno pienākuma apjomu iespējami drīz, vēlākais līdz katra gada 31. jūlijam.
Statistikas kopsavilkumā petrolejas tipa aviācijas degvielas uzkrājumi jānorāda atsevišķi kā II kategorijas produkts". 6. Direktīvas 5. pantu aizstāj ar šo:
"5. pants
Uzkrājumi, kuri jāuzglabā saskaņā ar 1. pantu, var tikt glabāti jēlnaftas vai starpproduktu veidā, kā arī galaproduktu veidā.
Uzkrājumu statistiskajā kopsavilkumā, kas minēts 4. pantā, galaproduktus uzrāda pēc to faktiskās tonnāžas; jēlnaftu un starpproduktus uzrāda:
- proporcionāli daudzumam katrai produktu kategorijai, kas iegūti iepriekšējā kalendārajā gadā no attiecīgās valsts pārstrādes uzņēmumiem vai
- balstoties uz tekošā gada attiecīgās valsts pārstrādes uzņēmumu ražošanas programmām vai
- balstoties uz attiecību starp kopējo daudzumu, kas saražots attiecīgajā dalībvalstī iepriekšējā kalendārajā gadā, tiem produktiem, ko ietver uzkrājumu uzglabāšanas pienākums, un tajā gadā patērēto jēlnaftu; minētais attiecas uz ne vairāk kā 40 % no kopējā pienākuma pirmajai un otrajai kategorijai (benzīns un gāzeļļas), un ne vairāk kā 50 % trešajai kategorijai (degvieleļļa, mazuts).
Maisījuma elementus, kas paredzēti pārstrādei galaproduktos, kas minēti 2. pantā, var aizvietot ar produktiem, kam tie ir paredzēti". 7. Direktīvas 6. pantu groza šādi:
a) 1. punktu aizstāj ar šādu:
"1. Aprēķinot minimālo līmeni uzkrājumiem, kas minēti 1. pantā, kopsavilkumā tiek ņemti vērā tikai tie apjomi, kas glabājami saskaņā ar 3. panta 1. punktu."; b) 2. punktu aizstāj ar šādu:
"2. Šīs direktīvas piemērošanas nolūkā saskaņā ar starpvaldību nolīgumu uzkrājumu var izveidot dalībvalsts teritorijā tāda uzņēmuma vai iestādes/vienības interesēs, kas reģistrēta citā dalībvalstī. Attiecīgās dalībvalsts valdība izlemj, vai daļa uzkrājumu tiks glabāta ārpus valsts teritorijas.
Tādos gadījumos dalībvalsts, kuras teritorijā uzkrājumi tiek glabāti saskaņā ar šādu nolīgumu, nedrīkst iebilst pret šo uzkrājumu pārvešanu uz otru dalībvalsti, kuras interesēs šie uzkrājumi tiek glabāti saskaņā ar nolīgumu; tā pārbauda uzkrājumus nolīgumā noteiktajā kārtībā, bet neiekļauj tās statistikas kopsavilkumā. Dalībvalsts, kuras interesēs šie uzkrājumi tiek glabāti, var tos iekļaut savā statistikas kopsavilkumā.
Šādos gadījumos kopā ar statistikas kopsavilkumu, kas minēts 4. pantā, katra dalībvalsts nosūta Komisijai ziņojumu par uzkrājumiem, kas tiek glabāti tās teritorijā citas dalībvalsts interesēs, kā arī par uzkrājumiem, kas tiek glabāti citās dalībvalstīs attiecīgās valsts interesēs. Abos gadījumos ziņojumā jānorāda glabāšanas vieta un/vai uzņēmums, kas tās glabā, uzkrājumu daudzums un produktu kategorijas — vai jēlnafta.
Pirmajā daļā minēto nolīgumu projektus nosūta uz Komisiju, kas savus komentārus var darīt zināmus attiecīgajām valdībām. Par noslēgtajiem līgumiem tiek informēta Komisija, kas tos dara zināmus pārējām dalībvalstīm.
Līgumi atbilst šādiem nosacījumiem:
- tiem jāattiecas uz jēlnaftu un uz visiem naftas produktiem, uz kuriem attiecas šī direktīva,
- tiem jānosaka uzkrājumu uzturēšanas apstākļi un sistēma, lai nodrošinātu šo uzkrājumu kontroli un pieejamību,
- tiem jānosaka uzkrājumu pārbaužu un identificēšanas kārtība, inter alia, metodes pārbaužu veikšanai un sadarbībai,
- parasti tiem jābūt beztermiņa līgumiem,
- ja ir paredzēta vienpusēja līguma laušana, tie nosaka, ka pēdējā nav spēkā apgādes krīzes laikā un ka jebkurā gadījumā Komisija saņem iepriekšēju informāciju par jebkādu līguma laušanu.
Ja uzkrājumi, kas izveidoti saskaņā ar šādiem līgumiem, nepieder uzņēmumam vai iestādei/vienībai, kam ir pienākums glabāt uzkrājumus, bet ir šā uzņēmuma vai iestādes/vienības, vai cita uzņēmuma vai iestādes/vienības rīcībā, ievēro šādus noteikumus:
- ieguvējam uzņēmumam vai iestādei/vienībai jābūt līgumiskām tiesībām iegūt šos uzkrājumus visā līguma laikā; par šādas iegūšanas cenas noteikšanas metodi jāvienojas iesaistītajām pusēm,
- šāda līguma minimālais termiņš ir 90 dienas,
- jānorāda glabāšanas vieta un/vai uzņēmumi, kas glabā uzkrājumus ieguvēja uzņēmuma vai iestādes/vienības rīcībā, kā arī daudzums un produktu kategorija vai jēlnafta,
- uzņēmumam un iestādei/vienībai, kas glabā uzkrājumus ieguvēja uzņēmuma vai iestādes/vienības rīcībā, jāgarantē ieguvēja uzņēmuma vai iestādes/faktiska pieejamība uzkrājumiem nepārtraukti visā līguma laikā,
- uzņēmumam vai iestādei/vienībai, kas glabā uzkrājumus ieguvēja uzņēmuma vai iestādes/vienības rīcībā, jābūt tādiem, kas ir pakļauti tās dalībvalsts jurisdikcijai, kuras teritorijā uzkrājumi atrodas, ciktāl tas attiecas uz dalībvalsts juridisko varu kontrolēt un pārbaudīt uzkrājumu esamību."; c) 3. punkta otro daļu aizstāj ar šādu:
"Tādēļ turpmākais jo īpaši ir izslēgts no statistikas kopsavilkuma: iekšzemes jēlnafta, kas vēl nav iegūta; krājumi, kas paredzēti jūras kuģu bunkuriem; krājumi tiešā tranzītā, izņemot uzkrājumus, kas minēti 2. punktā; krājumi naftas vados, ceļa cisternās un dzelzceļa cisternās, mazumtirdzniecības krātuvēs un krātuvēs, kuras pārvalda mazi patērētāji. Tāpat kopsavilkumā netiek iekļauti uzkrājumi, kurus uzglabā bruņotie spēki, kā arī tie, kurus glabā naftas uzņēmumi bruņoto spēku vajadzībām". 8. Iestarpina šādu pantu:
"6.a pants
Dalībvalstis pieņem visus nepieciešamos noteikumus un veic nepieciešamos pasākumus, lai nodrošinātu uzkrājumu kontroli un uzraudzību. Tās ievieš mehānismus uzkrājumu pārbaudei saskaņā ar šīs direktīvas noteikumiem."
9. Iestarpina šādu pantu:
"6.b pants
Dalībvalstis nosaka soda mērus, ko piemēro to attiecīgās valsts tiesību aktu pārkāpumu gadījumos, kas pieņemti, ievērojot šo direktīvu, kā arī pieņem visus pasākumus, kas nepieciešami, lai nodrošinātu šo noteikumu ieviešanu. Šie soda mēri ir efektīvi, proporcionāli un pārliecinoši."
2. pants
Direktīva 72/425/EEK tiek atcelta, sākot ar 1999. gada 31. decembri.
3. pants
1. Dalībvalstīs stājas spēkā normatīvie un administratīvie akti, kas vajadzīgi, lai izpildītu šīs direktīvas prasības līdz 2000. gada 1. janvārim. Dalībvalstis par to tūlīt informē Komisiju.
2. Kad dalībvalstis paredz šos pasākumus, tajos ietver atsauci uz šo direktīvu vai arī šādu atsauci pievieno tās oficiālajai publikācijai. Dalībvalstis nosaka metodes, kā izdarīt šādas atsauces.
4. pants
Savu īpatnību dēļ Grieķijai tiek piešķirts neatjaunojams trīs gadu papildu laikposms, lai ieviestu šīs direktīvas noteikumus, kas saistīti ar bunkuru krājumu starptautiskajai aviācijai iekļaušanu iekšējā patēriņā.
5. pants
Komisija regulāri iesniedz Padomei ziņojumu par situāciju attiecībā uz uzkrājumiem Kopienā, vajadzības gadījumā iekļaujot saskaņošanas nepieciešamību, lai nodrošinātu efektīvu uzkrājumu kontroli un pārraudzību. Pirmais ziņojums jāiesniedz Padomei otrajā gadā pēc datuma, kas minēts 3. panta 1. punktā.
6. pants
(1998. gada 16. janvāris), ar kuru groza I, II un III pielikumu Padomes Regulai (EEK) Nr. 2377/90, ar ko nosaka Kopienas procedūru veterināro zāļu maksimāli pieļaujamo atlieku daudzumu noteikšanai dzīvnieku izcelsmes pārtikas produktos
(Dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Regulu (EEK) Nr. 2377/90, ar ko nosaka Kopienas procedūru veterināro zāļu maksimāli pieļaujamo atlieku daudzumu noteikšanai dzīvnieku izcelsmes pārtikas produktos [1], kurā jaunākie grozījumi izdarīti ar Komisijas Regulu (EK) Nr. 1850/97 [2], un jo īpaši tās 6., 7. un 8. pantu,
tā kā saskaņā ar Regulu (EEK) Nr. 2377/90 pakāpeniski jānosaka visu to farmakoloģiski aktīvo vielu maksimāli pieļaujamie atlieku daudzumi, ko izmanto Kopienā veterinārajos medikamentos, kurus paredzēts lietot produktīvajiem dzīvniekiem;
tā kā atlieku maksimāli pieļaujamie daudzumi būtu jānosaka tikai pēc tam, kad Veterināro zāļu komiteja ir pārbaudījusi visu būtisko informāciju, kas attiecas uz attiecīgās vielas atlieku nekaitīgumu patērētājiem, kuri lieto dzīvnieku izcelsmes pārtikas produktus, un atlieku ietekmi uz pārtikas produktu rūpniecisko pārstrādi;
tā kā, nosakot veterināro zāļu maksimāli pieļaujamos atlieku daudzumus dzīvnieku izcelsmes pārtikas produktos, jāprecizē dzīvnieku sugas, kurās atliekas ir pieļaujamas, vielas daudzumi, kas pieļaujami katrā no attiecīgajiem gaļas audiem, kuri iegūti no dzīvnieka, kam lietotas zāles (izmeklējamie substrāti), un to atlieku pamatīpašības, kuras ir svarīgas atlieku uzraudzībai (marķieratliekas);
tā kā, lai kontrolētu atliekas, kā paredzēts attiecīgajos Kopienas tiesību aktos, maksimāli pieļaujamie atlieku daudzumi parasti būtu jānosaka izmeklējamiem aknu vai nieru substrātiem; tā kā tomēr starptautiskajā tirdzniecībā, pārvadājot liemeņus, no tiem bieži vien izņem aknas un nieres, tāpēc maksimāli pieļaujamie atlieku daudzumi vienmēr būtu jānosaka arī muskuļu vai tauku audiem;
tā kā to veterināro zāļu maksimāli pieļaujamie atlieku daudzumi, ko paredzēts lietot dējējputniem, dzīvniekiem laktācijas periodā vai medus bitēm, jānosaka arī olām, pienam vai medum;
tā kā danofloksacīns, cefazolīns un trimetoprims būtu jāiekļauj Regulas (EEK) Nr. 2377/90 I pielikumā;
tā kā linsēklu eļļa, folskābe, betaīns un cefazolīns būtu jāiekļauj Regulas (EEK) Nr. 2377/90 II pielikumā;
tā kā, lai varētu pabeigt zinātniskos pētījumus, būtu jāpagarina penetamata maksimāli pieļaujamo atlieku daudzumu pagaidu termiņš, kas iepriekš noteikts Regulas (EEK) Nr. 2377/90 III pielikumā;
tā kā pirms šīs regulas stāšanās spēkā būtu jāatvēl 60 dienu laikposms, kurā dalībvalstis, ņemot vērā šīs regulas noteikumus, var izdarīt jebkurus pielāgojumus, kas vajadzīgi saistībā ar attiecīgo veterināro zāļu tirdzniecības atļaujām, kuras piešķirtas saskaņā ar Padomes Direktīvu 81/851/EEK [3], kurā jaunākie grozījumi izdarīti ar Direktīvu 93/40/EEK [4];
tā kā šajā regulā paredzētie pasākumi ir saskaņā ar Pastāvīgās veterināro zāļu komitejas atzinumu,
IR PIEŅĒMUSI ŠO REGULU.
1. pants
Regulas (EEK) Nr. 2377/90 I, II un III pielikumu ar šo groza, kā noteikts šīs regulas pielikumā.
2. pants
Šī regula stājas spēkā 60. dienā pēc tās publicēšanas Eiropas Kopienu Oficiālajā Vēstnesī.
(1998. gada 23. janvāris), ar ko groza Padomes Regulu (EK) Nr. 3051/95 par iebraucamo pasažieru prāmju (ro-ro prāmju) drošības vadību
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1995. gada 8. decembra Regulu (EK) Nr. 3051/95 par iebraucamo pasažieru prāmju (ro-ro prāmju) drošības vadību [1] un jo īpaši tās 9. pantu,
tā kā Regula (EK) Nr. 3051/95 nosaka, ka uzņēmumiem un dalībvalstīm jāievēro Starptautiskā drošas vadības kodeksa noteikumi, ko pieņēmusi Starptautiskā jūrniecības organizācija (SJO) ar 1993. gada 4. novembra asamblejas Rezolūciju A.741(18) attiecībā uz tādiem ro-ro prāmjiem, kuri kursē uz Kopienas dalībvalstu ostām vai no tām;
tā kā, lai nodrošinātu Starptautiskā drošības vadības (ISM) kodeksa vienotu ieviešanu, Starptautiskā jūrniecības organizācija 1995. gada 23. novembrī ar Rezolūciju A.788(19) pieņēma vadošus norādījumus par to, kā administrācijai jāpiemēro Starptautiskais drošības vadības (ISM) kodekss;
tā kā jāņem vērā attīstība starptautiskā līmenī, ieviešot sīki izstrādātas normas attiecībā uz pagaidu dokumentu un sertifikātu izsniegšanu un ISM dokumentu un sertifikātu veidu, kā arī ieviešot zināmus standartus attiecībā uz ISM sertifikācijas noteikumiem;
tā kā jānodrošina tas, ka netiek ietekmēts zināmu jau izsniegtu dokumentu un sertifikātu derīgums;
tā kā atbilstīgi būtu jāgroza Regula (EK) Nr. 3051/95;
tā kā šajā regulā paredzētie pasākumi ir saskaņā ar tādas komitejas viedokli, kura paredzēta Padomes Direktīvas 93/75/EEK [2], kurā jaunākie grozījumi izdarīti ar Komisijas Direktīvu 97/34/EK [3], 12 pantā,
IR PIEŅĒMUSI ŠO REGULU.
Šī regula stājas spēkā 20. dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 496/98 (1998. gada 27. februāris) par atsevišķu preču klasifikāciju kombinētajā nomenklatūrā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 23. jūlija Regulu (EEK) Nr. 2658/87 par tarifu un statistikas nomenklatūru un par kopējo muitas tarifu [1], kurā jaunākie grozījumi izdarīti ar Komisijas Regulu (EK) Nr. 2509/97 [2], un jo īpaši tās 9. pantu,
tā kā, lai nodrošinātu minētās regulas pielikumā pievienotās kombinētās nomenklatūras vienādu piemērošanu, ir jāparedz pasākumi attiecībā uz šīs regulas pielikumā minēto preču klasifikāciju;
tā kā Regulā (EEK) Nr. 2658/87 ir paredzēti kombinētās nomenklatūras interpretācijas vispārīgie noteikumi un šie noteikumi ir piemērojami arī jebkurai citai nomenklatūrai, kas pilnīgi vai daļēji uz to pamatojas vai kas tai pievieno papildu apakšiedaļas, un kas ir ieviesta ar īpašiem Kopienas noteikumiem, lai piemērotu tarifus un citus pasākumus, kuri attiecas uz preču tirdzniecību;
tā kā šajā regulā paredzētie pasākumi saskan ar Muitas kodeksa komitejas Tarifu un statistikas nomenklatūras nodaļas atzinumu,
IR PIEŅĒMUSI ŠO REGULU.
1. pants
Preces, kas raksturotas pielikuma tabulas 1. ailē, kombinētajā nomenklatūrā klasificē ar attiecīgiem KN kodiem, kas norādīti minētās tabulas 2. ailē.
2. pants
Uz juridiski saistošu informāciju par tarifiem, ko sniedz dalībvalstu muitas dienesti, bet kas neatbilst šajā regulā noteiktajām tiesībām, var turpināt atsaukties trīs mēnešus, pamatojoties uz 12. panta 6. punktu Regulā (EEK) Nr. 2913/92.
3. pants
Šī regula stājas spēkā divdesmit pirmajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EEK) Nr. 539/98 (1998. gada 9. marts),
ar kuru groza Regulu (EEK) Nr. 3077/78 par to, ka apliecinājumi, kas pievienoti apiņiem, kurus importē no ārpuskopienas valstīm, ir līdzvērtīgi Kopienas sertifikātiem
EIROPAS KOPIENU KOMISIJA, ņemot vērā Eiropas Kopienas dibināšanas līgumu,
ņemot vērā Padomes 1971. gada 26. jūlija Regulu (EEK) Nr. 1696/71 par apiņu tirgus kopīgo organizāciju [1], kurā jaunākie grozījumi izdarīti ar Regulu (EEK) Nr. 1554/97 [2], un jo īpaši tās 5. panta 2. punktu,
tā kā ar Komisijas Regulu (EEK) Nr. 3077/78 [3], kurā jaunākie grozījumi izdarīti ar Regulu (EK) Nr. 2132/95 [4], atzīst, ka apliecinājumi, kas pievienoti apiņiem, kurus importē no konkrētām ārpuskopienas valstīm, ir līdzvērtīgi Kopienas sertifikātiem, un uzskaita attiecīgo valstu organizācijas, kas ir pilnvarotas izsniegt līdzvērtības apliecinājumus, kā arī attiecīgos produktus; tā kā Polijas sniegtās informācijas dēļ Regulas (EEK) Nr. 3077/78 pielikums būtu atbilstīgi jāgroza;
tā kā šajā regulā paredzētie pasākumi ir saskaņā ar Apiņu pārvaldības komitejas atzinumu,
IR PIEŅĒMUSI ŠO REGULU.
1. pants
Ar šo Regulas (EEK) Nr. 3077/78 pielikumu aizstāj ar šīs regulas pielikumu.
2. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
(1998. gada 31. marts), ar ko groza Regulu (EK) Nr. 2543/95, ar kuru paredz īpašus sīki izstrādātus noteikumus olīveļļas eksporta licenču sistēmas piemērošanai
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1966. gada 22. septembra Regulu Nr. 136/66/EEK par eļļas un tauku tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 1581/96 [2], un jo īpaši tās 2. un 3. pantu,
tā kā Komisijas Regulā (EK) Nr. 2543/95 [3], kurā jaunākie grozījumi izdarīti ar Regulu (EK) Nr. 2126/96 [4], ir paredzēti sīki izstrādāti noteikumi olīveļļas eksporta licenču sistēmas piemērošanai; tā kā, lai uzlabotu sistēmas darbību, būtu jāparedz īpaši sīki izstrādāti noteikumi attiecībā uz licencēm bez iepriekš noteiktas kompensācijas, jo īpaši attiecībā uz nodrošinājuma apmēru un licenču pieteikumu un licenču izsniegšanas grafiku; tā kā pieredze rāda, ka nodrošinājuma apmērs un licenču pieteikumu iesniegšanas un licenču izsniegšanas termiņi būtu jāpielāgo; tā kā, lai netraucētu normālu eksportu bez kompensācijām, veicamajiem pasākumiem, ja pastāv risks pārsniegt normāla noieta daudzumu, būtu jāaprobežojas tikai eksporta licencēm, ar kurām var pretendēt uz kompensāciju; tā kā, lai labāk uzraudzītu eksporta gaitu, būtu jāprecizē informācija, kas dalībvalstīm jāiesniedz;
tā kā 5. panta 1. punkta ceturtajā ievilkumā Komisijas 1988. gada 16. novembra Regulā (EEK) Nr. 3719/88, ar ko nosaka kopējus sīki izstrādātus noteikumus importa un eksporta licenču un iepriekš noteiktas kompensācijas sertifikātu sistēmas piemērošanai attiecībā uz lauksaimniecības produktiem [5], kurā jaunākie grozījumi izdarīti ar Regulu (EK) Nr. 1404/97 [6], ir paredzēts, ka eksportam, attiecībā uz kuru nodrošinājums ir ECU 5 vai mazāks, licence nav vajadzīga; tā kā šā nodrošinājuma mazais apmērs, ko piemēro eksportam bez kompensācijas, nozīmē to, ka lielu daļu eksporta darbību var veikt bez licences, un tādēļ attiecīgo daudzumu uzraudzība kļūs vājāka; tā kā, lai no šāda riska izvairītos, uz šādiem gadījumiem būtu jāattiecina īpaši nosacījumi;
tā kā šajā regulā paredzētie pasākumi saskan ar Eļļas un tauku nozares pārvaldības komitejas atzinumu,
IR PIEŅĒMUSI ŠO REGULU.
1. pants
Regulu (EK) Nr. 2543/95 groza šādi:
1. Regulas 2. panta 2. punktā "11–ciparu" aizstāj ar "12–ciparu".
2. Regulas 2. pantā:
1) 3. punktu aizstāj ar šādu:
"3. Nodrošinājums attiecībā uz eksporta licencēm ir:
a) ECU 10 par 100 kilogramiem tīrsvara attiecībā uz licencēm, kuru kompensāciju nosaka iepriekš;
b) ECU 1 par 100 kilogramiem tīrsvara pārējos gadījumos.";
2) pievieno šādu punktu:
"4. Neatkarīgi no Regulas (EEK) Nr. 3719/88 5. panta 1. punkta ceturtā ievilkuma licence nav vajadzīga, ja eksportē 50 kilogramu vai mazāku daudzumu."
3. Regulas 3. pantā:
1) 1. punktu aizstāj ar šādu:
"1. Eksporta licenču pieteikumus ar iepriekš noteiktu kompensāciju ir jāiesniedz kompetentajām iestādēm katru nedēļu no otrdienas līdz ceturtdienai. Piektdien un pirmdien iesniegtos pieteikumus uzskata par iesniegtiem nākamajā otrdienā.";
2) ar šādu daļu aizstāj 2. punkta pirmo daļu:
"2. Eksporta licences ar iepriekš noteiktu kompensāciju izsniedz pirmajā darbdienā pēc tās nedēļas otrdienas, kas seko 1. punktā minētajam laika posmam, ja vien Komisija kopš tā laika nav veikusi nevienu no 3. punktā minētajiem pasākumiem.";
3) 3. punkta pēdējo teikumu aizstāj ar šādu:
"Šie pasākumi attiecas uz eksporta licencēm ar iepriekš noteiktu kompensāciju un atšķiras atbilstīgi produkta kodam lauksaimniecības produktu nomenklatūrā eksporta kompensācijām.";
4) 3. panta 5. punkta pēdējā ievilkumā vārdu "pirmdienā" aizstāj ar "otrdienā" un pievieno šādu teikumu:
"Ja vienotā pieprasītā daudzuma sadalījums, kas ir mazāks nekā 80 %, attiecas tikai uz licencēm, par kurām var pretendēt uz kompensāciju, uzņēmējs drīkst pieprasīt, lai licenci, kas nedod tiesības uz kompensāciju, izsniedz attiecībā uz atlikušo daudzumu tajā pašā termiņā.";
5) pievieno šādu apakšpunktu:
"6. Pieteikumus eksporta licencēm bez iepriekš noteiktas kompensācijas ir jāiesniedz kompetentajām iestādēm katru nedēļu no pirmdienas līdz piektdienai. Licences izsniedz nekavējoties."
4. Regulas 5. pantu groza šādi:
1) Ievaddaļas 1. punktā vārdu "ceturtdienas" aizstāj ar "piektdienas";
2) 1. punkta a) apakšpunktu aizstāj ar šādu:
"a) pieteikumiem eksporta licencēm ar iepriekš noteiktu kompensāciju, kas iesniegti no otrdienas līdz ceturtdienai saskaņā ar 3. panta 1. punktu;"
3) 1. punkta b) apakšpunktā vārdus "iepriekšējā pirmdienā" aizstāj ar vārdiem "no iepriekšējās piektdienas līdz attiecīgās nedēļas ceturtdienai, norādot atsevišķi licences ar iepriekš noteiktu kompensāciju un licences bez iepriekš noteiktas kompensācijas";
4) 2. punktā teikuma daļu, kas ievada ievilkumus, aizstāj ar šādu:
"Paziņojumā par 1. punkta a) apakšpunktā minētajiem pieteikumiem un, ja piemēro 3. panta 5. punktu, 1.punkta b) apakšpunktā minētā informācija precizē:";
5) 2. punkta trešo ievilkumu pirms vārdiem "attiecība" papildina ar vārdiem "pēc vajadzības";
6) 2. punktu papildina ar šādu apakšpunktu:
"Šo informāciju sniedz atsevišķi, ja paredzēts izsniegt licences attiecībā uz pārtikas atbalsta pasākumiem.";
7) 3. punkta beigās pievieno šo:
"…, norādot tirdzniecības gadu, kurā licence izsniegta."
5. Pielikuma B un D daļu aizstāj ar šīs regulas pielikuma attiecīgajām daļām.
2. pants
(1998. gada 14. maijs), ar kuru groza Regulu (EEK) Nr. 1722/93, kas paredz sīki izstrādātus noteikumus par to, kā piemērot Padomes Regulu (EEK) Nr. 1766/92 un Regulu (EEK) Nr. 1418/76 ražošanas kompensāciju sakarā attiecīgi labības un rīsu nozarē
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1992. gada 30. jūnija Regulu (EEK) Nr. 1766/92 par labības tirgus kopīgo organizāciju [1], kurā jaunākie grozījumi izdarīti ar Komisijas Regulu (EEK) Nr. 923/96 [2], un jo īpaši tās 7. panta 3. punktu,
ņemot vērā Padomes 1995. gada 22. decembra Regulu (EK) Nr. 3072/95 par rīsu tirgus kopīgo organizāciju [3], kurā jaunākie grozījumi izdarīti ar Regulu (EK) Nr. 192/98 [4], un jo īpaši tās 7. pantu,
tā kā Komisijas 1993. gada 30. jūnija Regula (EEK) Nr. 1722/93, ar ko paredz sīki izstrādātus noteikumus par to, kā piemērot Padomes Regulu (EEK) Nr. 1766/92 un Padomes Regulu (EEK) Nr. 1418/76 ražošanas kompensāciju sakarā attiecīgi labības un rīsu nozarē [5], kurā jaunākie grozījumi izdarīti ar Komisijas Regulu (EK) Nr. 1516/95 [6], ražošanas kompensācijas aprēķināšanas metodē paredz diferencēt cieti, kuras pamatā ir kukurūza, kvieši, kartupeļi un rīsi, no vienas puses, un cieti, kuras pamatā ir mieži un auzas, no otras puses; tā kā pieredze liecina, ka vairs nav nepieciešams noteikt īpašu summu attiecībā uz produktiem, kas satur miežus un auzas, un ka visu veidu cietei var piemērot vienotu kompensācijas apjomu, nepieļaujot neatbilstīgas kompensācijas iespējamību;
tā kā jāparedz atsevišķi pasākumi attiecībā uz kompensācijas sertifikātu derīguma termiņu un kompensācijas apjomu korekciju, mainoties tirdzniecības gadiem;
tā kā, lai atmaksātu individuālu saistību nodrošinājumu, jo īpaši par esterificētu un ēterificētu cieti, ir ieteicams norādīt, ka pamatprasības ir izpildītas; tā kā papildus īpašiem noteikumiem, kas attiecas uz šiem produktiem, vēl jāparedz konkrēti pasākumi, kuru mērķis ir kontroles efektivitāte, un sankcijas, ja nav ievēroti pārveidošanas vai lietošanas nosacījumi;
tā kā minētā regula pašlaik nosaka to, ka katru mēnesi dalībvalsts paziņo Komisijai statistikas datus par cietes daudzumiem, par kuriem izmaksāta ražošanas kompensācija, un par produktu daudzumiem, kas iegūti no minētās cietes; tā kā ir izrādījies, ka informēšana notiek pārāk bieži un vēlams to aizstāt ar ziņošanu reizi ceturksnī;
tā kā Labības pārvaldības komiteja nav sniegusi atzinumu tās priekšsēdētāja noteiktajā termiņā,
IR PIEŅĒMUSI ŠO REGULU.
"3. pants
1. Gadījumos, kad piešķir kompensāciju, to nosaka reizi mēnesī. Tomēr, ja kukurūzas un/vai kviešu tirgus cenas Kopienas vai pasaules tirgū ievērojami mainās, tad kompensāciju, kas aprēķināta saskaņā ar 2. punktu, var grozīt mēneša laikā, ņemot vērā minētās izmaiņas.
2. Kompensāciju par tonnu kukurūzas, kviešu, miežu, auzu, kartupeļu, rīsu vai šķelto rīsu cietes aprēķina, jo īpaši ņemot vērā starpību starp:
i) kukurūzas cenu Kopienas tirgū piecās dienās pirms noteikšanas, ņemot vērā paziņoto kviešu cenu līmeni, un
ii) Roterdamas vidējām reprezentatīvajām CIF importa cenām, ko izmanto, aprēķinot ievedmuitu kukurūzai piecas dienas pirms piemērošanas,
reizinot ar koeficientu 1,60.
3. Maksājamo kompensāciju aprēķina saskaņā ar 2. punktu un reizina ar II pielikumā norādīto koeficientu, kurš atbilst apstiprināto produktu ražošanā faktiski izmantotās cietes KN kodam.
4. Lēmumus, kas paredzēti šajā pantā, Komisija pieņem saskaņā ar Regulas (EEK) Nr. 1766/92 23. pantā noteikto procedūru."
2. Regulas 6. panta 3. un 4. punktu aizstāj ar šādu tekstu:
"3. Kompensācijas sertifikātā iekļauj 5. panta 2. punktā minēto informāciju, kā arī norāda maksājamās kompensācijas likmi un sertifikāta derīguma pēdējo dienu, kas ir pēdējā diena piektajā mēnesī pēc tās izdošanas mēneša.
Tomēr jūlijā, augustā un līdz 24. septembrim (ieskaitot) to sertifikātu derīgums, kas pieprasīti attiecīgajos laika posmos, ir ierobežots līdz 30 dienām no sertifikāta izdošanas dienas, nepārsniedzot termiņu, kas ir 30. septembrī.
4. Piemērojamās kompensācijas likme, kas ir norādīta sertifikātā, atbilst tai, kas ir spēkā pieteikuma saņemšanas dienā.
Tomēr, ja kādu daļu no sertifikātā norādītajiem cietes daudzumiem pārstrādā nākamajā labības tirdzniecības gadā pēc pieteikuma saņemšanas gada, kompensāciju, kas maksājama par jaunajā tirdzniecības gadā pārstrādāto cieti, koriģē, ņemot vērā ar koeficientu 1,60 reizinātu starpību starp intervences cenu, kas piemērojama mēnesī, kad izdots kompensācijas sertifikāts, un pārstrādes mēnesī piemērojamo cenu. Konversijas likme, ko izmanto, lai kompensācijas summu izteiktu attiecīgās valsts valūtā, atbilst kursam cietes pārstrādes dienā."
3. Regulas 9. panta 2. punktu papildina ar šādu daļu:
"Pamatprasība Regulas (EEK) Nr. 2220/85 20. panta nozīmē attiecas uz produktu izmantojumu vai eksportu atbilstīgi šīs regulas 10. panta 1. punkta a) un b) apakšpunktam. Produkti jāizmanto vai jāeksportē 12 mēnešu laikā pēc sertifikāta derīguma termiņa beigām. Pēc pienācīgi pamatota lūguma kompetentā iestāde var izskatīt iespēju pagarināt šo termiņu lielākais par sešiem mēnešiem."
4. Regulas 10. panta 4. punktu papildina ar šādu daļu:
"Tomēr no šīs prasības var atbrīvot pircējus, kas katru ceturksni izmanto mazāk nekā 1000 kg produktu, uz kuriem attiecas šis KN kods."
5. Regulas 12. pantu aizstāj ar šādu tekstu:
"Trīs mēnešu laikā pēc tam, kad beidzies katrs kalendārā gada ceturksnis, dalībvalstis paziņo Komisijai tās cietes veidu, daudzumu un izcelsmi (kukurūza, kvieši, kartupeļi, mieži, auzas vai rīsi), par kuru izmaksāta kompensācija, kā arī no minētās cietes iegūto produktu veidu un daudzumus."
2. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
(1998. gada 17. jūlijs), ar ko papildina pielikumu Regulai (EK) Nr. 1107/96 par ģeogrāfiskās izcelsmes norāžu un cilmes vietu nosaukumu reģistrāciju saskaņā ar procedūru, kas izklāstīta Padomes Regulas (EEK) Nr. 2081/92 17. pantā
(Dokuments attiecas uz EEZ) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1992. gada 14. jūlija Regulu (EEK) Nr. 2081/92 par lauksaimniecības produktu un pārtikas ģeogrāfiskās izcelsmes norāžu un cilmes vietu nosaukumu aizsardzību [1], kurā jaunākie grozījumi izdarīti ar Komisijas Regulu (EK) Nr. 1068/97 [2], un jo īpaši tās 17. panta 2. punktu,
tā kā par konkrētiem nosaukumiem, kurus saskaņā ar Regulas (EEK) Nr. 2081/92 17. pantu paziņojušas dalībvalstis, tika pieprasīta papildu informācija, lai nodrošinātu, ka tie atbilst minētās regulas 2. un 4. pantam; tā kā šī papildu informācija pierāda, ka nosaukumi atbilst minētajiem pantiem; tā kā tāpēc tie ir jāreģistrē un jāiekļauj pielikumā Komisijas Regulai (EK) Nr. 1107/96 [3], kurā jaunākie grozījumi izdarīti ar Regulu (EK) Nr. 644/98 [4];
tā kā pēc trīs jaunu dalībvalstu iestāšanās jāsākas sešu mēnešu periodam, kas paredzēts Regulas (EEK) Nr. 2081/92 17. pantā; tā kā daži no nosaukumiem, kurus paziņojušas šīs dalībvalstis, atbilst minētās regulas 2. un 4. pantam, un tādēļ tie ir jāreģistrē;
tā kā šajā regulā paredzētie pasākumi ir saskaņā ar Ģeogrāfiskās izcelsmes norāžu un cilmes vietu nosaukumu regulatīvās komitejas atzinumu,
IR PIEŅĒMUSI ŠO REGULU.
1. pants
Šīs regulas pielikumā minētos nosaukumus ar šo iekļauj Regulas (EK) Nr. 1107/96 pielikumā.
2. pants
Šī regula stājas spēkā tās publicēšanas dienā Eiropas Kopienu Oficiālajā Vēstnesī.
(1998. gada 4. septembris), ar ko groza I pielikumu Padomes Regulai (EEK) Nr. 2092/91 par lauksaimniecības produktu bioloģisku ražošanu un norādēm par to uz lauksaimniecības produktiem un pārtikas produktiem
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Regulu (EEK) Nr. 2092/91 (1991. gada 24. jūnijs) par lauksaimniecības produktu bioloģisku ražošanu un norādēm par to uz lauksaimniecības produktiem un pārtikas produktiem[1], kurā jaunākie grozījumi izdarīti ar Regulu (EK) Nr. 1488/97[2], un jo īpaši tās 13. panta pirmo un otro ievilkumu,
tā kā I pielikumā būtu jāiekļauj noteikumi, kas attiecas uz sēņu audzēšanas substrātu īpašībām, lai atļautu dalībvalstīs veikt sēņu bioloģisko ražošanu saskaņā ar tiem pašiem ražošanas nosacījumiem;
tā kā šo substrātu lauksaimnieciskajām sastāvdaļām principā vajadzētu būt no saimniecībām, kas ražo saskaņā ar bioloģiskās ražošanas metodi;
tā kā tomēr dažas sastāvdaļas, jo īpaši salmus un kūtsmēslus, pašreiz nevar pietiekamā daudzumā iegūt no bioloģiskās ražošanas; tā kā tādēļ vajag paredzēt pienācīgu pārejas laikposmu, lai ļautu ražotājiem pielāgoties jaunajām prasībām;
tā kā 7. panta 2. punkta otrais ievilkums paredz iespēju noteikt īpašas marķēšanas prasības produktiem, kas ir iegūti ar dažu Regulas (EEK) Nr. 2092/91 II pielikumā minēto produktu palīdzību; tā kā šajā konkrētajā ražošanā pārejas laikposmā jāparedz informatīva marķēšana attiecībā uz substrāta sastāvdaļu nebioloģisko izcelsmi;
tā kā būtu jāapsver turpmāka šajā regulā noteikto prasību uzlabošana, jo īpaši attiecībā uz lietošanas nosacījumiem, to skaitā kūtsmēslu maksimālo īpatsvaru procentos, kas nav no saimniecībām, kuras ražo saskaņā ar bioloģiskās ražošanas metodi, kā arī attiecībā uz micēlija īpašībām un izcelsmi; tā kā šajā sakarā būtu laikus jāuzsāk sagatavošanas darbi, lai tos varētu pabeigt līdz pārejas laikposma beigām;
tā kā pārejas laikposma ilgumu drīkst pārskatīt, ņemot vērā jebkādus jaunumus attiecībā uz bioloģiskā ražošanā iegūtu salmu un kūtsmēslu pieejamību;
tā kā šajā regulā paredzētie pasākumi saskan ar viedokli, ko izteikusi komiteja, kura minēta Regulas Nr. 2092/91/EK 14. pantā,
IR PIEŅĒMUSI ŠO REGULU.
1. pants
Regulas (EEK) Nr. 2092/91 I pielikumu groza, kā norādīts šīs regulas pielikumā.
2. pants
1. Šī regula stājas spēkā 1998. gada 1. decembrī.
2. Atkāpjoties no I pielikuma 5.1. un 5.2. punkta noteikumiem, pārejas laikposmā, kas beidzas 2001. gada 1. decembrī, drīkst lietot:
- pielikuma 5.1. punkta a) apakšpunktā minētos produktus, kas nav no saimniecībām, kuras ražo saskaņā ar bioloģiskās ražošanas metodi, bet kas atbilst Regulas (EEK) Nr. 2092/91 II pielikuma A daļas 1. līdz 4. ievilkumā minētajām prasībām,
- un/vai pielikuma 5.2. punktā minētos produktus, kas nav no saimniecībām, kuras ražo saskaņā ar bioloģiskās ražošanas metodi, bet kas pēc vajadzības atbilst Regulas (EEK) Nr. 2092/91 II pielikuma A daļā minētajām prasībām,
ja 5.1. punkta a) apakšpunktā un 5.2. punktā minētie produkti nav pieejami no saimniecībām, kas ražo saskaņā ar bioloģiskās ražošanas metodi, un šo vajadzību atzīst kontroles iestāde vai organizācija.
Šādos gadījumos marķējumā un reklāmā ir iekļauta norāde ar tekstu "Sēnes ir kultivētas ekstensīvajā lauksaimniecībā iegūtā substrātā, ko pārejas periodā ir atļauts izmantot bioloģiskajā lauksaimniecībā". Vārds "bioloģisks" šajā norādē, citviet uz etiķetes un/vai reklāmā, nav pamanāmāks par citiem šīs norādes vārdiem.
Šī regula uzliek saistības kopumā un ir tieši piemērojama visās dalībvalstīs. Briselē, 1998. gada 4. septembrī
(1998. gada 12. novembris), ar kuru groza Regulu Nr. 7/66/Euratom, 122/66/EEK, ar ko paredz to vietu sarakstu, attiecībā uz kurām var piešķirt transporta izdevumu pabalstu, minētā pabalsta maksimālo apjomu un tā piešķiršanas noteikumus
EIROPAS SAVIENĪBAS PADOME,
ņemot vērā Līgumu par vienotas Eiropas Kopienu Padomes un vienotas Eiropas Kopienu Komisijas izveidi,
ņemot vērā Komisijas priekšlikumu,
tā kā, ņemot vērā Padomes Regulu (EK, EOTK, Euratom) Nr. 2458/98 (1998. gada 12. novembris), ar kuru groza Regulu (EEK, Euratom, EOTK) Nr. 259/68, ar ko izveido Eiropas Kopienu Civildienesta noteikumus un pārējo darbinieku nodarbināšanas kārtību, un citas regulas, kas šiem ierēdņiem un pārējiem darbiniekiem piemērojamas attiecībā uz atalgojuma, pensiju un citu finansiālu tiesību noteikšanu eiro [1], Regula Nr. 7/66/Euratom, 122/66/EEK [2] ir jāgroza,
IR PIEŅĒMUSI ŠO REGULU.
1. pants
Regulā Nr. 7/66/Euratom, 122/66/EEK terminu "Beļģijas franki" aizstāj ar terminu "eiro", un Beļģijas frankos izteiktās summas aizstāj ar to ekvivalentu eiro vienībās pēc konversijas likmes, kuru pieņēmusi Padome.
Piemēro noteikumus attiecībā uz summu noapaļošanu, kurus nosaka Padomes Regula (EK) Nr. 1103/97 (1997. gada 17. jūnijs) par dažiem noteikumiem attiecībā uz eiro ieviešanu [3].
2. pants
(1998. gada 24. novembris), ar kuru groza Regulu (EK) Nr. 577/97, ar ko paredz dažus sīki izstrādātus noteikumus, lai piemērotu Padomes Regulu (EK) Nr. 2991/94, ar ko nosaka standartus ziežamajiem taukiem, un Padomes Regulu (EEK) Nr. 1898/87 par piena un piena produktu tirdzniecībā izmantoto apzīmējumu aizsardzību
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Regulu (EK) Nr. 2991/94, ar ko nosaka standartus ziežamajiem taukiem [1], un jo īpaši tās 8. pantu,
ņemot vērā Padomes 1987. gada 2. jūlija Regulu (EEK) Nr. 1898/87 par piena un piena produktu tirdzniecībā izmantoto apzīmējumu aizsardzību [2], kurā jaunākie grozījumi izdarīti ar Austrijas, Somijas un Zviedrijas Pievienošanās aktu, un jo īpaši tās 4. panta 2. punktu,
tā kā 2. panta 1. punkts Komisijas 1997. gada 1. aprīļa Regulā (EK) Nr. 577/97, ar ko paredz dažus sīki izstrādātus noteikumus, lai piemērotu Padomes Regulu (EK) Nr. 2991/94, ar ko nosaka standartus ziežamajiem taukiem, un Padomes Regulu (EEK) Nr. 1898/87 par piena un piena produktu tirdzniecībā izmantoto apzīmējumu aizsardzību [3], kurā jaunākie grozījumi izdarīti ar Regulu (EEK) Nr. 1298/98 [4], paredz noteikumus attiecībā uz norādēm par tauku saturu ziežamajos taukos, izņemot Regulā (EK) Nr. 2991/94 minētos produktus ar minimālo tauku saturu 80 %; tā kā metode, ar kuru pārbauda atbilstību šiem noteikumiem, paredzēta Regulas (EK) Nr. 577/97 2. panta 3. punktā un šīs regulas pielikumā; tā kā šīs metodes piemērošanas datums ir atlikts uz 1999. gada 1. janvāri, lai ļautu lietotājiem gūt pieredzi tās lietošanā, un, balstoties uz Komisijai iesniegtajiem rezultātiem, nodrošinātu sīku tās dzīvotspējas pārbaudi;
tā kā iesniegtās informācijas izpēte ir parādījusi, ka noteiktās pielaides, kas noteiktas deklarētā tauku satura pārbaudei, ir pārāk mazas; tā kā pielaides vidējiem rādītājiem, kas iegūti no ņemtajiem paraugiem, kā arī individuālajiem mērījumiem, ir jāpalielina divas reizes; tā kā šajos apstākļos prasību, ka katram paraugam jāatbilst Regulas (EK) Nr. 2991/94 pielikumā noteiktajām robežām, vairs nevar saglabāt; tā kā ir jānosaka, ka noteiktajam vidējam tauku saturam ir jābūt šajās robežās;
tā kā šajā regulā paredzētie pasākumi ir saskaņā ar attiecīgo pārvaldības komiteju atzinumiem,
IR PIEŅĒMUSI ŠO REGULU.
a) 1. punkta b) un c) apakšpunktu aizstāj ar šo:
"b) vidējais tauku saturs nedrīkst atšķirties no deklarētajiem procentiem vairāk nekā par vienu procentu punktu. Atsevišķi paraugi nedrīkst atšķirties no deklarētajiem procentiem vairāk nekā par diviem procentu punktiem;
c) visos gadījumos vidējam tauku saturam ir jābūt Regulas (EK) Nr. 2991/94 pielikumā noteiktajās robežās.";
b) 2. punktu aizstāj ar šo:
2. Regulas II pielikumu aizstāj ar šo:
Padomes Regula (EK) Nr. 2531/98 (1998. gada 23. novembris) par obligāto rezervju piemērošanu, ko veic Eiropas Centrālā banka
EIROPAS SAVIENĪBAS PADOME,
ņemot vērā Protokolu (Nr. 3.) par Eiropas Centrālo banku sistēmas statūtiem ("Statūti"), un jo īpaši tā 19.2. pantu;
ņemot vērā Eiropas Centrālas bankas ("ECB") ieteikumu [1];
ņemot vērā Eiropas Parlamenta atzinumu [2],
ņemot vērā Komisijas atzinumu [3],
rīkojoties saskaņā ar Eiropas Kopienas dibināšanas līguma 106. panta 6. punktā noteikto procedūru (še turpmāk "Līgums") un Statūtu 42. pantu, un saskaņā ar nosacījumiem, kas noteikti Statūtu 43.1. pantā un 8. daļā Protokolā (Nr. 11) par dažiem noteikumiem attiecībā uz Lielbritānijas un Ziemeļīrijas Apvienoto Karalisti,
(1) tā kā 19.2. pants saistībā ar Statūtu 43.1. pantu, Protokola Nr. 11 8. daļu un 2. daļu Protokolā Nr. 12 par dažiem noteikumiem attiecībā uz Dāniju nepiešķir nekādas tiesības un neuzliek nekādus pienākumus neiesaistītām dalībvalstīm;
(2) tā kā Statūtu 19.2. pants prasa Padomei cita starpā noteikt rezervju minimālo pieļaujamo apjomu un maksimālo pieļaujamo starpību starp šīm rezervēm un to obligāto apjomu;
(3) tā kā Statūtu 19.2. pants arī paredz, ka Padome nosaka attiecīgas sankcijas prasību neievērošanas gadījumā; tā kā ir noteiktas konkrētas sankcijas; tā kā attiecībā uz sankciju noteikšanas principiem un procedūrām šī regula atsaucas uz Padomes Regulu (EK) Nr. 2532/98 (1998. gada 23. novembris) par Eiropas Centrālās bankas pilnvarām piemērot sankcijas [4] un nosaka vienkāršotu sankciju piemērošanas procedūru dažu pārkāpumu gadījumā; tā kā, ja ir pretrunas starp Regulas (EK) Nr. 2532/98 noteikumiem un šīs regulas noteikumiem, kas ļauj ECB piemērot sankcijas, priekšroka būtu jādod šīs regulas noteikumiem;
(4) tā kā Statūtu 19.1. pants nosaka, ka ECB Padome var noteikt to, kā aprēķināt un noteikt obligāto rezervju vajadzīgo apjomu;
(5) tā kā, lai tā būtu efektīvs instruments naudas tirgus pārvaldībā un monetārajā kontrolē, obligāto rezervju piemērošanas sistēma ir jāveido tā, lai ECB ir spēja un elastība izpildīt rezervju prasības saistībā ar ekonomikas un finanšu stāvokļa maiņu starp iesaistītajām dalībvalstīm un atbilstoši tam; tā kā šajā sakarā ECB ir elastīgi jāreaģē uz jaunām norēķinu metodēm, piemēram, elektroniskās naudas attīstību; tā kā ECB var noteikt obligātās rezerves saistībām, ko rada ārpusbilances posteņi, jo īpaši tām saistības, kas vai nu atsevišķi vai kopā ar citiem bilances vai ārpusbilances posteņiem ir salīdzināmas ar saistībām, kuras ir iegrāmatotas bilancē, lai ierobežotu apiešanas iespēju;
(6) tā kā ECB — paredzot sīki izstrādātus noteikumus par obligāto rezervju piemērošanu, tostarp par faktiskās rezervju starpības noteikšanu, visu rezervju atlīdzināšanu, jebkādiem atbrīvojumiem no obligāto rezervju prasības vai šādu prasību grozījumiem, kas attiecas uz specifisku iestāžu grupu vai grupām — ir jārīkojas saskaņā ar Eiropas Centrālo banku sistēmas ("ECBS") mērķiem, kā noteikts Līguma 105. panta 1. punktā un izklāstīts Statūtu 2. pantā; tā kā tas, cita starpā, ietver arī principu neradīt būtiski nevēlamu savietojumu vai sadalījumu; tā kā šādu obligāto rezervju piemērošana var būt daļa no Kopienas monetārās politikas noteikšanas un īstenošanas, kas ir viens no ECBS pamatuzdevumiem, kā norādīts Līguma 105. panta 2. punkta pirmajā ievilkumā un atspoguļots Statūtu 3.1. panta pirmajā ievilkumā;
(7) tā kā sankcijas, kas ir paredzētas šajā regulā noteikto saistību neievērošanas gadījumā, neskar iespēju ECBS paredzēt atbilstīgus izpildes noteikumus saistībā ar darījumu partneriem, tostarp iestādes daļēju vai pilnīgu izslēgšanu no monetārās politikas darbībām, ja ir izdarīts nopietns pārkāpums saistībā ar obligāto rezervju prasībām;
(8) tā kā ECBS un ECB ir uzticēts uzdevums sagatavot monetārās politikas instrumentus, lai tie pilnībā varētu darboties Ekonomikas un monetārās politikas trešajā posmā (še turpmāk "trešais posms"); tā kā svarīgs sagatavošanās elements pirms trešā posma ir ECB noteikumu apstiprināšana, kuros ir prasība iestādēm izveidot obligātās rezerves no 1999. gada 1. janvāra; tā kā būtu vēlams 1998. gadā informēt tirgus dalībniekus par sīki izstrādātiem noteikumiem, ko ECB varētu uzskatīt par vajadzīgu apstiprināt obligāto rezervju sistēmas īstenošanai; tā kā tāpēc no šīs regulas spēkā stāšanās brīža ECB ir jānodrošina reglamentējošas pilnvaras;
(9) tā kā šīs regulas noteikumus var efektīvi piemērot pilnībā, ja iesaistītās dalībvalstis paredz vajadzīgos pasākumus, lai nodrošinātu to, ka šo valstu iestādēm ir pilnvaras palīdzēt un sadarboties ar ECB, veicot informācijas apkopošanu un pārbaudi, kā noteikts šajā regulā, saskaņā ar Līguma 5. pantu,
IR PIEŅĒMUSI ŠO REGULU.
2) "valsts centrālā banka" ir kādas iesaistītās dalībvalsts centrālā banka;
3) "iestāde" ir iestāde kādā iesaistītajā dalībvalstī, kurai saskaņā ar Statūtu 19.1. panta nosacījumiem ECB prasa turēt obligātās rezerves;
4) "rezervju starpība" ir obligāto rezervju bāzes procentuālā daļa, ko ECB var noteikt saskaņā ar Statūtu 19.1. pantu;
5) "sankcijas" ir naudassodi, periodiski soda maksājumi, soda procenti un bezprocentu noguldījumi.
2. pants
Tiesības piešķirt iestādēm atbrīvojumus
ECB nediskriminējot var atbrīvot iestādes no obligāto rezervju prasības saskaņā ar ECB noteiktajiem kritērijiem.
3. pants
Obligāto rezervju bāze
1. Atbilstīgi šā panta 2. un 3. punktā paredzētajiem noteikumiem bāze, attiecībā uz ko ECB saskaņā ar Statūtu 19.1. pantu var prasīt iestādēm turēt obligātās rezerves, ietver:
i) iestāžu saistības, ko rada līdzekļu pieņemšana, un
ii) saistības, ko rada ārpusbilances posteņi, bet izņemot
iii) pilnīgas vai daļējas saistības, kas ir parāds jebkurai citai iestādei saskaņā ar kārtību, kura jāprecizē ECB, un
iv) saistības, kas ir parāds ECB vai kādai valsts centrālajai bankai.
2. Saistībām tirgojamu parāda instrumentu veidā ECB var — kā alternatīvu 1. punkta iii) apakšpunkta noteikumiem — noteikt, ka saistības, kas ir kādas iestādes parāds kādai citai iestādei, pilnīgi vai daļēji atskaita no tās iestādes obligāto rezervju bāzes, kurai otra iestāde ir parādā.
3. ECB nediskriminējot var ļaut atskaitīt konkrētus aktīvu veidus no saistību kategorijām, kas veido daļu no obligāto rezervju bāzes.
4. pants
Rezervju starpība
1. Rezervju starpība, ko ECB var sīkāk noteikt saskaņā ar Statūtu 19.1. pantu, nepārsniedz 10 % no visām atbilstīgajām saistībām, kas ir daļa no obligāto rezervju bāzes, bet var būt 0 %.
2. Saskaņā ar 1. punktu, ECB nediskriminējot var sīkāk norādīt atšķirīgas rezervju starpības konkrētām saistību kategorijām, kas ir daļa no obligāto rezervju bāzes.
5. pants
Reglamentējošas pilnvaras
Šīs regulas 2., 3. un 4. panta mērķiem ECB, vajadzības gadījumā, pieņem regulas vai lēmumus.
6. pants
Tiesības apkopot un pārbaudīt informāciju
1. ECB ir tiesības vākt no iestādēm informāciju, kas ir vajadzīga, lai piemērotu obligātās rezerves. Šāda informācija ir konfidenciāla.
2. ECB ir tiesības pārbaudīt informācijas precizitāti un kvalitāti, ko iestādes sniedz, lai pierādītu atbilstību obligāto rezervju prasībām. ECB paziņo iestādei lēmumu pārbaudīt datus vai veikt obligātu datu vākšanu.
3. Tiesības pārbaudīt datus ietver tiesības:
a) pieprasīt iesniegt dokumentus;
b) pārbaudīt grāmatvedības dokumentus un iestāžu dokumentus;
c) kopēt šādus grāmatvedības dokumentus un iestāžu dokumentus un veikt izrakstus un
d) iegūt rakstiskus vai mutiskus paskaidrojumus.
Ja kāda iestāde kavē informācijas vākšanu un/vai pārbaudi, iesaistītā dalībvalsts, kurā atrodas attiecīgās telpas, sniedz vajadzīgo palīdzību, tostarp nodrošina pieeju iestādes telpām, lai varētu īstenot iepriekšminētās tiesības.
4. ECB var deleģēt valsts centrālajām bankām 1. līdz 3. punktā minēto tiesību īstenošanu. Saskaņā ar Statūtu 34.1. panta pirmo ievilkumu ECB ir pilnvarota turpmāk regulās paredzēt nosacījumus, saskaņā ar kuriem pārbaudes tiesības var īstenot.
7. pants
Sankcijas pārkāpumu gadījumos
1. Ja kāda iestāde netur visas obligātās rezerves, kas ir noteiktas saskaņā ar šo regulu un saistītiem ECB noteikumiem vai lēmumiem, vai daļu tām, ECB var piemērot kādu no šādām sankcijām:
a) maksājumu, kas līdz 5 procentu punktiem pārsniedz ECBS aizdevuma galējo likmi vai divreiz pārsniedz ECBS aizdevuma galējo likmi, ko abos gadījumos piemēro obligāto rezervju summai, kuru atbilstīgā iestāde nav nodrošinājusi;
b) prasība atbilstīgajai iestādei veikt bezprocentu noguldījumu ECB vai valsts centrālajā bankā apjomā, kas trīs reizes pārsniedz obligāto rezervju summu, ko atbilstīgā iestāde nav nodrošinājusi. Noguldījuma termiņš nedrīkst pārsniegt periodu, kādā iestāde nav turējusi obligātās rezerves.
2. Ja piemēro sankcijas saskaņā ar 1. punktu, uz tām attiecas Regulā (EK) Nr. 2532/98 noteiktie principi un procedūras. Tomēr minētās regulas 2. panta 1. un 3. punkts un 3. panta 1., 2., 3. un 4. punkts nav piemērojams, un 3. panta 6., 7. un 8. punktā minētos termiņus samazina līdz piecpadsmit dienām.
3. Ja iestāde pārkāpj saistības, kas izriet no šīs regulas vai ECB noteikumiem vai saistītiem lēmumiem, izņemot 1. punktā minētās saistības, par attiecīgajiem pārkāpumiem piemēro sankcijas, kā arī to piemērošanas ierobežojumus un nosacījumus, kas paredzēti Regulā (EK) Nr. 2532/98.
8. pants
Nobeiguma noteikumi
Šī regula stājas spēkā dienā, kad to publicē Eiropas Kopienu Oficiālajā Vēstnesī.
Izpildu Komitejas lēmums
(1998. gada 16. decembris),
ar ko tiek ieviesta saskaņota veidlapa pierādījumu sniegšanai par ielūgumiem, atbildības uzņemšanos un izmitināšanu
(SCH/Com-ex (98) 57)
IZPILDU KOMITEJA,
ņemot vērā 132. pantu Konvencijā par Šengenas Līguma īstenošanu,
ņemot vērā iepriekšminētās Konvencijas 9. pantu,
tā kā visu Šengenas valstu interesēs ir piemērot vienotus noteikumus vīzu jautājumā saistībā ar to kopējo politiku par personu pārvietošanos, lai novērstu iespējamās negatīvās sekas attiecībā uz iebraukšanu Šengenas teritorijā un iekšējo drošību,
IR PIEŅĒMUSI ŠO LĒMUMU.
Kopīgās konsulārās instrukcijas V nodaļas 1.4. punktā (Citu dokumentu pārbaude atkarībā no pieteikuma) ir noteikts, ka jāizmanto saskaņota veidlapa, sniedzot pierādījumu par izmitināšanu.
Šim lēmumam pievienotā veidlapa pieļauj lielu elastību izmantojumā un dod iespēju pielāgot to katras Līgumslēdzējas Puses juridiskajām prasībām, jo Šengenas valstis pašlaik izmanto ļoti atšķirīgas veidlapas dažāda tipa saistībām.
Šīs atšķirības jo īpaši paaugstina ļaunprātīgas izmantošanas risku, un šajā nolūkā Šengenas valstis ievieš dokumentu, kura iezīmes ļauj novērst dokumentu viltošanu un datu falsifikāciju.
Tādējādi standarta dokuments ir vienots:
- formas un uzbūves ziņā; un
- aizsardzības elementu ziņā.
Standarta veidlapas 1999. gadā ievieš valstīs, kas īsteno Šengenas Konvenciju un kuru tiesību aktos ir paredzēts tāds pierādījums.
1. Kopīgās konsulārās instrukcijas V nodaļas 1.4. punktam pievieno šādu teikumu: "Ja Šengenas valstu tiesību aktos ir paredzēts, ka vajadzīgs pierādījums par privātpersonu uzaicinājumiem vai komandējumiem, deklarācija par atbildības uzņemšanos vai izmitināšanas pierādījums, izmanto saskaņoto veidlapu. [1]."
2. Šengenas Līguma Līgumslēdzējas Puses aizpilda saskaņoto veidlapu, ievērojot savus tiesību aktus.
3. Saskaņoto veidlapu, kas Šengenas Līguma Līgumslēdzējām Pusēm jāizmanto, lai deklarētu atbildības uzņemšanos, ielūgumu vai sniegtu pierādījumus par izmitināšanu, sagatavo centralizēti saskaņā ar specifikāciju, kas noteikta A pielikumā (aizsardzības elementu tehniskais apraksts), A1 un A.2 pielikumā (paraugs). Saskaņotās veidlapas obligātie standartelementi ir norādīti B pielikumā.
4. Līgumslēdzēju Pušu izdoto dokumentu paraugus pievieno Kopīgajai konsulārajai instrukcijai kā 15. pielikumu.
5. Francija piegādā pārējām Šengenas valstīm vajadzīgās fotofilmas veidlapu izgatavošanai. Līgumslēdzējas Puses kopīgi uzņemas izmaksas.
6. Dokumenta aizsardzības elementus regulāri rūpīgi pārbauda (ja iespējams, reizi divos gados) neatkarīgi no vispārējiem grozījumiem, kas varētu būt vajadzīgi, ja veidlapa ir viltota vai ir kļuvuši zināmi drošības līdzekļi attiecībā uz aizsardzības elementiem.
7. Dokumentu sagatavo vismaz trijās valodās.
8. Šis lēmums stājas spēkā tad, kad Šengenas valstis ir nosūtījušas paziņojumu par to, ka tās ir veikušas vajadzīgos pasākumus.
(1999. gada 25. janvāris) par būvizstrādājumu atbilstības apliecināšanas procedūru saskaņā ar Padomes Direktīvas 89/106/EEK 20. panta 2. punktu attiecībā uz siltumizolācijas materiāliem (paziņots ar dokumentu Nr. C(1999) 115) (Dokuments attiecas uz EEZ)
(1999/91/EK) EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1988. gada 21. decembra Direktīvu 89/106/EEK par dalībvalstu tiesību aktu tuvināšanu attiecībā uz būvizstrādājumiem [1], kura grozīta ar Direktīvu 93/68/EEK [2], un jo īpaši tās 13. panta 4. punktu,
tā kā atbilstīgi Direktīvas 89/106/EEK 13. panta 3. punktam, lai apliecinātu ražojumu atbilstību, Komisijai no divām procedūrām jāizvēlas "vismazāk apgrūtinošā procedūra, kas ir droša"; tā kā tas nozīmē, ka jāpieņem lēmums par to, vai attiecīgajam ražojumam vai ražojumu grupai ražotāja uzraudzībā īstenota ražošanas kontroles sistēma ir nepieciešams un pietiekams nosacījums atbilstības apstiprināšanai, vai arī, ņemot vērā apsvērumus, kas saistīti ar atbilstību 13. panta 4. punktā minētajiem kritērijiem, jāiesaista apstiprināta sertifikācijas iestāde;
tā kā 13. panta 4. punktā paredzēts, ka šādi noteiktajai procedūrai jābūt norādītai pilnvarās un tehniskajās specifikācijās; tā kā tādēļ vēlams definēt ražojumu vai ražojumu grupas jēdzienu, ko lieto pilnvarojumos un tehniskajās specifikācijās;
tā kā abas 13. panta 3. punktā noteiktās procedūras sīki aprakstītas III pielikumā Direktīvai 89/106/EEK; tā kā tāpēc precīzi jānosaka paņēmieni, kā saskaņā ar III pielikumu abas procedūras īstenojamas attiecībā uz visiem ražojumiem un ražojumu grupām, jo III pielikumā ir norādes uz konkrētām sistēmām, kurām dodama priekšroka;
tā kā 13. panta 3. punkta a) apakšpunktā minētā procedūra atbilst sistēmām, kuras noteiktas pirmajai iespējai bez pastāvīgas uzraudzības un otrajai un trešajai iespējai III pielikuma 2. iedaļas ii) punktā, un procedūra, kas minēta 13. panta 3. punkta b) apakšpunktā, atbilst sistēmām, kuras noteiktas III pielikuma 2. iedaļas i) punktā, bet pirmajā iespējā ar pastāvīgu uzraudzību — III pielikuma 2. iedaļas ii) punktā noteiktajām sistēmām;
tā kā šajā lēmumā paredzētie pasākumi ir saskaņā ar Būvniecības pastāvīgās komitejas atzinumu,
IR PIEŅĒMUSI ŠO LĒMUMU.
1. pants
Ražojumiem un ražojumu grupām, kas noteikti I pielikumā, atbilstība jāapliecina saskaņā ar procedūru, saskaņā ar kuru ražotāja atbildībā tiek izveidota ražošanas procesa kontroles sistēma, ar kuru nodrošina ražojuma atbilstību attiecīgajiem tehniskajiem raksturlielumiem.
2. pants
Ražojumiem, kas norādīti II pielikumā, atbilstība jāapliecina saskaņā ar procedūru, pēc kuras papildus ražotāja atbildībā izveidotai ražošanas kontroles sistēmai ražošanas procesa vai ražojuma novērtēšanā un uzraudzībā tiek iesaistīta akreditēta sertifikācijas iestāde.
3. pants
Atbilstības apliecināšanas procedūru, kas noteikta III pielikumā, norāda pilnvarojumos norādījumiem par Eiropas tehnisko apstiprinājumu.
4. pants
Šis lēmums ir adresēts dalībvalstīm.
Komisijas Direktīva 1999/68/EK
(1999. gada 28. jūnijs),
ar ko nosaka papildnoteikumus attiecībā uz dekoratīvo augu šķirņu sarakstiem, kas glabājas pie piegādātājiem saskaņā ar Padomes Direktīvu 98/56/EK
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1998. gada 20. jūlija Direktīvu 98/56/EK par dekoratīvo augu pavairošanas materiālu tirdzniecību [1], un jo īpaši tās 9. panta 4. punktu,
(1) tā kā Komisijas Direktīva 93/78/EEK [2], nosaka īstenošanas pasākumus attiecībā uz dekoratīvo augu šķirņu sarakstiem, kas glabājas pie piegādātājiem saskaņā ar Padomes Direktīvu 91/682/EEK [3];
(2) tā kā Direktīva 91/682/EEK ir atcelta, sākot ar 1999. gada 1. jūliju un aizstāta ar Direktīvu 98/56/EK;
(3) tā kā saskaņā ar Direktīvas 98/56/EK 9. panta 4. punktu jāpieņem papildus īstenošanas noteikumi attiecībā uz dekoratīvo augu šķirņu sarakstiem, kas glabājas pie piegādātājiem, ieskaitot tehnisku aprakstu un nosaukumus;
(4) tā kā augu šķirņu sistēma jau Kopienas līmenī ietver šķirņu apraksta sistēmu;
(5) tā kā šāda sistēma arī ietver informāciju par šķirņu uzturēšanu un atšķirībām no vistuvākajām šķirnēm;
(6) tā kā ņemot vērā Kopienas tiesību attīstību, kas reglamentē augu šķirņu aizsardzību, ir vēlams nodrošināt saskaņotību starp šādiem tiesību aktiem attiecībā uz šķirņu aprakstu Direktīvas 98/56/EK ietvaros;
(7) tā kā Direktīva 93/78/EEK ir jāatceļ;
(8) tā kā pasākumi, kas paredzēti šajā direktīvā, ir saskaņā ar Pastāvīgās dekoratīvo augu pavairošanas materiāla komitejas atzinumu,
IR PIEŅĒMUSI ŠO DIREKTĪVU.
1. pants
Šī direktīva nosaka papildus īstenošanas noteikumus attiecībā uz dekoratīvo augu šķirņu sarakstiem, kas glabājas pie piegādātājiem saskaņā ar Direktīvas 98/56/EK 9. panta 1. punkta ceturto ievilkumu.
2. pants
1. Saraksti, kas glabājas pie piegādātājiem, ietver:
i) šķirnes nosaukumu, kopā ar tā plaši pazīstamajiem sinonīmiem, ja vajadzīgs;
ii) norādījumus par šķirnes uzturēšanu un izmantojamo pavairošanas sistēmu;
iii) šķirnes aprakstu, pamatojoties vismaz uz īpašībām un to izpausmēm, kā noteikts saskaņā ar noteikumiem par pieteikumiem, kas jāiesniedz par Kopienas augu šķirņu aizsardzību, ja vajadzīgs;
iv) ja iespējams, indikācijas par to, kā šķirne atšķiras no citām, tai vistuvākajām šķirnēm.
2. Šā panta 1. punkta ii) un iv) apakšpunkts neattiecas uz piegādātājiem, kuru darbība ir ierobežota ar pavairošanas materiāla vai dekoratīvo augu laišanu tirgū.
3. pants
Direktīvu 93/78/EEK atceļ, sākot ar šīs direktīvas 4. pantā minēto datumu.
4. pants
1. Dalībvalstīs stājas spēkā normatīvie un administratīvie akti, kas vajadzīgi, lai izpildītu šās direktīvas prasības līdz 1999. gada 31. decembrim. Tās par to tūlīt informē Komisiju.
2. Kad dalībvalstis paredz šādus pasākumus, tajos ietver atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka, kā izdarīt šādas atsauces.
3. Dalībvalstis dara Komisijai zināmus galvenos savu tiesību aktus, ko tās pieņem jomā, uz kuru attiecas šī direktīva
5. pants
Eiropas Parlamenta un Padomes Direktīva 1999/92/EK
(1999. gada 16. decembris)
par minimālajām prasībām to darba ņēmēju drošības un veselības aizsardzības uzlabošanai, kas pakļauti sprādzienbīstamas vides riskam (piecpadsmitā atsevišķā direktīva Direktīvas 89/391/EEK 16. panta 1. punkta nozīmē)
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 137. pantu,
ņemot vērā Komisijas priekšlikumu [1], kas iesniegts pēc konsultēšanās ar Darba drošības, higiēnas un veselības aizsardzības padomdevēju komiteju un Drošības un veselības aizsardzības komisiju kalnrūpniecības un citu ieguves rūpniecību nozarēs,
ņemot vērā Ekonomikas un sociālo lietu komitejas atzinumu [2],
rīkojoties saskaņā ar Līguma 251. pantā minēto procedūru, ņemot vērā kopīgo dokumentu, ko apstiprinājusi Samierināšanas komiteja 1999. gada 21. oktobrī [3],
tā kā:
(1) Līguma 137. pants paredz, ka Padome direktīvu veidā drīkst pieņemt minimālas prasības uzlabojumu ieviešanai, jo īpaši darba vidē, lai garantētu labāku darba ņēmēju veselības aizsardzības un drošības līmeni.
(2) Saskaņā ar šo pantu šīm direktīvām jāizvairās uzlikt administratīvus, finansiālus un juridiskus ierobežojumus, kas kavētu mazo un vidējo uzņēmumu izveidi un attīstību.
(3) Darba drošības, higiēnas un veselības uzlabošana ir mērķis, kas nav pakārtojams tīri ekonomiskiem apsvērumiem.
(4) Atbilstība minimālajām prasībām to darba ņēmēju drošības un veselības aizsardzības uzlabošanai, kas pakļauti sprādzienbīstamas vides riskam, ir būtiska, ja jānodrošina darba ņēmēju drošība un veselības aizsardzība.
(5) Šī direktīva ir atsevišķa direktīva Padomes 1989. gada 12. jūnija Direktīvas 89/391/EEK 16. panta 1. punkta nozīmē attiecībā uz pasākumu ieviešanu darba ņēmēju drošības un veselības aizsardzības darbā uzlabošanai [4]; tādēļ minētās direktīvas noteikumi, jo īpaši attiecībā uz darba ņēmēju informēšanu, konsultēšanu, līdzdalību un izglītošanu tāpat ir piemērojami gadījumos, kad darba ņēmēji ir pakļauti sprādzienbīstamas vides riskam, neierobežojot stingrākus vai specifiskus noteikumus, ko ietver šī direktīva.
(6) Šī direktīva ir praktisks solis tuvāk iekšējā tirgus sociālās dimensijas sasniegšanai.
(7) Eiropas Parlamenta un Padomes 1994. gada 23. marta Direktīva 94/9/EK par dalībvalstu likumu tuvināšanu attiecībā uz aprīkojumu un aizsargsistēmām, kas paredzētas izmantošanai potenciāli sprādzienbīstamā vidē [5] nosaka, ka tā ir paredzēta, lai sagatavotu papildu direktīvas, kas pamatotas uz Līguma 137. pantu, kurš attiecas uz sprādziena draudiem, kas rodas no noteiktas aprīkojuma izmantošanas un/vai instalācijas veidiem un metodēm.
(8) Aizsardzība no sprādziena ir jo īpaši svarīga drošībai; tā kā sprādzienu nekontrolētas liesmas un spiediens, indīgu, reakcijas rezultātā radušos produktu klātbūtne un darba ņēmēju elpošanai nepieciešamā apkārtējā skābekļa patērēšana apdraud darba ņēmēju dzīvību un veselību.
(9) Lai izveidotu saskaņotu stratēģiju sprādzienu novēršanai, organizatoriskiem pasākumiem jāpapildina tehniskie pasākumi, kas ieviesti darba vietā; Direktīva 89/391/EEK prasa, lai darba devējs izveidotu darba ņēmēju veselības un darba drošības riska novērtējumu; šī prasība jāuzskata par tādu, kas noteikta ar šo direktīvu, jo tā paredz, ka darba devējam jāizveido dokuments vai dokumentu sakopojums par aizsardzību pret sprādzieniem, kas atbilstu šajā direktīvā noteiktajām minimālajām prasībām un kas tiktu regulāri atjaunots; dokuments par aizsardzību pret sprādzieniem iekļauj briesmu identifikāciju, izvērtējumu un definē tos specifiskos pasākumus, kas jāveic, lai nodrošinātu darba ņēmēju, kas pakļauti sprādzienbīstamas vides riskam, veselības aizsardzību un drošību saskaņā ar Direktīvas 89/391/EEK 9. pantu; dokuments par aizsardzību pret sprādzieniem var būt daļa no veselības un darba drošības apdraudējumu novērtējuma, kas prasīts ar Direktīvas 89/391/EEK 9. Pantu.
(10) Sprādziena riska novērtējumu var pieprasīt arī saskaņā ar citiem Kopienas tiesību aktiem; tā kā lai izvairītos no nevajadzīgas darba dubultošanas, darba devējam jāatļauj saskaņā ar valsts praksi kombinēt dokumentus, dokumentu daļas vai citus ekvivalentus ziņojumus, kas izstrādāti saskaņā ar citiem Kopienas aktiem, lai izveidotu vienotu "ziņojumu par drošību".
(11) Sprādzienbīstamas vides rašanās novēršana iekļauj arī aizstāšanas principa piemērošanu.
(12) Koordinācija jāveic, kad darba ņēmēji no vairākiem uzņēmumiem ir kopā vienā darba vietā.
(13) Profilakses pasākumi vajadzības gadījumā jāaizvieto ar papildu pasākumiem, kas stājas spēkā mirklī, kad notikusi aizdegšanās; maksimālu drošību var sasniegt, apvienojot profilakses pasākumus ar citiem papildu pasākumiem, kas ierobežo sprādziena kaitīgo ietekmi uz darba ņēmējiem.
(14) Pilnībā piemērojama Padomes 1992. gada 24. jūnija Direktīva 92/58/EEK par minimālajām prasībām drošības un/vai veselības zīmju nodrošināšanai darbā (devītā atsevišķā direktīva Direktīvas 89/391/EEK 16. panta 1. punkta nozīmē) [6], jo īpaši vietās, kas ir tieši blakus bīstamām teritorijām, kur smēķēšana, metāla griešana, metināšana un citas darbības, kas rada liesmas vai dzirksteles, var mijiedarboties ar bīstamo vidi.
(15) Direktīva 94/9/EK iedala aprīkojumu un aizsargsistēmas, uz ko tā attiecas, aprīkojumu grupās un kategorijās; šī direktīva paredz, ka darba devējs vietās, kur var rasties sprādzienbīstama vide, izveido zonu klasifikāciju un nosaka, kāds aprīkojums un aizsargsistēmu grupas un kategorijas jāizmanto katrā zonā,
IR PIEŅĒMUSI ŠĀDU DIREKTĪVU.
I IEDAĻA
VISPĀRĪGI NOTEIKUMI
1. pants
Mērķis un joma
1. Šī direktīva, kas ir piecpadsmitā atsevišķā direktīva Direktīvas 89/391/EEK 16. panta 1. punkta nozīmē, nosaka minimālās prasības to darba ņēmēju drošības un veselības aizsardzībai, kas pakļauti potenciāliem sprādzienbīstamas vides draudiem, kā definēts 2. pantā.
2. Šo direktīvu nepiemēro:
a) vietās, ko tieši izmanto pacientu ārstēšanai un tās laikā;
b) izmantojot ierīces, kas dedzina gāzveida degvielas saskaņā ar Direktīvu 90/396/EEK [7];
c) sprāgstvielu vai ķīmiski nestabilu vielu ražošanai, tirgošanai, izmantošanai, uzglabāšanai un pārvadāšanai;
d) minerālu ieguves rūpniecībā, uz ko attiecas Direktīva 92/91/EEK [8] vai Direktīva 92/104/EEK [9];
e) to sauszemes, ūdens un gaisa transporta veidu izmantošanai, kam piemēro attiecīgos starptautisko vienošanos noteikumus (piem., ADNR, ADR, ICAO, IMO, RID) un Kopienas direktīvas, kas īsteno šīs vienošanās. Transporta veidi, kas paredzēti lietošanai iespējami sprādzienbīstamā vidē, netiek izslēgti.
3. Direktīvā 89/391/EEK paredzētie noteikumi un atbilstīgās atsevišķās direktīvas ir pilnīgi piemērojamas 1. punktā minētajam jautājumam, neierobežojot striktākus un/vai specifiskākus noteikumus, ko ietver šī direktīva.
2. pants
Definīcija
Šajā direktīvā "sprādzienbīstama vide" nozīmē viegli uzliesmojošu vielu gāzu, tvaiku vai putekļu un gaisa maisījumu atmosfēriskos apstākļos, kurā pēc tam, kad notikusi aizdegšanās, degšana izplatās pa visu neaizdedzināto maisījumu.
II IEDAĻA
DARBA DEVĒJA PIENĀKUMI
3. pants
Aizsardzība pret sprādzieniem un to novēršana
Ar nolūku novērst sprādzienus Direktīvas 89/391/EEK 6. panta 2. punkta nozīmē un nodrošināt aizsardzību pret tiem, darba devējam jāveic tehniski un/vai organizatoriski pasākumi, kas atbilst darbības veidam, prioritātes kārtībā un saskaņā ar šiem pamatprincipiem:
- sprādzienbīstamas vides veidošanās novēršana vai, ja darbības veids to neļauj,
- sprādzienbīstamas vides aizdegšanās novēršana, un
- sprādziena iespējamo kaitīgo efektu mīkstināšana, lai nodrošinātu darba ņēmēju veselības un drošības aizsardzību.
Šos pasākumus apvieno un/vai aizvieto vajadzības gadījumā ar pasākumiem pret sprādziena izplatīšanos un regulāri atkārtoti izskata, kā arī izskata jebkurā gadījumā, kad notiek būtiskas izmaiņas.
4. pants
Sprādziena riska vērtējums
1. Izpildot Direktīvas 89/391/EEK 6. panta 3. punktā un 9. panta 1. punktā noteiktās saistības, darba devējs izvērtē konkrēto risku, ko rada sprādzienbīstama vides, vismaz ņemot vērā:
- sprādzienbīstamas vides rašanās iespēju un tās noturību,
- aizdegšanās avotu klātbūtnes, to iedarbošanos un efektivitātes iespēju, to skaitā elektrostatisko izlādēšanos,
- izmantotās iekārtas, vielas, procesus un to iespējamo mijiedarbību,
- paredzamo seku mērogu.
Sprādziena risku novērtē kopumā.
2. Izvērtējot sprādziena risku, ņem vērā vietas, kas ir vai var būt ar atverēm savienotas ar vietām, kur var rasties sprādzienbīstama vide.
5. pants
Vispārīgas saistības
Lai nodrošinātu darba ņēmēju drošību un veselības aizsardzību un saskaņā ar riska novērtēšanas pamatprincipiem un tiem, kas minēti 3. pantā, darba devējs veic nepieciešamos pasākumus, lai:
- ja sprādzienbīstama vide var rasties tādos daudzumos, lai apdraudētu darba ņēmēju un citu veselības aizsardzību un drošību, darba apstākļi ir tādi, lai darbu varētu veikt droši,
- darba vidē, kur var rasties sprādzienbīstama vide tādos daudzumos, lai apdraudētu darba ņēmēju drošību un veselību, saskaņā ar riska vērtējumu ar atbilstīgiem tehniskiem līdzekļiem nodrošina atbilstīgu pārraudzību darba ņēmēju klātbūtnes laikā.
6. pants
Koordinēšanas pienākums
Ja darba ņēmēji no vairākiem uzņēmumiem ir kopā vienā darba vietā, katrs darba devējs ir atbildīgs par visiem jautājumiem, kas nonāk viņa kontrolē.
Neskarot katra darba devēja individuālo atbildību, kas paredzēta Direktīvā 89/391/EEK, par darba vietu atbildīgais darba devējs saskaņā ar valsts tiesību aktiem un/vai praksi koordinē visu pasākumu piemērošanu attiecībā uz darba ņēmēju veselību un drošību un 8. pantā minētajā dokumentā par aizsardzību pret sprādzienu paziņo šīs koordinācijas mērķi un pasākumus, kā arī kārtību tās ieviešanai.
7. pants
Vietas, kur var rasties sprādzienbīstama vide
1. Vietas, kur var rasties sprādzienbīstama vide, darba devējs klasificē zonās saskaņā ar I pielikumu.
2. Darba devējs nodrošina, ka II pielikumā noteiktās minimālās prasības piemēro vietās, uz ko attiecas 1. punkts.
3. Vajadzības gadījumā vietas, kur var rasties sprādzienbīstama vide tādos daudzumos, ka tiek apdraudēta darba ņēmēju veselība un drošība, apzīmē ar zīmēm to ieejas vietās saskaņā ar III pielikumu.
8. pants
Dokuments par aizsardzību pret sprādzienu
Izpildot 4. pantā noteiktos pienākumus, darba devējs nodrošina, ka tiek sastādīts un regulāri atjaunots dokuments, šeit turpmāk "dokuments par aizsardzību pret sprādzienu".
Dokuments par aizsardzību pret sprādzienu jo īpaši uzskatāmi norāda:
- ka sprādziena draudi ir noteikti un novērtēti,
- ka tiks veikti adekvāti pasākumi, lai sasniegtu šīs direktīvas mērķus,
- tās vietas, kas ir sadalītas zonās saskaņā ar I pielikumu,
- tās vietas, uz kurām attiecas II pielikumā noteiktās minimālās prasības,
- ka darba vietas un darba aprīkojums, to skaitā brīdināšanas iekārtas, ir izveidotas, darbinātas un uzturētas, pienācīgi ņemot vērā drošību,
- ka saskaņā ar Padomes Direktīvu 89/655/EEK [10] ir veikti priekšdarbi, kas nodrošina drošu darba aprīkojuma izmantošanu.
Dokumentu par aizsardzību pret sprādzienu sastāda pirms darba uzsākšanas un caurskata tad, kad darba vieta, darba aprīkojums vai darba organizācija piedzīvo būtiskas izmaiņas, paplašinājumus vai pārveides.
Darba devējs var apvienot pastāvošo sprādziena riska vērtējumus, dokumentus vai citus līdzvērtīgus ziņojumus, kas izstrādāti saskaņā ar citiem Kopienas tiesību aktiem.
9. pants
Īpašas prasības darba aprīkojumam un darba vietām
1. Tam darba aprīkojumam, ko izmanto vietās, kur var rasties sprādzienbīstama vide, ko jau izmanto vai kas pirmo reizi ir darīts pieejams uzņēmumos vai iestādēs līdz 2003. gada 30. jūnijam, pēc šā datuma jāatbilst II pielikuma A daļā noteiktajām minimālajām prasībām, ja uz to neattiecas neviena cita Kopienas direktīva vai attiecas tikai daļēji.
2. Darba aprīkojumam, kas paredzēts izmantošanai vietās, kur var rasties sprādzienbīstama vide, un kas pirmo reizi darīts pieejams uzņēmumos vai iestādēs pēc 2003. gada 30. jūnija, jāatbilst II pielikuma A un B daļās noteiktajām minimālajām prasībām.
3. Darba vietām, kas ietver vietas, kur var rasties sprādzienbīstama vide, un ko pirmo reizi izmanto pēc 2003. gada 30. jūnija, jāatbilst šajā direktīvā noteiktajām minimālajām prasībām.
4. Ja darba vietas, kas ietver vietas, kur var rasties sprādzienbīstama vide, ir izmantotas pirms 2003. gada 30. jūnija, tām jāatbilst šajā direktīvā noteiktajām minimālajām prasībām ne vēlāk kā trīs gadus pēc šā datuma.
5. Ja pēc 2003. gada 30. jūnija darba vietās, kas ietver vietas, kur var rasties sprādzienbīstama vide, veic jebkādas izmaiņas, paplašināšanos vai restrukturizāciju, darba devējs veic nepieciešamos pasākumus, lai nodrošinātu, ka tās atbilst šajā direktīvā noteiktajām minimālajām prasībām.
III IEDAĻA
DAŽĀDI NOTEIKUMI
10. pants
Pielikumu koriģēšana
Tikai tehniskas korekcijas pielikumos, kuru vajadzību rada:
- direktīvu pieņemšana par tehnisko saskaņošanu un standartizēšanu aizsardzības pret sprādzieniem jomā, un/vai
- tehnikas attīstība, izmaiņas starptautiskos noteikumos vai specifikācijās, kā arī jauni atklājumi par sprādzienu novēršanu un aizsardzību pret tiem,
pieņem Direktīvas 89/391/EEK 17. pantā noteiktajā kārtībā.
11. pants
Labas prakses rokasgrāmata
Komisija izstrādā praktiskas vadlīnijas labas prakses rokasgrāmatā, kas nav saistoša. Šī rokasgrāmata attiecas uz 3., 4., 5., 6., 7. un 8. pantā, I pielikumā un II pielikuma A daļā minētajiem tematiem.
Komisija vispirms konsultējas ar Darba drošības, higiēnas un veselības aizsardzības padomdevēju komiteju saskaņā ar Padomes Lēmumu 74/325/EEK [11].
Šīs direktīvas piemērošanai dalībvalstis cik vien iespējams ņem vērā iepriekšminēto rokasgrāmatu, veidojot savas valsts politiku darba ņēmēju veselības un drošības aizsardzībai.
12. pants
Informācija uzņēmumiem
Dalībvalstīm pēc pieprasījuma jācenšas darīt pieejamu darba devējiem attiecīgo informāciju saskaņā ar 11. pantu ar īpašu atsauci uz labas prakses rokasgrāmatu.
13. pants
Nobeiguma noteikumi
1. Dalībvalstīs stājas spēkā normatīvie un administratīvie akti, kas vajadzīgi, lai vēlākais līdz 2003. gada 30. jūnijam izpildītu šīs direktīvas prasības. Dalībvalstis par to nekavējoties informē Komisiju.
Kad dalībvalstis paredz šos pasākumus, tajos ietver atsauci uz šo direktīvu vai arī šādu atsauci pievieno to oficiālajai publikācijai. Dalībvalstis nosaka metodes, kā izdarīt šādas atsauces.
2. Dalībvalstis dara Komisijai zināmus galvenos savu tiesību aktus, ko tās jau ir pieņēmušas vai pieņem jomā, uz ko attiecas šī direktīva.
3. Dalībvalstis ziņo Komisijai reizi piecos gados par šīs direktīvas prasību praktisku ieviešanu, norādot darba devēju un darba ņēmēju viedokļus. Komisija par to informē Eiropas Parlamentu, Padomi, Ekonomikas un sociālo lietu komiteju un Darba drošības, higiēnas un veselības aizsardzības padomdevēju komiteju.
14. pants
KOMISIJAS DIREKTĪVA 1999/98/EK
(1999. gada 15. decembris),
ar kuru tehnikas attīstībai pielāgo Eiropas Parlamenta un Padomes Direktīvu 96/79/EK, kas attiecas uz mehāniskajā transportlīdzeklī esošo personu aizsardzību frontālas sadursmes gadījumā
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Direktīvu 70/156/EEK (1970. gada 6. februāris) par dalībvalstu tiesību aktu tuvināšanu attiecībā uz mehānisko transportlīdzekļu un to piekabju tipa apstiprinājumu[1], kurā jaunākie grozījumi izdarīti ar Eiropas Parlamenta un Padomes Direktīvu 98/91/EK[2], un jo īpaši tās 13. panta 2. punktu,
ņemot vērā Eiropas Parlamenta un Padomes Direktīvu 96/79/EK (1996. gada 16. decembris), kas attiecas uz mehāniskajā transportlīdzeklī esošo personu aizsardzību frontālas sadursmes gadījumā un ar ko groza Direktīvu 70/156/EEK[3],
tā kā:
(1) Direktīva 96/79/EK ir viena no atsevišķajām direktīvām, uz ko attiecas Kopienas apstiprināšanas procedūra, kura ieviesta ar Padomes Direktīvu 70/156/EEK. Tādējādi Direktīvas 70/156/EEK noteikumi, ko piemēro transportlīdzekļu sistēmām, detaļām un atsevišķām tehniskām vienībām, attiecas uz šo Direktīvu.
(2) Īstenojot Direktīvas 96/79/EK 4. panta b) punktu, Komisijai bija atkārtoti jāpārbauda un attiecīgā gadījumā jāgroza tās pašas minētās direktīvas II pielikuma 7. papildinājums, lai ņemtu vērā Hybrid III manekena papēža novērtējuma testus, tostarp transportlīdzekļu testus.
(3) Šajā direktīvā paredzētie pasākumi ir saskaņā ar atzinumu, ko sniegusi ar Direktīvu 70/156/EEK izveidotā Komiteja pielāgošanai tehnikas attīstībai,
IR PIEŅĒMUSI ŠO DIREKTĪVU.
1. pants
Direktīvas 96/79/EK II pielikumu groza saskaņā ar šīs direktīvas pielikumu.
2. pants
1. No 2000. gada 1. oktobra dalībvalstis Hybrid III manekena papēža novērtējuma testu dēļ nedrīkst:
- ne atteikt EK apstiprinājumu jaunam transportlīdzekļa tipam,
- ne aizliegt transportlīdzekļa reģistrāciju, pārdošanu vai nodošanu ekspluatācijā,
ja Hybrid III manekena papēža novērtējuma testi atbilst ar šo direktīvu grozītās Direktīvas 96/79/EK prasībām.
2. No 2001. gada 1. aprīļa dalībvalstis vairs nedrīkst piešķirt EK transportlīdzekļa tipa apstiprinājumu saskaņā ar Direktīvas 70/156/EEK 4. pantu, ja nav izpildīti ar šo direktīvu grozītās Direktīvas 96/79/EK noteikumi.
3. pants
1. Dalībvalstīs stājas spēkā normatīvie un administratīvie akti, kas vajadzīgi, lai vēlākais 2000. gada 30. septembrī izpildītu šīs direktīvas prasības. Par to dalībvalstis tūlīt informē Komisiju.
Kad dalībvalstis pieņem minētos aktus, tajos iekļauj atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka, kā izdarāmas šādas atsauces.
2. Dalībvalstis dara Komisijai zināmus to savu tiesību aktu galvenos noteikumus, ko tās pieņēmušas jomā, uz kuru attiecas šī direktīva.
4. pants
iestāžu nolīgums
(1999. gada 25. maijs)
EIROPAS PARLAMENTS, EIROPAS SAVIENĪBAS PADOME UN EIROPAS KOPIENU KOMISIJA,
norādot uz Eiropas Parlamenta 1998. gada 7. oktobra rezolūciju par Krāpšanas novēršanas koordinācijas daļas (UCLAF) neatkarību, pienākumiem un statusu [1],
atsaucoties uz Padomes 1999. gada 15. marta secinājumiem, kas pieņemti pēc sīkākām apspriedēm ar Eiropas Parlamenta un Komisijas pārstāvjiem,
ņemot vērā Komisijas Lēmumu 1999/352/EK, EOTK, Euratom (1999. gada 28. aprīlis), ar ko izveido Eiropas Biroju krāpšanas apkarošanai [2],
(1) tā kā Eiropas Parlamenta un Padomes Regula (EK) Nr. 1073/1999 [3] un Padomes Regula (Euratom) Nr. 1074/1999 [4] par izmeklēšanu, ko veic Eiropas Birojs krāpšanas apkarošanai, nosaka to, ka Birojam jāsāk un jāveic administratīvā izmeklēšana struktūrās, iestādēs, birojos un aģentūrās, kas ir izveidotas ar Eiropas Kopienas vai Eiropas Atomenerģijas kopienas dibināšanas līgumu vai pamatojoties uz tiem;
(2) tā kā Komisija ir noteikusi, ka Eiropas Birojs krāpšanas apkarošanai ir atbildīgs ne vien par finanšu interešu aizsardzību, bet arī par visām darbībām, kas attiecas uz Kopienas interešu aizsardzību pret nelikumīgu rīcību, kura var būt par pamatu administratīvai lietai vai krimināllietai;
(3) tā kā krāpšanas apkarošanas joma jāpaplašina un tās efektivitāte jāpalielina, izmantojot esošās zināšanas administratīvās izmeklēšanas jomā;
(4) tā kā tāpēc, pamatojoties uz savu administratīvo autonomiju, visām struktūrām, iestādēm, birojiem un aģentūrām jāuztic šim birojam pienākums veikt iekšēju administratīvu izmeklēšanu, lai atklātu smagus pārkāpumus attiecībā uz amata pienākumu pildīšanu, kas var būt Kopienas ierēdņu un darbinieku tāda pienākumu nepildīšana, kā noteikts Eiropas Kopienu Civildienesta noteikumu un Kopienu pārējo darbinieku nodarbināšanas kārtības (turpmāk "Civildienesta noteikumi") 11. pantā, 12. panta otrajā un trešajā daļā, 13., 14., 16. pantā un 17. panta pirmajā daļā, kura kaitē Kopienas interesēm un var būt par pamatu disciplinārlietai vai, attiecīgos gadījumos, krimināllietai vai smagam pārkāpumam, kā noteikts Civildienesta noteikumu 22. pantā, vai Kopienu struktūru, iestāžu, biroju un aģentūru, uz kurām neattiecas Civildienesta noteikumi, locekļu, vadītāju vai darbinieku līdzīgu pienākumu nepildīšanai;
(5) tā kā šāda izmeklēšana jāveic, pilnībā ievērojot attiecīgos Eiropas Kopienu dibināšanas līgumu noteikumus, kā arī to īstenošanas dokumentus, īpaši Protokolu par privilēģijām un imunitāti un Civildienesta noteikumus;
(6) tā kā šāda izmeklēšana visās Kopienas struktūrās, iestādēs, birojos un aģentūrās jāveic saskaņā ar vienlīdzīgiem nosacījumiem; tā kā šā uzdevuma uzticēšanai Birojam nevajadzētu ietekmēt pašu struktūru, iestāžu, biroju un aģentūru pienākumus un nekādi nevajadzētu mazināt attiecīgo personu tiesisko aizsardzību;
(7) tā kā līdz Civildienesta noteikumu grozījumu pieņemšanai jānosaka praktiski pasākumi par to, kā struktūru un iestāžu locekļiem, biroju un aģentūru vadītājiem un struktūru, iestāžu, biroju un aģentūru ierēdņiem un darbiniekiem jāsadarbojas iekšējās izmeklēšanas sekmīgai veikšanai,
apspriedušies, lai sagatavotu kopīgus noteikumus minētajā nolūkā,
aicinot citas struktūras, iestādes, birojus un aģentūras pievienoties šim nolīgumam,
IR VIENOJUŠIES:
1. Pieņemt kopīgus noteikumus, kuros ir īstenošanas pasākumi, kas vajadzīgi, lai nodrošinātu attiecīgajā iestādē Biroja veiktās izmeklēšanas sekmīgu norisi. Šādas izmeklēšanas lietas izmanto:
- lai apkarotu krāpšanu, korupciju un citas nelikumīgas darbības, kas kaitē Eiropas Kopienu finanšu interesēm;
- lai atklātu nopietnus gadījumus attiecībā uz amata pienākumu pildīšanu, kas var būt saistīti ar Kopienu ierēdņu un citu darbinieku pienākumu nepildīšanu, kā rezultātā var ierosināt disciplinārlietu vai attiecīgā gadījumā krimināllietu, vai arī ar to locekļu, vadītāju vai personāla locekļu līdzīgu pienākumu nepildīšanu, uz kuriem Civildienesta noteikumi neattiecas.
Šādu izmeklēšanu veic, pilnībā ievērojot attiecīgos Eiropas Kopienu dibināšanas līgumu noteikumus, kā arī to ieviešanas dokumentus, īpaši Protokolu par privilēģijām un neaizskaramību un Civildienesta noteikumus.
Izmeklēšanu veic arī saskaņā ar Eiropas Kopienas un Eiropas Atomenerģijas kopienas regulu noteikumiem.
2. Sagatavot šādus noteikumus un padarīt tos tūlīt piemērojamus, pieņemot iekšēju lēmumu saskaņā ar šim nolīgumam pievienoto paraugu, un nenovirzīties no šā parauga, izņemot, ja to īpašo prasību dēļ šāda novirzīšanās ir tehniski nepieciešama.
3. Atzīt vajadzību nosūtīt Birojam atzinuma saņemšanai visus pieprasījumus par imunitātes atcelšanu ierēdnim vai darbiniekam saistībā ar tiesvedību par visiem krāpšanas, korupcijas vai citas nelikumīgas darbības gadījumiem. Ja pieprasījums par imunitātes atcelšanu attiecas uz kādu no šo iestāžu darbiniekiem, par to informē Biroju.
4. Paziņot Birojam par noteikumiem, ko tās ir sagatavojušas, lai īstenotu šo nolīgumu.
Šo nolīgumu var grozīt tikai ar parakstītājiestāžu noteiktu piekrišanu.
Ar šo citas struktūras, iestādes, biroji un aģentūras, kas ir izveidotas ar Eiropas Kopienas vai Eiropas Atomenerģijas kopienas dibināšanas līgumu vai pamatojoties uz tiem, tiek aicinātas pievienoties šim nolīgumam, nosūtot deklarāciju, kas adresēta kopīgi parakstītājiestāžu priekšsēdētājiem.
Šis nolīgums stājas spēkā 1999. gada 1. jūnijā.
PADOMES REGULA (EK) Nr. 150/1999 (1999. gada 19. janvāris), ar kuru groza Regulu (EEK) Nr. 2262/84, ar ko nosaka īpašus pasākumus attiecībā uz olīveļļu
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 43. pantu,
ņemot vērā Komisijas priekšlikumu[1],
ņemot vērā Eiropas Parlamenta atzinumu[2],
tā kā saskaņā ar Regulas (EEK) Nr. 2262/84[3] 1. panta 5. punktu Padomei ar kvalificētu balsu vairākumu pēc Komisijas priekšlikuma līdz 1999. gada 1. janvārim jāpieņem aģentūru faktisko izdevumu finansēšanas metode, ko piemēros no 1999./2000. tirdzniecības gada;
tā kā ir noteikts trīs gadus ilgs pārejas laiks, kas aptver tirgus organizācijas reformu olīveļļas nozarē un kam jāsākas no 1998./1999. tirdzniecības gada; tā kā aģentūras turpinās veikt ierastos darbus kā pārejas laikā, tā arī pirmajā tirdzniecības gadā pēc šā pārejas laika; tā kā tādēļ jāparedz, ka Kopiena veic iemaksas, lai finansētu aģentūru izdevumus minētajā periodā nolūkā nodrošināt, ka tās var darboties efektīvi un saskaņā ar noteikumiem, kas ietilpst Regulā (EEK) Nr. 2262/84 paredzētās administratīvās autonomijas sistēmā,
IR PIEŅĒMUSI ŠO REGULU.
1. pants
Ar šo Regulas (EEK) Nr. 2262/84 1. panta 5. punkta pēdējās divas daļas aizstāj ar šādām:
"No Eiropas Kopienu vispārējā budžeta apmaksā 50 % aģentūru faktisko izdevumu trīs gadus ilgā laikposmā no 1999./2000. tirdzniecības gada.
Līdz 2001. gada 1. oktobrim Komisija apsver vajadzību turpināt Kopienas iemaksas aģentūru izdevumu finansēšanai un attiecīgā gadījumā iesniedz Padomei priekšlikumu. Saskaņā ar Līguma 43. panta 2. punktā paredzēto procedūru Padome līdz 2002. gada 1. janvārim pieņem lēmumu par attiecīgo izdevumu finansēšanu."
2. pants
Šī regula stājas spēkā septītajā dienā pēc publicēšanas Eiropas Kopienu Oficiālajā Vēstnesī.
(1999. gada 16. marts), ar kuru groza Regulu (EK) Nr. 577/97, ar ko paredz dažus sīki izstrādātus noteikumus, lai piemērotu Padomes Regulu (EK) Nr. 2991/94, ar ko nosaka standartus ziežamajiem taukiem, un Padomes Regulas (EEK) Nr. 1898/87 par piena un piena produktu tirdzniecībā izmantoto apzīmējumu aizsardzību
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Regulu (EK) Nr. 2991/94, ar ko nosaka standartus ziežamajiem taukiem [1], un jo īpaši tās 8. pantu,
ņemot vērā Padomes 1987. gada 2. jūlija Regulu (EEK) Nr. 1898/87 par piena un piena produktu tirdzniecībā izmantoto apzīmējumu aizsardzību [2], kurā jaunākie grozījumi izdarīti ar Regulu (EK) Nr. 222/98 [3], un īpaši tās 4. panta 2. punktu,
Regulas (EK) Nr. 577/97 I pielikuma V punkta pirmajā ievilkumā "34 %" aizstāj ar "20 %".
(1999. gada 26. marts), ar ko piekto reizi groza Regulu (EK) Nr. 785/95, ar kuru paredz sīki izstrādātus noteikumus Padomes Regulas (EK) Nr. 603/95 par žāvētas rupjās lopbarības tirgus kopīgo organizāciju
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1995. gada 21. februāra Regulu (EK) Nr. 603/95 par žāvētas rupjās lopbarības tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 1347/95 [2], un jo īpaši tās 18. pantu,
tā kā 2. panta 2. punkta a) apakšpunkta pirmais ievilkums Komisijas 1995. gada 6. aprīļa Regulā (EK) Nr. 785/95, ar kuru paredz sīki izstrādātus noteikumus par to, kā piemērot Padomes Regulu (EK) Nr. 603/95 par žāvētās rupjās lopbarības tirgus kopīgo organizāciju [3], un kurā jaunākie grozījumi izdarīti ar Regulu (EK) Nr. 1794/97 [4], nosaka, ka žāvētājiem, kas lietojami rupjās barības žāvēšanai, ieejas punktā ir jāsasniedz gaisa temperatūra, kas nav zemāka par 93 °C;
tā kā daudzi zinātniski pētījumi rāda, ka žāvējot rupjo barību augstā temperatūrā, tiek saglabāta augstas kvalitātes uzturvērtība, jo īpaši tajā ietilpstošo beta-karotīnu;
tā kā situācija žāvētās rupjās barības tirgū, kam raksturīgs cenu samazinājums un ražošanas pieaugums, liek nodrošināt tāda augstas uzturvērtības galaprodukta piegādes, ko iegūst salīdzināmos konkurences apstākļos, un attaisnot atbalsta apjomu, ko piešķir kā ieguldījumu pārstrādes izmaksās; tā kā minētais mērķis ir sasniedzams, izvēršot praksi, kad kaltēšana notiek augstā temperatūrā;
tā kā lielākajā daļā pārstrādes uzņēmumu rupjās barības pārstrādi veic augstā temperatūrā; tā kā tādēļ būtu jāparedz, ka tie uzņēmumi, kas vēl strādā ar 93 °C gaisa temperatūru ieejas punktā, saprātīgā termiņā jāpārveido atbilstoši minētajai praksei;
tā kā kompetentajai iestādei ir jāapstiprina šim nolūkam vajadzīgie tehniskie pārveidojumi;
tā kā dažās dalībvalstīs pašlaik lieto nelielu daudzumu tādu horizontālās lentes žāvētavu, kas nodrošina vismaz 110 °C gaisa temperatūru ieejas punktā; tā kā tās ir nelielas, zemas jaudas iekārtas, kuru darba temperatūru nevar paaugstināt bez ievērojamiem tehniskiem pārveidojumiem; tā kā tādēļ tās var atkāpes dēļ atbrīvot no prasības par minimālo kaltēšanas temperatūru 350 °C, ievērojot to, ka pēc 1999./2000. tirdzniecības gada sākuma netiks apstiprinātas jaunas šāda veida iekārtas;
tā kā Regulas (EK) Nr. 785/95 15. panta b) apakšpunktā ir noteikts, ka dalībvalstīm jāinformē Komisija par platībām un daudzumiem, uz ko attiecas piegādes līgumi un deklarācijas; tā kā pieredze rāda, ka minētais paziņojums var būt pretrunīgas un neapmierinošas informācijas avots; tā kā tādēļ tas būtu jāatceļ;
tā kā Žāvētas rupjās lopbarības komiteja tās priekšsēdētāja noteiktajā termiņā nav sniegusi atzinumu,
IR PIEŅĒMUSI ŠO REGULU.
1. pants
Šādi groza Regulu (EK) Nr. 785/95:
1. Ar šādu tekstu aizstāj 2. panta 2. punkta a) apakšpunkta pirmo ievilkumu:
2. pants
1. Žāvētāju tehniskos pārveidojumus, kas prasīti 1. panta 1. punktā, veic, neierobežojot pienākumu informēt kompetento iestādi, termiņā, kas noteikts Regulas (EK) Nr. 785/95 4. panta 1. punkta a) apakšpunkta pēdējā daļā, lai saņemtu apstiprinājumu.
2. Dalībvalstis līdz 1999. gada 15. maijam nosūta Komisijai to horizontālās lentes žāvētavu sarakstu, kam apstiprinājums piešķirts līdz 1999./2000. tirdzniecības gada sākumam un kas tādējādi atbilst 1. panta 1. punktā paredzētajai atkāpei no prasības.
3. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 730/1999
(1999. gada 7. aprīļa),
ar ko nosaka tirdzniecības standartu burkāniem
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1996. gada 28. oktobra Regulu (EK) Nr. 2200/96 par augļu un dārzeņu tirgus kopīgo organizāciju [1], kurā jaunākie grozījumi izdarīti ar Komisijas Regulu (EK) Nr. 2520/97 [2], un jo īpaši tās 2. panta 2. punktu,
tā kā burkāni ir to produktu sarakstā, kas Regulas (EK) Nr. 2200/96 I pielikumā minēti kā produkti, par kuriem jāpieņem standarti; tā kā Komisijas 1989. gada 10. aprīļa Regula (EEK) Nr. 920/89, ar ko paredz kvalitātes standartus burkāniem, citrusaugļiem, deserta āboliem un bumbieriem [3], kurā jaunākie grozījumi izdarīti ar Regulu (EK) Nr. 2536/98 [4], ir bieži grozīta un vairs nenodrošina juridisku skaidrību;
tā kā tādēļ attiecīgie noteikumi ir jāpārstrādā, bet Regulas (EEK) Nr. 920/89 I pielikums jāatceļ; tā kā tādēļ, lai nodrošinātu pārredzamību pasaules tirgū, būtu jāņem vērā tas standarts burkāniem, ko ieteikusi Apvienoto Nāciju Organizācijas Eiropas Ekonomikas komisijas (ANO EEK) darba grupa ātri bojājošos produktu pārstrādes standartizācijai un kvalitātes uzlabošanai;
tā kā minēto standartu piemērošanas rezultātā no tirgus jāizņem neapmierinošas kvalitātes produkti un jāpielāgo ražošana, lai apmierinātu patērētāju prasības un atvieglotu tirdzniecības attiecības, kuru pamatā ir godīga konkurence, tādējādi palīdzot uzlabot produkcijas rentabilitāti;
tā kā šie standarti ir piemērojami visos tirdzniecības posmos; tā kā pārvadāšana lielos attālumos, uzglabāšana zināmu laiku vai dažādās manipulācijas, ko veic ar produktiem, var izraisīt bojāšanos sakarā ar produktu bioloģisko attīstību vai to tendenci ātri bojāties; tā kā šī bojāšanās būtu jāņem vērā, piemērojot iepriekš minētos standartus tajos tirdzniecības posmos, kas seko nosūtīšanai; tā kā augstākās kategorijas produkti ir jāšķiro un jāiepako īpaši uzmanīgi, attiecībā uz tiem ir jāņem vērā tikai nepietiekams svaigums un turgescence;
tā kā šajā regulā paredzētie pasākumi saskan ar Svaigu augļu un dārzeņu pārvaldības komitejas atzinumu,
IR PIEŅĒMUSI ŠO REGULU.
1. pants
Pielikumā ir noteikts tirdzniecības standarts burkāniem, uz kuriem attiecas KN kods 07061000.
Standartu piemēro visos tirdzniecības posmos saskaņā ar nosacījumiem, kas izklāstīti Regulā (EK) Nr. 2200/96.
Tomēr posmos, kas seko nosūtīšanai, produkti attiecībā uz standarta noteikumiem var būt:
- mazliet mazāk svaigi un ar mazliet mazāku turgescenci,
- un produkti, kas nav augstākas kategorijas produkti – nedaudz iebojāti sakarā ar to nobriešanu un tendenci bojāties.
2. pants
Regulu (EEK) Nr. 920/89 groza šādi:
1. Regulas 1. panta pirmo ievilkumu atceļ;
2. Regulas I pielikumu svītro.
3. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1081/1999
(1999. gada 26. maijs),
ar ko atver tarifu kvotas tādu liellopu un teļu importam, kas nav kaušanai paredzēti, un kas ir dažu alpīno un kalnu šķirņu dzīvnieki, kā arī nosaka šo kvotu pārraudzību, un ar kuru atceļ Regulu (EK) Nr. 1012/98 un groza Regulu (EK) Nr. 1143/98
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1968. gada 27. jūlija Regulu (EEK) Nr. 805/68 par liellopu un teļa gaļas tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 1633/98 [2], un jo īpaši tās 12. panta 1. punktu,
ņemot vērā Padomes 1995. gada 22. decembra Regulu (EK) Nr. 3066/95, ar ko dažiem lauksaimniecības produktiem nosaka konkrētas koncesijas Kopienas tarifu kvotu formā, kā arī paredz autonomus un pagaidu pasākumus dažu Eiropas nolīgumos paredzētu Lauksaimniecības koncesiju koriģēšanai, ņemot vērā Daudzpusējo tirdzniecības sarunu Urugvajas raunda laikā noslēgto Lauksaimniecības nolīgumu [3], kurā jaunākie grozījumi izdarīti ar Regulu (EK) Nr. 2435/97 [4], un jo īpaši tās 8. pantu,
ņemot vērā Padomes 1996. gada 18. jūnija Regulu (EK) Nr. 1095/96 par to koncesiju īstenošanu, kuras ietvertas sarakstā CXL, kas sastādīts VVTT XXIV 6. sarunu [5] nobeiguma sākumā, un jo īpaši tās 1. panta 1. punktu,
(1) tā kā Pasaules tirdzniecības organizācijā (PTO) Kopiena ir apņēmusies atvērt divas ikgadējas tarifu kvotas, katru 5000 liellopiem un teļiem, kas nav kaušanai paredzēti Sīmentāles raibās šķirnes, Švices un Frīburgas šķirnes dzīvnieki, un govīm un teļiem, kas nav kaušanai paredzēti Sīmentāles pelēkās, brūnās, dzeltenās un raibās šķirnes dzīvnieki un Pincgavas šķirnes dzīvnieki, ar muitas nodokļu likmi attiecīgi 6 % un 4 %; tā kā šīs kvotas vajadzētu atvērt pēc ilgtermiņa principa divpadsmit mēnešu laika posmiem, kas sākas 1. jūlijā, turpmāk tekstā "importa gads", kā arī būtu jānosaka sīki izstrādāti noteikumi to ieviešanai;
(2) tā kā būtu jo īpaši jāgarantē līdzīga un nepārtraukta pieeja minētajām kvotām visiem ieinteresētajiem uzņēmējiem Kopienā un nepārtraukta to muitas nodokļu piemērošana, kas noteiktas šīm kvotām visam attiecīgo dzīvnieku importam, līdz kvotas ir izpildītas;
(3) tā kā pieredze rāda, ka importa ierobežošana var radīt spekulatīvus importa licenču pieteikumus; tā kā, lai nodrošinātu to, ka plānotie pasākumi darbojas pienācīgi, pieejamā daudzuma lielāko daļu vajadzētu piešķirt tradicionālajiem noteiktu alpīno un kalnu šķirņu liellopu un teļu importētājiem; tā kā dažos gadījumos attiecīgās valsts kompetento dienestu izdarītas administratīvas kļūdas ierobežo importētāju pieeju šai kvotas daļai; tā kā vajadzētu izveidot noteikumus, lai labotu izveidojušos ierobežojumus;
(4) tā kā, lai izvairītos no pārmērīgi striktu noteikumu uzspiešanas šīs nozares tirdzniecības attiecībām, vajadzētu padarīt pieejamu otru kvotas daļu importētājiem, kas spēj pierādīt, ka tie ir reāli iesaistīti zināma līmeņa tirdzniecībā ar trešām valstīm; tā kā šajā sakarā, lai izveidotu efektīvu vadību, attiecīgajiem uzņēmējiem jābūt importējušiem vismaz 15 dzīvniekus to divpadsmit mēnešu laikā, kam seko attiecīgais importa gads; tā kā 15 dzīvnieku partija principā veido parastu sūtījumu, un pieredze rāda, ka vienas partijas pārdošana vai pirkšana ir obligāta prasība, lai darījumu uzskatītu par reālu un rentablu;
(5) tā kā šo kritēriju atbilstības pārbaudei nepieciešams, lai pieteikumi tiktu iesniegti dalībvalstī, kurā importētājs ir reģistrējies kā PVN maksātājs;
(6) tā kā, lai izvairītos no spekulācijām, tradicionālajiem tirgus dalībniekiem, kas vairs nav iesaistīti liellopu gaļas un teļa gaļas tirdzniecībā attiecīgā importa gada 1. jūlijā, liedz pieeju kvotai;
(7) tā kā būtu jāparedz, ka importa tiesības piešķir pēc pārbaudes laika, vajadzības gadījumā piemērojot vienotu procentuālu samazinājumu;
(8) tā kā būtu jāparedz, ka šo režīmu regulē ar importa licencēm; tā kā tādēļ būtu jo īpaši jāizstrādā noteikumi par pieteikumu iesniegšanas veidu un par informāciju, kas jānorāda pieteikumos un licencēs, vajadzības gadījumā atkāpjoties vai papildinot dažus noteikumus, kas paredzēti Komisijas 1988. gada 16. novembra Regulā (EEK) Nr. 3719/88, ar ko nosaka kopējas sīki izstrādātus noteikumus par importa un eksporta licenču un iepriekš noteiktas kompensācijas sertifikātu sistēmas piemērošanu lauksaimniecības produktiem [6] un kurā jaunākie grozījumi izdarīti ar Regulu (EK) Nr. 1044/98 [7], un Komisijas 1995. gada 26. jūnija Regulā (EK) Nr. 1445/95 par pieteikšanās noteikumiem importa un eksporta licenču saņemšanai liellopa gaļas un teļa gaļas nozarē, ar ko anulē Regulu (EEK) 2377/80 [8], kurā jaunākie grozījumi izdarīti ar Regulu (EK) Nr. 2365/98 [9];
(9) tā kā 82. pantā Padomes 1992. gada 12. oktobra Regulā (EEK) Nr. 2913/92 par Kopienas muitas kodeksa izveidi [10], kurā jaunākie grozījumi izdarīti ar Regulu (EK) Nr. 82/97 [11], paredzēts piemērot muitas uzraudzību tām precēm, kas laistas brīvā apgrozībā ar pazeminātu nodokļa likmi to izmantošanas dēļ; tā kā importētos dzīvniekus vajadzētu pārraudzīt, lai nodrošinātu, ka tie netiek nokauti noteiktu laiku; tā kā importētos dzīvniekus vajadzētu pārraudzīt noteiktu laiku, lai nodrošinātu, ka tie netiek nokauti šajā laikā; tā kā, lai nodrošinātu to, ka importētos dzīvniekus nenokauj noteiktu laiku, ir nepieciešams nodrošinājums, kas sedz starpību starp Kopējo muitas tarifu nodokli un samazināto nodokli, kas piemērojams dienā, kad attiecīgos dzīvniekus laiž brīvā apgrozībā;
(10) tā kā ir jāatceļ Komisijas 1998. gada 14. maija Regula (EK) Nr. 1012/98, ar ko atver tarifu kvotas dažu alpīno un kalnu šķirņu liellopu un teļu importam, kuri nav kaušanai paredzēti dzīvnieki, kā arī nosaka šo kvotu pārraudzību [12], kurā grozījumi izdarīti ar Regulu (EK) Nr. 1143/98 [13];
(11) tā kā, lai nodrošinātu, ka importētos dzīvniekus nenokauj noteiktu laika posmu, 7. panta 2. un 3. punktā Komisijas 1998. gada 2. jūnija Regulā (EK) Nr. 1143/98, ar ko nosaka sīki izstrādātus noteikumus tarifu kvotai tām noteiktu kalnu šķirņu govīm un teļiem, kuri nav paredzēti kaušanai un kuru izcelsme ir dažādās trešās valstīs, ar kuru groza Regulu (EK) Nr. 1012/98, paredzēts, ka importētie dzīvnieki ir identificējami saskaņā ar Padomes 1997. gada 21. aprīļa Regulu (EK) Nr. 820/97 par liellopu identifikācijas un reģistrācijas, un liellopu gaļas un liellopu gaļas produktu marķēšanas sistēmas izveidi [14] un noteiktām papildu ziņām; tā kā šī informācija ir obligāta, divus attiecīgos punktus vajadzētu svītrot;
(12) tā kā skaidrības labad vajadzētu labot Regulas (EK) Nr. 1143/98 2. panta 1. punkta a) apakšpunktu un 8. panta c) apakšpunktu;
(13) tā kā šajā regulā paredzētie pasākumi saskan ar Liellopu un teļa gaļas pārvaldības komitejas atzinumu,
IR PIEŅĒMUSI ŠO REGULU.
1. pants
1. Ar šo uz ilgtermiņa pamata atver tarifu kvotu laika posmiem no 1. jūlija līdz nākamā gada 30. jūnijam, katrs no tiem turpmāk tekstā "importa gads". Sērijas Nr. KN kods Apraksts Kvota (lopu skaits) Muitas nodoklis
ex01029079
2. Šajā regulā uzskata, ka 1. punktā minētie dzīvnieki nav paredzēti kaušanai, ja tie nav nokauti četros mēnešos pēc dienas, kad pieņemta deklarācija par laišanu brīvā apgrozībā.
Tomēr var piešķirt atkāpes gadījumos, kad ir pienācīgi pierādīta nepārvaramas varas ietekme.
3. Lai atbilstu tarifu kvotai, uz ko attiecas sērijas numurs 09.0003, ir jābūt šādiem dokumentiem:
- buļļiem: izcelsmes sertifikātam,
- govīm un telēm: izcelsmes sertifikātam vai sertifikātam par reģistrāciju ciltsgrāmatā, kas apliecina šķirnes tīrību.
2. pants
1. Abas kvotas, kas minētas 1. panta 1. punktā, sadala divās daļās, kas ir attiecīgi 80 %, t.i., 4000 dzīvnieku, un 20 %, t.i., 1000 dzīvnieku.
a) Katras kvotas pirmo daļu, tas ir, 80 %, piešķir importētājiem Kopienā, kas var pierādīt, ka tie ir importējuši dzīvniekus saskaņā ar kvotām ar sērijas numuru 09.0001 un/vai 09.0003 36 mēnešu laikā pirms attiecīgā importa gada.
Taču dalībvalstis var kā atsauces daudzumu pieņemt importa tiesības attiecībā uz iepriekšējo importa gadu, kas nav piešķirtas valsts kompetento dienestu administratīvas kļūdas dēļ.
b) Katras kvotas otro daļu, tas ir, 20 %, rezervē pieteikuma iesniedzējiem, kas var pierādīt, ka tie 12 mēnešu laikā pirms attiecīgā importa gada no trešām valstīm ir importējuši vismaz 15 dzīvus liellopus, kas atbilst KN kodam 0102.
Importētājiem jābūt reģistrētiem attiecīgās valsts PVN maksātāju reģistrā.
2. Pirmo kvotas daļu piešķir importētājiem, balstoties uz iesniegtajiem importa tiesību pieteikumiem, proporcionāli to importēto dzīvnieku daudzumam, kas importēti 36 mēnešu laikā pirms attiecīgā importa gada, kā minēts 1. punkta a) apakšpunkta pirmajā daļā.
3. Otro kvotas daļu piešķir importētājiem, kā noteikts 1. punkta b) apakšpunktā, balstoties uz iesniegtajiem importa tiesību pieteikumiem, proporcionāli daudzumam, par kuru iesniegts pieteikums.
Importa tiesību pieteikumi attiecas uz:
- 15 vai vairāk dzīvniekiem, un
- ne vairāk kā 50 dzīvniekiem.
Licences pieteikumus, kas attiecas vairāk kā uz 50 dzīvniekiem, uzskata par pieteikumiem, kas attiecas uz 50 dzīvniekiem.
4. Importa pierādījumu nodrošina tikai ar muitas dokumentu par laišanu brīvā apgrozībā, ko atbilstīgi vizējuši muitas dienesti.
Dalībvalstis var pieņemt augstāk minēto dokumentu kopijas, ko atbilstīgi apstiprinājis dienests, kas tos izsniedzis, ja pieteikuma iesniedzējs kompetentajam dienestam var pierādīt, ka dokumenta oriģināla iegūšana nav bijusi iespējama.
3. pants
1. Importētāji, kas 1. jūlijā pirms attiecīgā importa gada vairs nebija iesaistīti darbībā liellopu un teļa gaļas nozarē, nevar saņemt piešķīrumus saskaņā ar 2. panta 1. punkta a) apakšpunktu.
2. Jebkura uzņēmējsabiedrība, kas veidota, apvienojoties uzņēmumiem, kuriem katram ir tiesības saskaņā ar 2. panta 2. punktu, iegūst tās pašas tiesības, kas bija uzņēmumiem, no kuriem tā tika izveidota.
4. pants
1. Importa tiesību pieteikumus var iesniegt tikai dalībvalstī, kurā pieteikuma iesniedzējs ir ievadīts attiecīgās valsts PVN maksātāju reģistrā.
2. Pieteikuma iesniedzējs var iesniegt tikai vienu pieteikumu, un šis pieteikums attiecas tikai uz vienu kvotas daļu.
Ja pieteikuma iesniedzējs iesniedz vairāk par vienu pieteikumu attiecībā uz kvotu, visus šīs personas pieteikumus attiecībā uz šo kvotu uzskata par nederīgiem.
3. Pieteikuma iesniedzēji 2. panta 1. punkta a) un b) apakšpunkta nolūkos importa tiesību pieteikumus kopā ar 2. panta 4. punktā minēto pierādījumu uzrāda kompetentajiem dienestiem līdz 15. jūlijam pirms attiecīgā importa gada.
4. Pēc uzrādīto dokumentu pārbaudes dalībvalstis desmit darbdienu laikā kopš pieteikumu iesniegšanas termiņa beigām Komisijai attiecībā uz katru sērijas numuru nosūta:
- attiecībā uz 2. panta 1. punkta a) apakšpunkta pirmajā daļā minēto piešķiršanu — to importētāju sarakstu, kas atbilst pieņemšanas noteikumiem, norādot to nosaukumus un adreses, un 2. panta 2. punktā minētā laika periodā importēto dzīvnieku skaitu,
- attiecībā uz 2. panta 1. punkta b) apakšpunkta pirmajā daļā minēto piešķiršanu — pieteikuma iesniedzēju sarakstu, norādot to nosaukumus un adreses, un daudzumu, attiecībā uz kuru pieteikums ir iesniegts.
5. Visus paziņojumus, ieskaitot paziņojumus par nulles pieteikumiem, veic ar teleksa vai faksa palīdzību, un tos izveido, balstoties uz II un III pielikumā minēto piemēru, gadījumos, kad pieteikumi ir iesniegti.
5. pants
1. Komisija izlemj, kādu procentuālu daļu no apjoma, par kuru ir iesniegti pieteikumi, var piešķirt.
2. Attiecībā uz 4. panta 4. punkta otrajā ievilkumā minētajiem pieteikumiem, ja daudzums, par kuru pieteikumi ir iesniegti, pārsniedz pieejamo daudzumu, Komisija nosaka vienotu procentuālu samazinājumu attiecībā uz daudzumu, par kuru ir iesniegti pieteikumi.
Ja pirmajā daļā minētais vienots procentuāls samazinājums rada daudzumu, kas mazāks par 15 dzīvniekiem vienā pieteikumā, piešķiršanu attiecīgā dalībvalsts veic izlozes kārtā 15 dzīvnieku partijām. Ja atlikušais daudzums ir mazāks par 15 dzīvniekiem, šis daudzums veido vienu partiju.
6. pants
1. Piešķirtā daudzuma imports ir atkarīgs no vienas vai vairāku importa licenču uzrādīšanas.
2. Importa licences pieteikumus var iesniegt tikai tās dalībvalsts kompetentajam dienestam, kurā pieteikuma iesniedzējs ir iesniedzis importa tiesību pieteikumu.
3. Pēc tam, kad Komisija ir paziņojusi par daudzumu, kas piešķirts saskaņā ar 5. panta 1. punktu, importa licences izsniedz pēc importa tiesības saņēmušo importētāju pieprasījuma un to vārdā.
4. Importa licences ir spēkā 90 dienas pēc to izsniegšanas dienas Regulas (EEK) Nr. 3719/88 21. panta 1. punkta nozīmē. Licences tomēr var izsniegt tikai no importa gada 1. jūlija, un to derīguma termiņš beidzas ne vēlāk kā 30. jūnijā pēc izsniegšanas datuma.
5. Izsniegtās licences ir derīgas visā Kopienā.
6. Neierobežojot šo regulu, piemēro Regulas (EEK) Nr. 3719/88 un (EK) Nr. 1445/95.
7. Neatkarīgi no Regulas (EEK) Nr. 3719/88 9. panta 1. punkta, saskaņā ar šo regulu izsniegtās licences nav nododamas citai personai un piešķir tiesības attiecībā uz tarifu kvotām tikai tad, ja tajās ir norādīts vārds, kas norādīts deklarācijās par laišanu brīvā apgrozībā.
8. Regulas (EEK) Nr. 3719/88 8. panta 4. punktu nepiemēro.
7. pants
1. Importētos dzīvniekus pārrauga saskaņā ar Regulas (EEK) Nr. 2913/92 82. pantu, lai nodrošinātu, ka tos nenokauj četru mēnešu laikā pēc to laišanas brīvā apgrozībā.
2. Lai nodrošinātu to, ka izpilda saistības par 1. punktā minēto dzīvnieku nekaušanu, un lai nodrošinātu nodokļu iekasēšanu gadījumos, kad šīs saistības netiek ievērotas, importētāji kompetentajā muitas dienestā iesniedz nodrošinājumu. Šī nodrošinājuma summa ir starpība starp Kopējos muitas tarifos noteikto muitas nodokli un 1. panta 1. punktā minēto nodokli, kas piemērojams dienā, kad dzīvniekus laiž brīvā apgrozībā.
Šādu nodrošinājumu nekavējoties atdod, ja attiecīgajiem muitas dienestiem ir uzrādīts pierādījums, kas apliecina, ka dzīvnieki:
a) nav nokauti četru mēnešu laikā pēc to laišanas brīvā apgrozībā;
8. pants
Licences pieteikumos un licencēs ir šādi ieraksti:
a) 8. ailē — izcelsmes valsts; licences uzliek saistības veikt importu no šīs valsts;
b) 16. ailē — I pielikumā minētie KN kodi;
c) 20. ailē — viens no šādiem tekstiem:
- Bergrassen (Verordening (EG) nr. 1081/1999), invoerjaar:…
9. pants
1. Daudzumu, uz ko līdz 15. martam neattiecas importa licences pieteikumi, piešķir saskaņā galīgo piešķiršanu attiecībā uz šo gadu, un tas pieejams tikai tiem importētājiem, kas iesnieguši importa licences pieteikumus par kopējo daudzumu, uz kādu tiem ir tiesības, neatkarīgi no atšķirības starp 2. panta 1. punkta a) un b) apakšpunktā minētajiem diviem režīmiem.
2. Šim nolūkam līdz katra importa gada 22. martam dalībvalstis Komisijai nosūta informāciju par daudzumu, kas nav ietverts attiecībā uz katru sērijas numuru saņemtajos importa licences pieteikumos.
3. Komisija lēmumu attiecībā uz atlikušo daudzumu pieņem, cik ātri vien iespējams.
4. Importa tiesību pieteikumiem no ieinteresētajiem importētājiem, kā noteikts 1. punktā, jāattiecas uz 15 dzīvniekiem.
Ja pieteikumi ir iesniegti attiecībā uz lielāku skaitu, tos uzskata par tādiem, kas attiecas tikai uz minēto daudzumu.
5. Katrs pieteikuma iesniedzējs var iesniegt tikai vienu pieteikumu attiecībā uz vienu kvotu.
Ja pieteikuma iesniedzējs iesniedz vairāk par vienu pieteikumu attiecībā uz vienu kvotu, visus šīs personas pieteikumus attiecībā uz šo kvotu uzskata par nederīgiem.
6. Importa tiesību pieteikumi kompetentajām dienestiem jāsaņem piecu darba dienu laikā kopš 3. punktā minētā Komisijas lēmuma spēkā stāšanās dienas.
7. Dalībvalstis septiņu darba dienu laikā pēc pieteikumu iesniegšanas beigu datuma, kā noteikts 6. punktā, Komisijai nosūta sarakstu ar pieteikumu iesniedzējiem un daudzumu, par kuru ir iesniegti pieteikumi attiecībā uz katru sērijas numuru.
8. Šā panta nolūkos 5. un 8. pantu piemēro mutatis mutandis.
10. pants
Regula (EEK) Nr. 1012/98 ir atcelta.
11. pants
Regulu (EK) Nr. 1143/98 groza šādi.
1. Regulas 2. panta 1. punkta a) apakšpunkta otro daļu aizstāj ar šādu tekstu: "Dalībvalstis tomēr var par atsauces daudzumu pieņemt importa tiesības attiecībā uz iepriekšējo importa gadu, kas nav piešķirtas valsts kompetentā dienesta administratīvas kļūdas dēļ."
2. Svītro 7. panta 2. un 3. punktu.
3. Ar šādu tekstu aizstāj 8. panta c) punktu: "c) 20. ailē — viens no šādiem tekstiem:
- Bjergracer (forordning (EF) nr. 1143/98), importår: …
- Bergraser (förordning (EG) nr 1143/98), importår:…"
12. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1125/1999
(1999. gada 28. maijs),
ar kuru groza Regulu (EK) Nr. 111/1999, ar ko paredz sīki izstrādātus noteikumus, kā piemērot Padomes Regulu (EK) Nr. 2802/98 par programmu lauksaimniecības produktu piegādei uz Krievijas Federāciju
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1998. gada 17. decembra Regulu (EK) Nr. 2802/98 par programmu lauksaimniecības produktu piegādei uz Krievijas Federāciju [1] un jo īpaši tās 4. panta 2. punktu,
(1) tā kā Komisijas Regulā (EK) Nr. 111/1999 [2] ir paredzēti vispārīgi noteikumi par piegādes darbību veikšanu saskaņā ar pasākumiem, kas ieviesti ar Regulu (EK) Nr. 2802/98;
(2) tā kā šie vispārīgie noteikumi ir jāgroza, lai ņemtu vērā tehnisko kārtību, par ko Krievijas Federācija un Komisija ir vienojušās pēc minētās regulas stāšanās spēkā un kas jo īpaši attiecas uz noteikumiem par produktu pārņemšanu, kuru veic saņēmēja valsts, un Komisijas veiktajām kontroles procedūrām, lai uzraudzītu piegādes darbību izpildi;
(3) tā kā, lai ņemtu vērā kontroles pasākumu organizēšanu, būtu jāgroza noteikumi attiecībā uz to produktu atbilstības sertifikāciju, kas pārstrādāti no intervences krājumu izcelsmes produktiem vai no produktiem, kuri piesaistīti no Kopienas tirgus, un būtu jāprecizē noteikumi par produktu pārņemšanu, ko veic operators, kuram piešķirts līgums attiecīgos produktus izvest ārpus Kopienas;
(4) tā kā, lai veicinātu operatoru piedalīšanos konkursā, ir ieteicams vienkāršot dažus nosacījumus, ko sākotnēji izvirzīja konkursa piedāvājumu iesniegšanai, un precizēt dažus noteikumus, kas reglamentē piegādes darbību veikšanu;
(5) tā kā būtu jāparedz tūlītēja to grozījumu piemērošana, kuri izriet no tehniskās kārtības, par ko panākta vienošanās ar Krievijas iestādēm attiecībā uz produktu pārņemšanu, kā arī dažu kontroles noteikumu piemērošana attiecībā uz produktu izņemšanu vai nodrošinājumu atmaksu par labu operatoriem;
(6) tā kā šajā regulā paredzētie pasākumi ir saskaņā ar visu attiecīgo pārvaldības komiteju atzinumiem,
IR PIEŅĒMUSI ŠO REGULU.
1. pants
Ar šo Regulu (EK) Nr. 111/1999 groza šādi.
5. Regulas 5. panta 1. punkta f) apakšpunkta 4. daļu svītro.
8. Regulas 5. panta 1. punkta g) apakšpunkta 4. daļu svītro.
9. Regulas 5. panta 1. punkta i) apakšpunktā vārdus "saskaņā ar III pielikumu" aizstāj ar vārdiem "saskaņā ar IV pielikumu".
14. Regulas 6. panta 5. punktu svītro.
Preču izņemšanu var sākt, līdzko intervences aģentūra ir saņēmusi apstiprinājumu, ka ir iemaksāts piegādes nodrošinājums saskaņā ar 4. punktu."
1. Attiecībā uz piegādes darbībām, kas skar pilnīgi slīpētu rīsu ražošanu un cūkgaļas sagādāšanu Kopienas tirgū, izraudzītajam pretendentam izmaksā vienreizēju maksājumu EUR 0,45 apmērā par tonnu (tīrsvara) par dienu attiecībā uz rīsiem un EUR 0,90 apmērā par tonnu (tīrsvara) par dienu attiecībā uz cūkgaļu, lai segtu visas izmaksas (par stāvvietām vai piestātnēm, apdrošināšanu, apsardzi, nodrošinājumiem utt.) tajā gadījumā, ja pārvadātājs nevar pārņemt preces noteiktajā termiņā no viņa neatkarīgu iemeslu dēļ.
2. Attiecībā uz 2. panta 1. punkta a) apakšpunktā minēto piegādes darbību intervences aģentūra izsniedz izņemšanas apliecinājumu trīs darbdienu laikā pēc tam, kad visi daudzumi ir izņemti no noliktavas, kura norādīta regulā, kas reglamentē attiecīgo piegādi. Intervences aģentūrai ir jāsedz izmaksas, kas ir saistītas ar novēlotu apliecinājuma izdošanu, un šīs izmaksas nosaka, piemērojot procentu likmi, kas ir vienāda ar VII pielikumā minēto atsauces likmi, kura piemērojama attiecīgajā dalībvalstī pēdējā piedāvājumu iesniegšanas dienā, pieskaitot tai 1,5 procentu punktus."
17. Regulas 9. panta 1. punkta pēdējo daļu aizstāj ar šādu daļu: "Attiecībā uz piegādes darbību, kas skar pilnīgi slīpētu rīsu ražošanu vai cūkgaļas sagādāšanu Kopienas tirgū, produkta atbilstību tā piegādei paredzētajiem noteikumiem apliecina izņemšanas apliecinājums, kas sagatavots saskaņā ar V pielikumu un ko pārbaudījusi kontroles iestāde un parakstījusi tās amatpersona."
1. Piegādes maksājumu pieteikumus 4. pantā minētajai intervences aģentūrai iesniedz divos mēnešos pēc tā termiņa beigām, kas attiecībā uz piegādi noteikts paziņojumā par uzaicinājumu uz konkursu. Izņemot force majeure apstākļus, ja šo noteikumu neizpilda, maksājuma apmēru samazina par 10 % par pirmā mēneša kavējumu un par 5 % par katra nākamā mēneša kavējumu.
2. Maksājuma pieteikumiem pievieno šādus apliecinošus dokumentus:
a) 2. panta 1. punkta b) apakšpunkta gadījumā:
- pārvadājuma dokumentu kopijas,
- pārņemšanas sertifikāta oriģinālu, ko izsniegusi Komisijas izraudzītā kontroles iestāde un parakstījis tās saņēmējvalsts pārstāvis, kura norādīta tās regulas pielikumā, ar ko atklāj konkursu par piegādi. Šo dokumentu noformē saskaņā ar I pielikumu,
- atbilstības sertifikātu 9. panta 7. punktā minētajā piegādes posmā,
- atbilstīgi gadījumam eksporta licences vai eksporta deklarācijas kopiju, ja saskaņā ar tiesību aktiem par kopīgu tirgus organizāciju nav vajadzīga eksporta licence;
b) 2. panta 1. punkta a) apakšpunkta gadījumā papildus dokumentiem, kas norādīti a) apakšpunktā, pieteikumiem pievieno 14. panta 2. punktā minēto kontroldokumentu.
3. Attiecībā uz 2. panta 1. punkta a) vai b) apakšpunktā minētajām piegādēm maksājumu veic par daudzumu, kas norādīts pārņemšanas sertifikātā, kuru izsniegusi Komisijas izraudzītā kontroles iestāde un parakstījis tās saņēmējvalsts pārstāvis, kas norādīta tās regulas pielikumā, ar kuru atklāj konkursu par piegādi. Šo dokumentu noformē saskaņā ar I pielikumu.
4. Attiecībā uz piegādēm, kas minētas 2. panta 2. punktā, piešķirto intervences produkta daudzumu dara pieejamu izraudzītajam pretendentam, kad tas ir uzrādījis apliecinājumu tam, ka ir iemaksāts nodrošinājums atbilstoši 7. panta 2. punktam.
5. Attiecībā uz piegādēm, kas minētas 2. panta 3. punktā, samaksu izraudzītajam pretendentam par attiecīgā produkta sagādāšanu Kopienas tirgū veic pēc tam, kad pretendents ir uzrādījis izņemšanas apliecinājumu, kas sagatavots saskaņā ar V pielikumu un ko izdevis izraudzītais pārvadātājs un parakstījusi 9. panta 1. punktā minētās kontroles iestādes amatpersona pēc visas produkta partijas iekraušanas.
6. Ja saņēmēja pārstāvja vainas dēļ produkta pārņemšana piegādes posmā aizkavējas sakarā ar tādiem apstākļiem, ko izraudzītais pretendents nav varējis ietekmēt, papildu izmaksas, kas pēdējam radušās, sedz saņēmējvalsts pēc apliecinošo dokumentu pārbaudes.
"3. Ja piegādei paredzētajā posmā ir aizkavēšanās, piegādes nodrošinājumu patur attiecībā uz tiem daudzumiem, kas nav pārņemti termiņā vai arī ir piegādāti pēc termiņa beigām, nepārsniedzot EUR 0,75 par tonnu par katru kavējuma dienu. No vienpadsmitās kavējuma dienas paturamo summu palielina līdz EUR 1,00 par tonnu par katru nākamo dienu. Šos noteikumus piemēro, ja pārņemšanas vai piegādes kavēšanās ir notikusi izraudzītā pretendenta vainas dēļ."
24. Regulas 13. pantu papildina ar šādu daļu: "Avansa maksājuma nodrošinājumu atmaksā, ja, piemērojot 10. pantu, ir izpildīti attiecībā uz piegādes apmaksas atlikumu paredzētie nosacījumi."
3. Ja, produktu eksportējot, prasa uzrādīt eksporta licences pieteikumu, šo pieteikumu uzrāda kopā ar apliecinājumu, ka pieteikuma iesniedzējs ir izraudzītais pretendents konkursā par Regulā (EK) Nr. 2802/98 paredzētās piegādes veikšanu. Šāds apliecinājums ir 6. panta 3. punktā minētā lēmuma par līguma piešķiršanu kopija.
Eksporta licences izdod tikai tādā gadījumā, ja iesniedz apliecinājumu tam, ka ir iemaksāts piegādes nodrošinājums saskaņā ar 7. pantu. Šā nodrošinājuma iemaksa veido licences nodrošinājuma iemaksu. Atkāpjoties no Regulas (EEK) Nr. 3719/88 III sadaļas 4. iedaļas, to atmaksā saskaņā ar 12. panta 2. punktā paredzētajiem nosacījumiem."
26. Regulas II pielikumu aizstāj ar šīs regulas A pielikumu.
28. Šīs regulas B pielikumu pievieno kā VII pielikumu.
2. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1245/1999
(1999. gada 16. jūnijs)
par jaunu piedevu atļaušanu barībā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1970. gada 23. novembra Direktīvu 70/524/EEK par barības piedevām [1], kurā jaunākie grozījumi izdarīti ar Komisijas Regulu (EK) Nr. 866/1999 [2], un jo īpaši tās 3. un 9.j pantu,
(1) tā kā Direktīvā 70/524/EEK ir paredzēts, ka jaunas piedevas vai piedevu izmantojumus var atstiprināt, ņemot vērā jaunākās zinātnes un tehnikas atziņas;
(2) tā kā dažās dalībvalstīs plaši tika izmēģināta jauna piedeva "natrolītfonolīts", kas pieder "saistvielu, pretsalipes vielu un koagulantu" grupai; tā kā, pamatojoties uz veiktajiem pētījumiem, var apstiprināt šīs jaunās piedevas izmantošanu;
(3) tā kā dažās dalībvalstīs ir sekmīgi izmēģināta vēl viena jauna piedeva "vulkāniskas izcelsmes klinoptilolīts", kas pieder "saistvielu, pretsalipes vielu un koagulantu" grupai; tā kā šī jaunā piedeva provizoriski būtu jāapstiprina;
(4) tā kā jaunas piedevas vai jaunus piedevu izmantojumus provizoriski var apstiprināt, ja, pieļautajā līmenī iekļautas barībā, tās nekaitē ne cilvēku vai dzīvnieku veselībai, ne videi, ja tās nekaitē patērētājiem, izmainot dzīvnieku izcelsmes produktu īpašības, un ja šo piedevu klātbūtni barībā var kontrolēt un var pieņemt, ka, ņemot vērā pieejamos rezultātus, tās labvēlīgi ietekmē barības vai dzīvnieku izcelsmes produktu īpašības tad, ja tās iekļauj šādā barībā;
(5) tā kā provizoriskais "natrolītfonolīta" apstiprinājuma termiņš jau beidzies 1999. gada 21. aprīlī; tā kā tādēļ juridiskas noteiktības nolūkā ir jāparedz šīs regulas atpakaļejoša iedarbība;
(6) tā kā šajā direktīvā paredzētie pasākumi saskan ar Barības pastāvīgās komitejas atzinumu,
IR PIEŅĒMUSI ŠO REGULU.
1. pants
"Natrolītfonolīts", kas pieder "saistvielu, pretsalipes vielu un koagulantu" grupai, saskaņā ar Direktīvu 70/524/EEK ir apstiprināts par barības piedevu E 566, kas barībā izmantojama saskaņā ar nosacījumiem šīs regulas I pielikumā.
2. pants
"Vulkāniskas izcelsmes klinoptilolītu", kas pieder "saistvielu, pretsalipes vielu un koagulantu" grupai, saskaņā ar Direktīvu 70/524/EEK var atļaut kā barības piedevu Nr. 3, kas barībā izmantojama saskaņā ar nosacījumiem šīs regulas II pielikumā.
3. pants
Šī regula stājas spēkā dienā, kad to publicē Eiropas Kopienu Oficiālajā Vēstnesī.
Padomes Regula (EK) Nr. 1258/1999
(1999. gada 17. maijs)
par kopējās lauksaimniecības politikas finansēšanu
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 37. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
ņemot vērā Revīzijas tiesas atzinumu [4],
(1) tā kā ar Regulu Nr. 25 par kopējās lauksaimniecības politikas finansēšanu [5] Padome izveidoja Eiropas Lauksaimniecības virzības un garantiju fondu (ELVGF), še turpmāk "fonds", kas veido daļu no Eiropas Kopienu vispārējā budžeta; tā kā šī regula nosaka principus, ko būtu jāpiemēro kopējas lauksaimniecības politikas finansēšanai;
(2) tā kā vienota tirgus posmā, ņemot vērā, ka cenu sistēma ir standartizēta un lauksaimniecības politika ir Kopienas politika, par finansiālajām sekām turpmāk atbild Kopiena; tā kā saskaņā ar Regulas Nr. 25 2. panta 2. punktā noteikto principu kompensācijas eksportam uz trešām valstīm, intervence lauksaimniecības tirgus stabilizēšanai, lauku attīstības pasākumi, Padomes 1990. gada 26. jūnija Lēmumā 90/424/EEK par izdevumiem veterinārijas nozarē [6] paredzētie īpašie veterinārijas pasākumi, pasākumi, kas paredzēti, lai sniegtu informāciju par kopējo lauksaimniecības politiku, un dažas novērtēšanas darbības būtu jāfinansē fonda Garantiju nodaļai, lai sasniegtu Līguma 33. panta 1. punktā noteiktos mērķus;
(3) tā kā fonda Virzības nodaļai būtu jāfinansē izdevumi dažiem lauku attīstības pasākumiem atpalikušajos reģionos, kā arī Kopienas lauku attīstības ierosmes;
(4) tā kā Komisija ir atbildīga par fonda pārvaldību un tā kā ir paredzēta cieša dalībvalstu un Komisijas sadarbība fonda komitejā;
(5) tā kā atbildība par fonda Garantiju nodaļas izdevumu pārbaudi, pirmkārt, gulstas uz dalībvalstīm, kas apstiprina iestādes un institūcijas, kas ir pilnvarotas veikt izdevumus; tā kā dalībvalstīm šis uzdevums ir jāveic pilnībā un efektīvi; tā kā Komisijai, kas ir atbildīga par Kopienas budžeta izpildi, ir jāpārbauda nosacījumi, saskaņā ar kuriem ir veikti maksājumi un pārbaudes; tā kā Komisija var finansēt izdevumus tikai tad, ja nosacījumi paredz vajadzīgās garantijas attiecībā uz atbilstību Kopienas noteikumiem; tā kā decentralizētā Kopienas izdevumu pārvaldības sistēmā ir būtiski, ka Komisija kā iestāde, kas ir atbildīga par līdzekļu piešķiršanu, ir pilnvarota un var veikt visas pārbaudes par izdevumu pārvaldību, ko tā uzskata par vajadzīgu un ka starp dalībvalstīm un Komisiju pastāv pilnīga un efektīva pārskatāmība un savstarpēja palīdzība;
(6) tā kā kontu dzēšanas laikā Komisija var pietiekami ātri noteikt kopējos izdevumus, ko ierakstīt vispārējā konta Garantiju nodaļā, tikai tad, ja ir pietiekams apstiprinājums, ka dalībvalsts kontrole ir pietiekama un pārskatāma un maksātāji apstiprina izpildīto maksājuma pieprasījumu likumību un regularitāti; tā kā tāpēc ir jāparedz, ka dalībvalstīm ir jāakreditē maksātāji; tā kā, lai nodrošinātu dalībvalstīs akreditācijai vajadzīgo standartu konsekvenci, Komisija paredz piemērojamo kritēriju uzraudzību; tā kā tādēļ būtu jāparedz, ka finansē tikai tos izdevumus, ko veic dalībvalstīs akreditēti maksātāji; tā kā turklāt, lai nodrošinātu dalībvalstu kontroles pārskatāmību, jo īpaši saistībā ar atļauju izsniegšanu, apstiprināšanu un maksāšanas procedūrām, to iestāžu un institūciju skaits, kam ir deleģēta atbildība, vajadzības gadījumā, būtu jāierobežo, ņemot vērā katras dalībvalsts konstitucionālās normas;
(7) tā kā decentralizēta Kopienas līdzekļu pārvaldība, īpaši pēc kopējas lauksaimniecības politikas reformas, liks apstiprināt vairākus maksātājus; tā kā tāpēc, ja kāda dalībvalsts akreditē vairāk nekā vienu maksātāju, tai ir jānosaka vienota koordinācijas iestāde, lai nodrošinātu konsekventu līdzekļu pārvaldību, lai panāktu Komisijas un dažādu akreditēto maksātāju sadarbību, kā arī nodrošinātu, ka Komisijas lūgtā informācija par dažādu maksātāju darbībām tiek ātri darīta pieejama;
(8) tā kā dalībvalstīm ir jāmobilizē finanšu līdzekļi saskaņā ar maksātāju vajadzībām, bet Komisija veic avansa maksājumus par iegrāmatotajiem izdevumiem, ko veikuši maksātāji; tā kā lauku attīstības pasākumu sistēmā būtu jāparedz īsti avansa maksājumi programmas izpildei; tā kā ir lietderīgi šos avansa maksājumus veikt atbilstīgi finanšu mehānismiem, kas ir noteikti avansa maksājumiem, kuru pamatā ir atskaites periodā veiktie izdevumi;
(9) tā kā būtu jāpieņem divu veidu lēmumi, viens par fonda Garantiju nodaļas kontu dzēšanu, bet otrs par finansiālo seku noteikšanu, ieskaitot precizējumus finansējumā, ko sastāda pēc pārbaužu rezultātiem par izdevumu atbilstību Kopienas noteikumiem;
(10) tā kā atbilstības pārbaudes un attiecīgi kontu dzēšanas lēmumi tāpēc vairs netiks saistīti ar konkrētā finanšu gada budžeta izpildi; tā kā ir jānosaka maksimālais laiks, uz ko var attiecināt secinājumus pēc atbilstības pārbaudēm; tā kā lauku attīstības vairākgadu pasākumi tomēr neļauj piemērot šādu maksimālo laiku;
(11) tā kā ir jāveic pasākumi, lai novērstu visus pārkāpumus un atgūtu summas, kas ir zaudētas šādu pārkāpumu vai nolaidības dēļ; tā kā ir jānosaka finansiāla atbildība par šādiem pārkāpumiem vai nolaidību;
(12) tā kā Kopienas izdevumi ir jāpakļauj stingrai pārraudzībai; tā kā papildu pārraudzībai, ko veic dalībvalstis pēc savas ierosmes, kas joprojām ir būtiska, ir jāparedz apstiprināšana, ko veic Komisijas amatpersonas, kā arī tām ir jāparedz tiesības iesaistīt dalībvalstu palīdzību;
(13) tā kā pēc iespējas pilnīgāk ir jāizmanto informācijas tehnoloģija, lai sagatavotu Komisijai nosūtāmu informāciju; tā kā, veicot pārbaudes, Komisijai ir jābūt pilnai un tūlītējai pieejai informācijai par izdevumiem, kas glabājas gan dokumentos, gan elektroniskajās datnēs;
(14) tā kā Kopienas finansējuma apjoma dēļ regulāri ir jāinformē Eiropas Parlaments un Padome, iesniedzot tiem finanšu pārskatus;
(15) tā kā, lai vienkāršotu finanšu pārvaldību, būtu vēlams fonda finanšu periodu pietuvināt finanšu gadam, kā noteikts Līguma 272. panta 1. punktā; tā kā šādas darbības veikšanai vajag skaidri apzināties pirms atbilstīgā finanšu gada beigām pieejamos līdzekļus; tā kā tāpēc Komisijai būtu jāparedz pilnvaras, lai pielāgotu fonda finanšu periodu, ja ir pieejami pietiekami budžeta līdzekļi;
(16) tā kā Padomes 1970. gada 21. aprīļa Regula (EEK) Nr. 729/70 par kopējās lauksaimniecības politikas finansēšanu [7] ir būtiski grozīta vairākas reizes; tā kā tagad minētajā regulā ir izdarīti jauni grozījumi un, lai ieviestu skaidrību, ir vēlams pārstrādāt minētos noteikumus,
IR PIEŅĒMUSI ŠO REGULU.
Tam ir divas nodaļas:
- Garantiju nodaļa,
- Virzības nodaļa.
2. Garantiju nodaļa finansē:
a) kompensācijas eksportam uz trešām valstīm;
b) intervenci, kas ir paredzēta, lai stabilizētu lauksaimniecības tirgu;
c) lauku attīstības pasākumus, kas neietilpst 1. mērķa programmās, izņemot lauku attīstības Kopienas iniciatīvu;
d) Kopienas finanšu iemaksas īpašiem veterināriem pasākumiem, pārbaudes pasākumiem veterinārijā un dzīvnieku slimību izskaušanas un uzraudzības programmām (veterinārie pasākumi), kā arī fitosanitāriem pasākumiem;
e) pasākumus, kas ir paredzēti, lai sniegtu informāciju par kopējo lauksaimniecības politiku, un dažas pasākumu, ko finansē fonda Garantiju nodaļa, novērtēšanas darbības.
3. Virzības nodaļa finansē lauku attīstības pasākumus, uz ko neattiecas 2. punkta c) apakšpunkts.
4. Fonds nepārņem izdevumus, kas ir saistīti ar dalībvalstu un fonda atbalsta saņēmēju administratīvajām izmaksām un personālu.
2. pants
1. Kompensācijas eksportam uz trešām valstīm, ko piešķir saskaņā ar Kopienas noteikumiem lauksaimniecības tirgu kopīgās organizācijas sistēmā, finansē saskaņā ar 1. panta 2. punkta a) apakšpunktu.
2. Intervenci, kas ir paredzēta, lai stabilizētu lauksaimniecības tirgus, ko veic saskaņā ar Kopienas noteikumiem lauksaimniecības tirgu kopīgās organizācijas sistēmā, finansē saskaņā ar 1. panta 2. punkta b) apakšpunktu.
3. Padome pēc Komisijas ierosinājuma ar kvalificētu balsu vairākumu pēc vajadzības apstiprina 1. un 2. punktā minēto pasākumu finansēšanas procedūru.
3. pants
1. Lauku attīstības pasākumus, kas neietilpst 1. mērķa pasākumos, un ko veic saskaņā ar Kopienas noteikumiem, finansē saskaņā ar 1. panta 2. punkta c) apakšpunktu.
2. Veterināros un fitosanitāros pasākumus, ko veic saskaņā ar Kopienas noteikumiem, finansē saskaņā ar 1. panta 2. punkta d) apakšpunktu.
3. Informācijas pasākumus un novērtēšanu, ko veic saskaņā ar Kopienas noteikumiem, finansē saskaņā ar 1. panta 2. punkta e) apakšpunktu.
4. Sīki izstrādātus šā panta piemērošanas noteikumus pieņem saskaņā ar 13. pantā noteikto kārtību.
4. pants
1. Katra dalībvalsts paziņo Komisijai:
a) datus par iestādēm un institūcijām, ko tā akreditē, lai maksātu 2. un 3. pantā minētos izdevumus, še turpmāk "maksātāji",
b) ja ir akreditēts vairāk nekā viens maksātājs, datus par iestādi vai institūciju, kurai tā uzdod, pirmkārt, apkopot Komisijai sniedzamo informāciju un to nosūtīt, un, otrkārt, veicināt Kopienas noteikumu saskaņotu piemērošanu, še turpmāk "koordinējošā institūcija".
2. Maksātāji ir dalībvalstu iestādes un institūcijas, kas par maksājumiem jomās, par ko tās atbild, sniedz pietiekamas garantijas, ka:
a) prasījumu pieļaujamību un atbilstību Kopienas noteikumiem pārbauda pirms maksājuma apstiprināšanas;
b) veiktie maksājumi tiek pareizi un pilnībā iegrāmatoti; un
c) vajadzīgie dokumenti tiek iesniegti laikā un Kopienas noteikumos paredzētajā formā.
3. Maksātājiem ir jāglabā dokumenti, kas apliecina veiktos maksājumus, un dokumenti par noteikto administratīvo un materiālo pārbaužu izpildi. Ja atbilstīgos dokumentus glabā institūcijas, kas ir atbildīgas par izdevumu atļaušanu, šīm institūcijām ir jānosūta ziņojumi maksātājam par veikto pārbaužu skaitu, to saturu un pasākumiem, kas veikti, ņemot vērā to iznākumu.
4. Tikai uz akreditētu maksātāju veiktiem izdevumiem attiecas Kopienas finansējums.
5. Katra dalībvalsts, ņemot vērā konstitucionālo un institucionālo struktūru, ierobežo akreditēto maksātāju skaitu līdz minimumam, kas vajadzīgs, lai veiktu 2. un 3. pantā minētos izdevumus saskaņā ar pietiekamiem administratīviem un uzskaites nosacījumiem.
6. Katra dalībvalsts paziņo Komisijai šādus datus par šiem maksātājiem:
a) to nosaukums un statūti;
b) administratīvie, uzskaites un iekšējās kontroles nosacījumi, saskaņā ar ko veic maksājumus saistībā ar Kopienas noteikumu īstenošanu kopējās lauksaimniecības politikā;
c) akreditācijas dokuments.
Par visām izmaiņām šajos datos tūlīt paziņo Komisijai.
7. Ja akreditēts maksātājs nav izpildījis vai vairs nepilda vienu vai vairākus akreditācijas nosacījumus, akreditāciju atsauc, ja vien maksātājs neveic vajadzīgos precizējumus termiņā, ko nosaka saistībā ar problēmas nopietnību. Dalībvalsts, uz ko tas attiecas, informē Komisiju.
8. Sīki izstrādātus šā panta piemērošanas noteikumus pieņem saskaņā ar 13. pantā noteikto kārtību.
5. pants
1. Komisija dara pieejamus finanšu līdzekļus dalībvalstīm, kas ir vajadzīgi, lai segtu 2. un 3. pantā minētos izdevumus, piešķirot avansus, kuru pamatā ir atskaites periodā veiktie izdevumi.
Avansa maksājumus programmas īstenošanai 3. panta 1. punktā minēto lauku attīstības pasākumu sistēmā var piešķirt Komisija pēc attiecīgās programmas apstiprināšanas, un tie ir uzskatāmi par maksājumiem, kas ir veikti pirmajā mēneša dienā pēc lēmuma par piešķiršanu.
2. Līdz to avansu izmaksai, kuru pamatā ir veiktie izdevumi, dalībvalstis dara pieejamus līdzekļus, kas ir vajadzīgi, lai segtu šos izdevumus, saskaņā ar to akreditēto maksātāju vajadzībām.
3. Sīki izstrādātus šā panta piemērošanas noteikumus pieņem saskaņā ar 13. pantā noteikto kārtību.
6. pants
1. Dalībvalstis regulāri nosūta Komisijai šādu informāciju par akreditētajiem maksātājiem un koordinējošām institūcijām, kā arī par fonda Garantiju nodaļas finansētajiem darījumiem:
a) izdevumu pārskatus un finanšu vajadzību aplēses;
b) gada pārskatus, kam pievieno informāciju, kas vajadzīga kontu dzēšanai, un apstiprinājumu par nodoto rēķinu pilnīgumu, precizitāti un ticamību.
2. Sīki izstrādātus šā panta piemērošanas noteikumus un jo īpaši noteikumus par 1. punkta b) apakšpunktā minēto rēķinu apstiprināšanu pieņem saskaņā ar 13. pantā noteikto kārtību.
7. pants
1. Komisija, apspriedusies ar fonda komiteju, pieņem 2., 3. un 4. punktā noteiktos lēmumus.
2. Komisija pieņem lēmumu par mēneša avansa maksājumiem, kuru pamatā ir akreditēto maksātāju veiktie izdevumi.
Oktobra izdevumus pieskaita oktobrim, ja tie ir veikti no 1. līdz 15. oktobrim, vai novembrim, ja tie ir veikti no 16. līdz 31. oktobrim. Avansu dalībvalstīm maksā, vēlākais, otrā mēneša trešajā darba dienā pēc mēneša, kad veica izdevumus.
Papildu avansa maksājumus var veikt, ja fonda komiteju informē nākamās apspriedes laikā.
3. Komisija dzēš maksātāju kontus līdz 30. aprīlim, gadu pēc attiecīgā finanšu gada, ņemot vērā 6. panta 1. punkta b) apakšpunktā minēto informāciju.
Lēmums par kontu dzēšanu attiecas uz iesniegto rēķinu pilnīgumu, precizitāti un ticamību. Lēmums nekavē pieņemt turpmāku lēmumu saskaņā ar 4. punktu.
4. Komisija pieņem lēmumu par izdevumiem, ko ir jāizslēdz no 2. un 3. pantā minētā Kopienas finansējuma, ja tā atklāj, ka izdevumi nav veikti atbilstoši Kopienas noteikumiem.
Pirms pieņem lēmumu atteikt finansējumu, rakstiski paziņo Komisijas pārbaužu rezultātus un attiecīgās dalībvalsts atbildes, pēc tam abas puses cenšas panākt vienošanos par veicamo darbību.
Ja vienošanās netiek panākta, dalībvalsts četru mēnešu laikā var lūgt sākt procedūru, lai būtu par starpnieku attiecīgajām pusēm, tās iznākumu izklāsta Komisijai nosūtītā ziņojumā, ko tā pārbauda, pirms tiek pieņemts lēmums par finansējuma atteikšanu.
Komisija novērtē summas, kuru finansējums jāatsaka, cita starpā ņemot vērā atklāto neatbilstību smagumu. Komisija ņem vērā pārkāpuma veidu un smagumu, kā arī finansiālo zaudējumu, kas nodarīts Kopienai.
Finansējumu nedrīkst atteikt:
a) 2. pantā minētajiem izdevumiem, kas ir veikti 24 mēnešus pirms Komisijas rakstiska paziņojuma attiecīgajām dalībvalstīm par šo pārbaužu rezultātiem;
b) izdevumiem par kādu 3. pantā minētu pasākumu vai darbību, par ko pēdējo maksājumu veica 24 mēnešus pirms Komisijas rakstiska paziņojuma attiecīgajām dalībvalstīm par šo pārbaužu rezultātiem.
Piektā daļa tomēr neattiecas uz finansiālajām sekām:
a) ko izraisa 8. panta 2. punktā minētie pārkāpumi;
b) saistībā ar valsts atbalstu vai pārkāpumiem, par ko ir sākta Līguma 88. un 226. pantā minētā procedūra.
5. Sīki izstrādātus šā panta piemērošanas noteikumus pieņem saskaņā ar 13. pantā noteikto kārtību. Šiem noteikumiem cita starpā jāattiecas uz 5. panta 1. punkta otrajā daļā minētajiem avansa maksājumu nosacījumiem saskaņā ar šī panta 2., 3. un 4. punktu, kā arī procedūrām par attiecīgajā 2., 3. un 4. punktā minētajiem lēmumiem.
8. pants
1. Dalībvalstis saskaņā ar dalībvalstu normatīvo vai administratīvo aktu noteikumiem veic pasākumus, ko vajag, lai:
a) pārliecinātos, ka fonda finansētie darījumi tiek faktiski veikti un ir izpildīti pareizi;
b) novērstu un cīnītos ar pārkāpumiem;
c) atgūtu summas, kas zaudētas pārkāpumu vai nolaidības dēļ.
Dalībvalstis informē Komisiju par pasākumiem, kas veikti šajā nolūkā un jo īpaši par administratīvo un juridisko procedūru stāvokli.
2. Ja zaudētās summas netiek atgūtas pilnā apjomā, pārkāpumu vai nolaidības finansiālās sekas sedz Kopiena, izņemot pārkāpumu vai nolaidības sekas, kas ir saistāmas ar pārvaldes iestādēm vai citām dalībvalstu institūcijām.
Atmaksājamās summas maksā akreditētajiem maksātājiem, kuri tās atskaita no fonda finansētajiem izdevumiem. Procentus par piedzītajām vai ar nokavēšanos samaksātajām summām iemaksā fondā.
3. Padome ar kvalificētu balsu vairākumu pēc Komisijas priekšlikuma nosaka vispārējus noteikumus šī panta piemērošanai.
9. pants
1. Dalībvalstis dara pieejamu Komisijai visu informāciju, kas ir vajadzīga pareizai fonda darbībai, kā arī veic visus piemērotos pasākumus, lai veicinātu pārraudzību, ko Komisija vajadzības gadījumā var veikt saistībā ar Kopienas finansējuma pārvaldību, ieskaitot pārbaudes uz vietas.
Dalībvalstis paziņo Komisijai to normatīvo vai administratīvo aktu noteikumus, ko tās ir pieņēmušas, lai piemērotu Kopienas tiesību aktus par kopējo lauksaimniecības politiku, ja šie akti rada finansiālas sekas fondam.
2. Neatkarīgi no dalībvalstu veiktās pārraudzības saskaņā ar normatīvo vai administratīvo aktu noteikumiem un neatkarīgi no Līguma 248. panta vai neatkarīgi no visām pārbaudēm, kas ir organizētas, pamatojoties uz Līguma 279. panta c) apakšpunktu, pilnvarotajiem pārstāvjiem, kurus Komisija ir iecēlusi pārbaužu veikšanai uz vietas, ir jābūt pieejai fonda finansēto izdevumu grāmatvedības un pārējiem dokumentiem, ieskaitot informāciju, kas ir radīta vai uzglabāta elektroniski.
Viņi, cita starpā, var pārbaudīt:
a) vai administratīvā prakse ir saskaņā ar Kopienas noteikumiem;
b) vai nepieciešamie papildu dokumenti ir un atbilst fonda finansētajam darījumam;
c) kādos apstākļos tiek veikti un pārbaudīti fonda finansēti darījumi.
Komisija laikus pirms pārbaudes veikšanas to paziņo attiecīgajai dalībvalstij vai dalībvalstij, kuras teritorijā tā notiks. Attiecīgās dalībvalsts amatpersonas var piedalīties pārbaudēs.
Pēc Komisijas lūguma un pēc vienošanās ar dalībvalsti pārbaudes vai izmeklēšanu saistībā ar šajā regulā minētajiem darījumiem veic attiecīgās dalībvalsts kompetentas iestādes. Arī Komisijas amatpersonas var tajās piedalīties.
Lai pārbaude būtu efektīvāka, Komisija, vienojusies ar attiecīgajām dalībvalstīm, var organizēt šo valstu pārvaldes iestāžu līdzdalību dažās pārbaudēs vai izmeklēšanās.
3. Padome ar kvalificētu balsu vairākumu pēc Komisijas priekšlikuma pēc vajadzības nosaka vispārējus noteikumus šī panta piemērošanai.
10. pants
Komisija katru gadu līdz 1. jūlijam iesniedz Eiropas Parlamentam un Padomei finanšu pārskatu par fonda pārvaldi iepriekšējā finanšu gadā un, cita starpā, par tā līdzekļu stāvokli, izdevumu veidu un nosacījumiem Kopienas finansējuma iegūšanai.
11. pants
Eiropas Lauksaimniecības virzības un garantijas fonda komiteja (še turpmāk "fonda komiteja") palīdz Komisijai pārvaldīt fondu, kā noteikts 12. līdz 15. pantā.
12. pants
Fonda komiteja sastāv no dalībvalstu un Komisijas pārstāvjiem. Katru dalībvalsti fonda komitejā pārstāv ne vairāk kā piecas amatpersonas. Komisijas pārstāvis ir fonda komitejas priekšsēdētājs.
13. pants
1. Ja jāievēro šajā pantā noteiktā procedūra, priekšsēdētājs pēc savas iniciatīvas vai pēc dalībvalsts pārstāvja pieprasījuma nodod jautājumu izskatīšanai fonda komitejā.
2. Komisijas pārstāvis iesniedz veicamo pasākumu projektu izskatīšanai komitejā. Komiteja par projektu sniedz atzinumu termiņā, ko priekšsēdētājs var noteikt atkarībā no jautājuma steidzamības. Atzinumu sniedz ar balsu vairākumu, kas Līguma 205. panta 2. punktā paredzēts gadījumam, kad Padomei jāpieņem lēmums pēc Komisijas priekšlikuma. Dalībvalstu pārstāvju balsis komitejā vērtē saskaņā ar minēto pantu. Priekšsēdētājs balsošanā nepiedalās.
3. a) Komisija apstiprina tos pasākumus, kas jāpiemēro nekavējoties.
b) Tomēr, ja šie pasākumi nesaskan ar fonda komitejas atzinumu, Komisija par tiem tūlīt paziņo Padomei. Tādā gadījumā:
- Komisija var atlikt tās apstiprināto pasākumu piemērošanu ne ilgāk kā vienu mēnesi pēc pasākumu paziņošanas dienas,
- Padome ar kvalificētu balsu vairākumu iepriekšējā ievilkumā norādītājā laikā var pieņemt atšķirīgu lēmumu.
14. pants
1. Ar fonda komiteju apspriežas:
a) gadījumos, ja apspriedes ir noteiktas;
b) lai novērtētu fonda līdzekļus, kas ir jāiekļauj Komisijas aplēsē par nākamo finanšu gadu un, ja vajadzīgs, papildu aplēsēs;
c) par paziņojumu projektiem par fondu, ko jāiesniedz Padomei.
2. Fonda komiteja var izskatīt visus pārējos jautājumus, ko ierosina tās priekšsēdētājs vai nu pēc savas ierosmes vai pēc kādas dalībvalsts pārstāvja lūguma.
Komiteju regulāri informē par fonda darbību.
15. pants
Fonda komiteju sasauc priekšsēdētājs.
Sekretariāta pakalpojumus fonda komitejai nodrošina Komisija.
Fonda komiteja nosaka savu reglamentu.
16. pants
1. Regula (EEK) Nr. 729/70 tiek atcelta.
2. Atsauces uz atcelto regulu uzskata par atsaucēm uz šo regulu, un tās jālasa saskaņā ar pielikumā doto korelācijas tabulu.
17. pants
Lēmuma 90/424/EEK 15. panta trešo daļu un 40. pantu svītro.
18. pants
Pasākumus, kas ir vajadzīgi, lai veicinātu pāreju no Regulā (EEK) Nr.729/70 paredzētajiem noteikumiem uz šajā regulā paredzētajiem noteikumiem, apstiprina saskaņā ar 13. pantā noteikto kārtību.
19. pants
Komisija var svītrot 7. panta 2. punkta otrās daļas pirmo teikumu saskaņā ar 13. pantā noteikto kārtību, ja fonda Garantiju nodaļai piešķirtie budžeta līdzekļi, kas ir pieejami konkrētā finanšu gada beigās, ļautu fondam finansēt papildu izdevumus, ko attiecīgajā gadā izraisītu šis svītrojums. Ja Komisija izmanto šīs tiesības, tā saskaņā ar šo pašu kārtību var līdz 1. novembrim atlikt pasākumu maksāšanas laika sākuma termiņu, kas sākas no 16. oktobra līdz 31. oktobrim ieskaitot.
20. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1636/1999
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1970. gada 23. novembra Direktīvu 70/524/EEK par barības piedevām [1], kurā jaunākie grozījumi izdarīti ar Komisijas Regulu (EK) Nr. 1411/1999 [2], un jo īpaši tās 3. un 9.j pantu;
(1) tā kā Direktīvā 70/524/EEK paredzēts, ka jaunas piedevas vai piedevu izmantojumus var apstiprināt, ņemot vērā jaunākās zinātnes un tehnikas atziņas;
(2) tā kā ar Padomes 1993. gada 14. decembra Direktīvā 93/113/EK par fermentu, mikroorganismu un to preparātu izmantošanu dzīvnieku uzturā un to tirdzniecību [3], kurā jaunākie grozījumi izdarīti ar Direktīvu 97/40/EK [4], atkāpjoties no Direktīvas 70/524/EEK, paredzēts, ka dalībvalstis pagaidām var izmantot un realizēt fermentus, mikroorganismus un to preparātus;
(3) tā kā jaunas piedevas vai piedevu izmantojumus provizoriski var apstiprināt, ja pieļautajā līmenī iekļautas dzīvnieku barībā, tās nekaitē ne cilvēku vai dzīvnieku veselībai, ne videi, ja tās nekaitē patērētājiem, izmainot dzīvnieku izcelsmes produktu īpašības, un ja šo piedevu klātbūtni dzīvnieku barībā var kontrolēt un var pieņemt, ka, ņemot vērā pieejamos rezultātus, tās labvēlīgi ietekmē dzīvnieku barības vai dzīvnieku izcelsmes produktu īpašības tad, ja tās iekļauj šādā dzīvnieku barībā;
(4) tā kā noteikumi Padomes 1989. gada 12. jūnija Direktīvā 89/391/EEK [5] par tādu pasākumu ieviešanu, kas paredzēti tam, lai uzlabotu darba drošību un darbinieku veselības aizsardzību darbavietās, un tai atbilstošās atsevišķās direktīvās, jo īpaši Padomes 1990. gada 26. novembra Direktīvā 90/679/EEK par darbinieku aizsardzību pret riskiem, ko rada darbs ar bioloģiskiem aģentiem [6], kurā jaunākie grozījumi izdarīti ar Direktīvu 97/65/EK [7], ir pilnā mērā piemērojami piedevu izmantojumam un darbībām, ko darbinieki veic ar izmantošanai dzīvnieku barībā paredzētām piedevām;
(5) tā kā, pārbaudot dokumentāciju, ko dalībvalstis iesniegušas saskaņā ar Direktīvas 93/113/EK 3. pantu, konstatēts, ka provizoriski var apstiprināt dažus fermentu un mikroorganismu preparātus;
(6) tā kā Dzīvnieku ēdināšanas zinātniskā komiteja sniegusi labvēlīgu atzinumu par šo preparātu nekaitīgumu;
(7) tā kā šajā direktīvā paredzētie pasākumi saskan ar Barības pastāvīgās komitejas atzinumu,
IR PIEŅĒMUSI ŠO REGULU.
1. pants
Šīs regulas I pielikumā uzskaitītos "fermentu" grupas preparātus saskaņā ar Direktīvu 70/524/EEK var apstiprināt par dzīvnieku barības piedevām, kas dzīvnieku barībā izmantojamas atbilstīgi minētā pielikuma nosacījumiem.
2. pants
Šīs regulas II pielikumā uzskaitītos "mikroorganismu" grupas preparātus saskaņā ar Direktīvu 70/524/EEK var apstiprināt par dzīvnieku barības piedevām, kas dzīvnieku barībā izmantojamas atbilstīgi minētā pielikuma nosacījumiem.
3. pants
Šī regula stājas spēkā dienā, kad to publicē Eiropas Kopienu Oficiālajā Vēstnesī.
Komisijas Regula (EK) Nr. 2376/1999
(1999. gada 9. novembris)
par atsevišķu preču klasifikāciju kombinētajā nomenklatūrā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 23. jūlija Regulu (EEK) Nr. 2658/87 par tarifu un statistikas nomenklatūru un par kopējo muitas tarifu [1], kurā jaunākie grozījumi izdarīti ar Komisijas Regulu (EK) Nr. 1835/1999 [2], un jo īpaši tās 9. pantu,
tā kā:
(1) Lai nodrošinātu minētās regulas pielikumā pievienotās kombinētās nomenklatūras vienādu piemērošanu, ir jāparedz pasākumi attiecībā uz šīs regulas pielikumā minēto preču klasifikāciju.
(2) Regulā (EEK) Nr. 2658/87 ir paredzēti kombinētās nomenklatūras interpretācijas vispārīgie noteikumi. Šie noteikumi ir piemērojami arī jebkurai citai nomenklatūrai, kas pilnīgi vai daļēji uz to pamatojas vai kas tai pievieno papildu apakšiedaļas, un kas ir ieviesta ar īpašiem Kopienas noteikumiem, lai piemērotu tarifus un citus pasākumus, kuri attiecas uz preču tirdzniecību.
(3) Atbilstīgi minētajiem vispārīgiem noteikumiem preces, kas raksturotas šīs regulas pielikuma tabulas 1. ailē, jāklasificē saskaņā ar attiecīgiem KN kodiem, kas norādīti 2. ailē, pamatojumu sniedzot 3. ailē.
(4) Ir atzīts, ka uz juridiski saistošu informāciju par tarifiem, ko attiecībā uz preču klasifikāciju kombinētajā nomenklatūrā sniedz dalībvalstu muitas dienesti un kas neatbilst šajā regulā noteiktajām tiesībām, personas, kuru rīcībā ir šāda informācija, var turpināt atsaukties trīs mēnešus, pamatojoties uz 12. panta 6. punktu Padomes 1992. gada 12. oktobra Regulā (EEK) Nr. 2913/92, ar ko izveidots Kopienas Muitas kodekss [3], kurā jaunākie grozījumi izdarīti ar Padomes un Eiropas Parlamenta Regulu (EK) Nr. 955/1999 [4].
(5) Šajā regulā paredzētie pasākumi saskan ar Muitas kodeksa komitejas atzinumu,
IR PIEŅĒMUSI ŠO REGULU.
1. pants
Preces, kas raksturotas pielikuma tabulas 1. ailē, kombinētajā nomenklatūrā klasificē ar attiecīgiem KN kodiem, kas norādīti minētās tabulas 2. ailē.
2. pants
Uz juridiski saistošu informāciju par tarifiem, ko sniedz dalībvalstu muitas dienesti, bet kas neatbilst šajā regulā noteiktajām tiesībām, var turpināt atsaukties trīs mēnešus, pamatojoties uz 12. panta 6. punktu Regulā (EEK) Nr. 2913/92.
3. pants
Šī regula stājas spēkā 20. dienā pēc publicēšanas Eiropas Kopienu Oficiālajā Vēstnesī.
Komisijas Regula (EK) Nr. 2562/1999
(1999. gada 3. decembris),
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1970. gada 23. novembra Direktīvu 70/524/EEK par barības piedevām [1], kurā jaunākie grozījumi izdarīti ar Komisijas Regulu (EK) Nr. 2439/1999 [2], un jo īpaši tās 9.h panta 3. punkta b) apakšpunktu un 9.i panta 3. punkta b) apakšpunktu,
tā kā:
(1) Zootehnisko piedevu sliktas kvalitātes atdarinājumu aprite Kopienā ir risks cilvēku un dzīvnieku veselībai, tāpēc Direktīvā 70/524/EEK, kurā grozījumi izdarīti ar Padomes Direktīvu 96/51/EK [3], ir paredzēts saistīt atļauju izmantot konkrētu kategoriju piedevas ar personu, kas atbild par to laišanu apritē.
(2) Jo īpaši Direktīvas 70/524/EEK 9.h pantā paredzēts pagaidu atļaujas izmantot piedevas, kas pēc 1987. gada 31. decembra iekļautas I pielikumā un pieder pie antibiotiku grupas un ir pārnestas uz B pielikuma II nodaļu, aizstāt ar atļaujām, kuras saistītas ar personu, kas atbild par piedevu laišanu apritē uz desmit gadiem.
(3) Jo īpaši Direktīvas 70/524/EEK 9.i pantā paredzēts pagaidu atļaujas izmantot piedevas, kas līdz 1998. gada 1. aprīlim iekļautas II pielikumā un pieder pie antibiotiku grupas, un ir pārnestas uz B pielikuma III nodaļu, aizstāt ar pagaidu atļaujām, kuras saistītas ar personu, kas atbild par piedevu laišanu apritē.
(4) Attiecībā uz šīs regulas pielikumos uzskaitītajām piedevām personas, kas atbild par dokumentāciju, uz kuru pamatojoties, tika dotas iepriekšējās atļaujas, vai šo personu tiesību pārņēmēji ir iesnieguši jaunus atļaujas pieteikumus. Pieteikumiem par minētajām piedevām ir pievienotas vajadzīgās monogrāfijas un tehniskās specifikācijas.
(5) Atļaujas izmantot piedevu saistīšana ar personu, kas atbild par minētās piedevas laišanu apritē, ir tikai administratīva procedūra un nav saistīta ar minēto piedevu jaunu novērtējumu. Lai gan atļaujas saskaņā ar šo regulu piešķir uz noteiktu laika posmu, tās var jebkurā laikā atsaukt saskaņā ar Direktīvas 70/524/EEK 9.m un 11. pantu. Tās var atsaukt, jo īpaši ņemot vērā to, ka Zinātniskā vadības komiteja 1999. gada 28. maijā ir sniegusi atzinumu par mikrobu rezistenci; saskaņā ar Direktīvas 70/524/EEK 9.g pantu veic atkārtotu novērtējumu par dažu antibiotiku kā piedevu izmantošanu barībā; Zviedrijas Karaliste, pamatojoties uz Direktīvas 70/524/EEK 11. pantu, savā teritorijā ir aizliegusi kā barības piedevu izmantot visas antibiotikas. Turklāt Komisija pārbauda sniegtos datus un vispārīgo jautājumu par to, vai antibiotiku kā piedevu izmantošana barībā atbilst nosacījumiem, kas paredzēti Direktīvas 70/524/EEK 3.a pantā attiecībā uz atļauju izmantot piedevas.
(6) Šajā regulā paredzētie pasākumi ir saskaņā ar Barības pastāvīgās komitejas atzinumu,
IR PIEŅĒMUSI ŠO REGULU.
1. pants
Šīs regulas I pielikumā uzskaitīto piedevu pagaidu atļaujas aizstāj ar atļaujām, kas piešķirtas personai, kura atbild par attiecīgo piedevu laišanu apritē un minēta I pielikuma otrajā ailē.
2. pants
Šīs regulas II pielikumā uzskaitīto piedevu pagaidu atļaujas aizstāj ar pagaidu atļaujām, kas piešķirtas personai, kura atbild par attiecīgo piedevu laišanu apritē un minēta II pielikuma otrajā ailē.
3. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 2654/1999
(1999. gada 16. decembris),
ar ko groza Regulu (EEK) Nr. 2921/90 par atbalstu kazeīnu un kazeinātu ražošanai no vājpiena
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1999. gada 17. maija Regulu (EK) Nr. 1255/1999 par piena un piena produktu tirgus kopīgo organizāciju [1], un jo īpaši tās 15. pantu,
tā kā:
(1) No 2000. gada 1. janvāra Regula (EK) Nr. 1255/1999 aizstāj Padomes Regulu (EEK) Nr. 804/68 [2], kurā jaunākie grozījumi izdarīti ar Regulu (EK) Nr. 1587/96 [3] un inter alia Padomes 1968. gada 15. jūlija Regulu (EEK) Nr. 987/68, ar ko paredz vispārīgus noteikumus atbalsta piešķiršanai par kazeīnos un kazeinātos pārstrādātu vājpienu [4], kurā jaunākie grozījumi izdarīti ar Regulu (EEK) Nr. 1435/90 [5]. Ņemot vērā šos jaunos noteikumus, ir jāgroza Komisijas 1990. gada 10. oktobra Regula (EEK) Nr. 2921/20 par atbalstu kazeīnu un kazeinātu ražošanai no vājpiena [6], kurā jaunākie grozījumi izdarīti ar Regulu (EK) 2501/1999 [7]. Minētajai regulai jāpievieno to produktu definīcijas, kas var pretendēt uz šo atbalsta shēmu, kā arī precizē iestādi, kurai atbalsta prasītājiem būtu jāiesniedz savi pieprasījumi. Šie noteikumi jāpiemēro no 2000. gada 1. janvāra.
(2) Piena un piena produktu pārvaldības komiteja nav sniegusi atzinumu tās priekšsēdētāja noteiktajā termiņā,
IR PIEŅĒMUSI ŠO REGULU.
1. pants
Regulas (EEK) Nr. 2921/90 1. pantu groza šādi:
a) vājpiens ir vienas vai vairāku govju vai kazu piens bez pievienotām vielām, kas ir tikai daļēji nokrejots, lai samazinātu tauku saturu līdz ne vairāk par 0,10 %;
b) jēlkazeīns ir ūdenī nešķīstošs produkts, kas ir iegūts, sarecinot vājpienu ar mikrobaktērijām vai pievienojot skābes, siera fermentu vai citus pienu sarecinošus enzīmus, neatkarīgi no tā, vai iepriekš ir izmantoti jonu apmaiņas vai koncentrācijas procesi;
c) kazeīni ir mazgāti un žāvēti ūdenī nešķīstoši produkti, kas iegūti, sarecinot vājpienu vai jēlkazeīnu ar mikrobaktērijām vai pievienojot skābes, siera fermentu vai citus pienu sarecinošus enzīmus, neatkarīgi no tā, vai iepriekš ir izmantoti jonu apmaiņas vai koncentrācijas procesi;
d) kazeināti ir produkti, kas ir iegūti, žāvējot ar neitralizējošām vielām apstrādātu kazeīnu vai jēlkazeīnu."
2. pants
Šī regula uzliek saistības kopumā un tieši piemērojama visās dalībvalstīs.
Centrālās grupas lēmums
(1999. gada 22. marts)
par vispārējiem principiem attiecībā uz informatoru atalgojumu
(SCH/C(99) 25)
Informatoriem ir ievērojama nozīme cīņā pret nopietniem pārrobežu noziegumiem un jo īpaši pret noziegumiem, kas saistīti ar narkotikām, jo likumpārkāpēji parasti uzticas informatoriem, un līdz ar to šādu personu izmantošana ļauj gūt vispārēju priekšstatu par slepenu kriminālu organizāciju un struktūru darbībām.
Centrālā grupa atzīst un ņem vērā nesaistošos "Vispārējos principus attiecībā uz informatoru atalgojumu" (Doc. SCH/Stup (98)72 Rev 2), kurus nepieciešams apstiprināt Izpildu Komitejā. --------------------------------------------------
Komisijas Lēmums
(1999. gada 21. decembris),
ar kuru groza Lēmumu 93/436/EEK, ar ko paredz īpašus nosacījumus, kas reglamentē Čīles izcelsmes zvejniecības produktu ievešanu
(izziņots ar dokumenta numuru C (1999) 4749)
(Dokuments attiecas uz EEZ)
(2000/61/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 22. jūlija Direktīvu 91/493/EEK, ar ko nosaka veselības nosacījumus zvejniecības produktu ražošanai un laišanai tirgū [1], kurā jaunākie grozījumi izdarīti ar Direktīvu 97/79/EK [2], un jo īpaši tās 11. pantu,
(2) Ar Komisijas Lēmumu 96/675/EK [5]ir noteikti Čīles izcelsmes gliemeņu, adatādaiņu, tunikātu un jūras gliemežu ievešanas nosacījumi.
(3) Normatīvajās atsaucēs, kas minētas Lēmuma 93/436/EEK A pielikumā iekļautajā veselības sertifikāta paraugā, ir dažas kļūdas, un tādēļ tas ir jāgroza.
(4) Šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. pants
Direktīvas 93/436/EEK A pielikumu aizstāj ar šīs direktīvas pielikumu.
2. pants
Šis lēmums ir adresēts dalībvalstīm.
Komisijas Lēmums
(2000. gada 9. marts)
par monolinurona neiekļaušanu Komisijas Direktīvas 91/414/EEK I pielikumā un tādu augu aizsardzības līdzekļu atļauju atsaukšanu, kas satur minēto aktīvo vielu
(izziņots ar dokumenta numuru C(2000) 656)
(Dokuments attiecas uz EEZ)
(2000/234/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 15. jūlija Direktīvu 91/414/EEK par augu aizsardzības līdzekļu laišanu tirgū [1], kurā jaunākie grozījumi izdarīti ar Komisijas Direktīvu 2001/73/EK [2],
ņemot vērā Komisijas 1992. gada 11. decembra Regulu (EEK) Nr. 3600/92, ar ko nosaka sīki izstrādātus noteikumus tās darba programmas pirmā posma īstenošanai, kura minēta 8. panta 2. punktā Padomes Direktīvā 91/414/EEK par augu aizsardzības līdzekļu laišanu tirgū [3], kurā jaunākie grozījumi izdarīti ar Regulu (EK) Nr. 1199/1999 [4] un jo īpaši tās 7. panta 3.a punkta b) apakšpunktu,
tā kā:
(1) Ar Komisijas Regulu (EK) Nr. 993/94 [5], kurā jaunākie grozījumi izdarīti ar Regulu (EK) Nr. 2230/95 [6], ir noteiktas augu aizsardzības līdzekļu aktīvās vielas, izraudzītas ziņotājas dalībvalstis Regulas (EEK) Nr. 3600/92 īstenošanai un identificēti iesniedzēji katrai aktīvajai vielai.
(2) Monolinurons ir viena no 90 aktīvajām vielām, uz ko attiecas Direktīvas 91/414/EEK 8. panta 2. punktā paredzētās darba programmas pirmais posms.
(3) Saskaņā ar Regulas (EEK) Nr. 3600/92 7. panta 1. punkta c) apakšpunktu Apvienotā Karaliste, būdama izraudzītā ziņotāja dalībvalsts, 1996. gada 30. aprīlī iesniedza Komisijai savu novērtējuma ziņojumu par informāciju, ko vienīgais iesniedzējs bija iesniedzis saskaņā ar minētās regulas 6. panta 1. punktu.
(4) Dalībvalstis un Komisija Pastāvīgajā augu aizsardzības komitejā pārskatīja iesniegto ziņojumu. 1999. gada 20. jūlijā šo pārskatu precizēja formātā, kādu Komisija ir noteikusi pārskata ziņojumam par monolinuronu saskaņā ar Regulas (EEK) Nr. 3600/92 7. panta 6. punktu.
(5) No novērtējuma izrietēja, ka ar iesniegto informāciju nepietiek, lai pierādītu, ka augu aizsardzības līdzekļi, kas satur attiecīgo aktīvo vielu, atbilst Direktīvas 91/414/EEK 5. panta 1. punkta a) un b) apakšpunkta un 5. panta 2. punkta b) apakšpunkta prasībām.
(6) Vienīgais iesniedzējs informēja Komisiju un ziņotāju dalībvalsti, ka vairs nevēlas piedalīties darba programmā, kas attiecas uz šo aktīvo vielu. Tāpēc netiks iesniegta papildu informācija, kas vajadzīga, lai panāktu pilnu atbilstību Direktīvas 91/414/EEK prasībām.
(7) Tāpēc šo aktīvo vielu nav iespējams iekļaut Direktīvas 91/414/EEK I pielikumā.
(8) Saskaņā ar Direktīvas 91/414/EEK 4. panta 6. punktu jānosaka esošo krājumu realizācijas, uzglabāšanas, laišanas tirgū un izmantošanas papildperiods.
(9) Šis lēmums nekavē Komisiju vēlāk veikt jebkuru darbību attiecībā uz šo aktīvo vielu, izpildot Padomes Direktīvu 79/117/EEK [7].
(10) Šajā lēmumā paredzētie pasākumi ir saskaņā ar Pastāvīgās augu veselības komitejas atzinumu,
IR PIEŅĒMUSI ŠO LĒMUMU.
1. pants
Monolinuronu neiekļauj kā aktīvo vielu Direktīvas 91/414/EEK I pielikumā.
2. pants
Dalībvalstis nodrošina to, ka:
1) sešu mēnešu laikā pēc šā lēmuma publicēšanas dienas atsauc to augu aizsardzības līdzekļu atļaujas, kuru sastāvā ir monolinurons;
2) no šā lēmuma publicēšanas dienas saskaņā ar Direktīvas 91/414/EEK 8. panta 2. punktā paredzēto izņēmumu nepiešķir un neatjauno atļaujas augu aizsardzības līdzekļiem, kuru sastāvā ir monolinurons.
3. pants
Saskaņā ar Direktīvas 91/414/EEK 4. panta 6. punktu dalībvalstis nosaka papildperiodu esošo krājumu realizācijai, uzglabāšanai, laišanai tirgū un izlietošanai, kam jābūt pēc iespējas īsākam un kas nedrīkst pārsniegt 18 mēnešus, sākot no šā lēmuma publicēšanas dienas.
4. pants
Šis lēmums ir adresēts dalībvalstīm. Briselē, 2000. gada 9. martā
Komisijas Lēmums
(2000. gada 25. jūlijs),
ar kuru groza IV pielikumu Padomes Direktīvai 90/539/EEK par dzīvnieku veselības nosacījumiem, kas reglamentē mājputnu un inkubējamo olu tirdzniecību Kopienā un to ievešanu no trešajām valstīm, un groza Lēmumu 96/482/EK, kurā izklāstīti dzīvnieku veselības nosacījumi un noteikti veterinārie sertifikāti mājputnu un inkubējamo olu, izņemot skrējējputnus un to olas, ievešanai no trešajām valstīm, tostarp dzīvnieku veselības pasākumi, kas veicami pēc šādu preču ievešanas
(izziņots ar dokumenta numuru C(2000) 2261)
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 15. oktobra Direktīvu 90/539/EEK par dzīvnieku veselības nosacījumiem, kas reglamentē mājputnu un inkubējamo olu tirdzniecību Kopienā un to ievešanu no trešajām valstīm [1], kurā jaunākie grozījumi izdarīti ar Direktīvu 1999/90/EK [2], un jo īpaši tās 23. panta 1. punktu, 24. pantu, 26. panta 2. punktu, 27.a un 34. pantu,
ņemot vērā Padomes 1991. gada 15. jūlija Direktīvu 91/496/EEK, kurā izklāstīti principi, kas reglamentē veterināro pārbaužu veikšanu dzīvniekiem, ko Kopienā ieved no trešajām valstīm, un ar kuru groza Direktīvu 89/662/EEK, 90/425/EEK un 90/675/EEK [3], kurā jaunākie grozījumi izdarīti ar Direktīvu 96/43/EK [4], un jo īpaši tās 10. pantu,
tā kā:
(1) Komisijas Lēmumā 96/482/EK [5], kurā jaunākie grozījumi izdarīti ar Lēmumu 1999/549/EK [6], ir izklāstīti dzīvnieku veselības nosacījumi un noteikti veterinārie sertifikāti mājputnu un inkubējamo olu, izņemot skrējējputnus un to olas, ievešanai no trešajām valstīm, tostarp dzīvnieku veselības pasākumi, kas veicami pēc šādu preču ievešanas.
(2) Ņemot vērā paredzēto pasākumu īstenošanas gaitā gūto pieredzi, jāmaina nosacījumi, ar kādiem Kopienā tirgo diennakti vecus cāļus, kas izšķīlušies no inkubējamajām olām, kuras ievestas no trešajām valstīm. Šīm izmaiņām jānodrošina dalībvalstīm iespēja nosūtīt diennakti vecus cāļus uz saimniecībām, kas atrodas citā dalībvalstī, ievērojot pēcievešanas karantīnu.
(3) Tādēļ attiecīgi jāgroza sertifikāta paraugs Direktīvas 90/539/EEK IV pielikumā un Lēmums 96/482/EK.
(4) Nosūtītājas dalībvalsts kompetentajai iestādei ar Animo sistēmas starpniecību jāinformē diennakti veco cāļu galamērķa kompetentā iestāde par dzīvnieku veselības prasībām attiecībā uz karantīnas ilgumu šādos gadījumos.
(5) Šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠĀDU LĒMUMU.
1. pants
Direktīvas 90/539/EEK IV pielikumā paraugu Nr. 2 aizstāj ar šā lēmuma pielikumu.
2. pants
Lēmuma 96/482/EK 3. panta 1. punktu papildina ar šādu tekstu: "Ja diennakti vecie cāļi ir izaudzēti citā dalībvalstī, nevis tajā, kas ievedusi inkubējamās olas, tos uzreiz pārved uz galamērķa saimniecību, kura minēta 9.2. punktā Padomes Direktīvas 90/539/EEK IV pielikumā noteiktās veterinārā sertifikāta paraugā Nr. 2, un tie tajā atrodas vismaz trīs nedēļas, skaitot no izšķilšanās dienas."
3. pants
Šis lēmums attiecas uz diennakti vecu cāļu sūtījumiem, kam veterinārais sertifikāts izdots, sākot no 2000. gada 1. oktobra.
4. pants
Šis lēmums ir adresēts dalībvalstīm.
Komisijas lēmums
(2000. gada 26. jūlijs)
atbilstīgi Eiropas Parlamenta un Padomes Direktīvai 95/46/EK par pienācīgu aizsardzību, kas noteikta ar privātuma "drošības zonas" principiem un attiecīgajiem visbiežāk uzdotajiem jautājumiem, kurus izdevusi ASV Tirdzniecības ministrija
(2000/520/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Parlamenta un Padomes 1995. gada 24. oktobra Direktīvu 95/46/EK par personu aizsardzību attiecībā uz personas datu apstrādi un šādu datu brīvu apriti [1] un jo īpaši tās 25. panta 6. punktu,
tā kā:
(1) Atbilstīgi Direktīvai 95/46/EK dalībvalstīm ir jāparedz, ka personas datu nosūtīšana trešai valstij var notikt tikai tad, ja attiecīgā trešā valsts nodrošina pienācīgu datu aizsardzības līmeni un ja pirms nosūtīšanas ievēro dalībvalsts tiesību aktus, kas atbilst citiem minētās direktīvas noteikumiem.
(2) Komisija var atzīt, ka trešā valsts nodrošina pienācīgu aizsardzības līmeni. Šādā gadījumā personas datus no dalībvalsts drīkst nosūtīt bez papildu garantijām.
(3) Atbilstīgi Direktīvai 95/46/EK, datu aizsardzības līmenis jānovērtē, ņemot vērā visus apstākļus vienā vai vairākās datu nosūtīšanas darbībās, un attiecībā uz dažiem nosacījumiem. Indivīdu aizsardzības darba grupa attiecībā uz personas datu apstrādi, kas ir izveidota ar minēto direktīvu [2], ir izdevusi norādījumus par šādu novērtējumu veikšanu [3].
(4) Ņemot vērā trešo valstu dažādās pieejas datu aizsardzībai, atbilstības novērtējums jāveic un jebkurš lēmums, kurš pamatojas uz Direktīvas 95/46/EK 25. panta 6. punktu, jāizpilda tā, lai tas patvaļīgi vai nepamatoti nediskriminētu trešās valstis, kur dominē līdzīgi apstākļi, un neradītu slēptus tirdzniecības šķēršļus, ņemot vērā Kopienas pašreizējās starptautiskās saistības.
(5) Nosūtot datus no Kopienas uz Amerikas Savienotajām Valstīm, ir jāpanāk pienācīgs datu aizsardzības līmenis, kas atzīts ar šo lēmumu, ja organizācijas ievēro privātuma "drošības zonas" principus to personas datu aizsardzībai, kurus nosūta no kādas dalībvalsts uz Amerikas Savienotajām Valstīm (še turpmāk — "principi"), un ņem vērā visbiežāk uzdotos jautājumus ("frequently asked questions", še turpmāk — "FAQ"), kas sniedz norādījumus par Amerikas Savienoto Valstu valdības 2000. gada 21. jūlijā izdoto principu īstenošanu. Turklāt organizācijām jāpublisko sava slepenības politika un jāpakļaujas Federālās tirdzniecības komisijas [Federal Trade Commission (FTC)] jurisdikcijai saskaņā ar Federal Trade Commission Act 5. paragrāfu, kas aizliedz negodīgu vai maldinošu rīcību vai praksi, kuru veic tirdzniecībā vai kura to ietekmē, vai arī citas oficiālas iestādes jurisdikcijai, kas efektīvi nodrošina atbilstību principiem, kuri noteikti saskaņā ar FAQ.
(6) Uz tām nozarēm un/vai datu apstrādi, kas nav nevienas no šā lēmuma VII pielikumā uzskaitīto Amerikas Savienoto Valstu valdības iestāžu jurisdikcijā, šis lēmums neattiecas.
(7) Lai nodrošinātu šā lēmuma pareizu piemērošanu, ir svarīgi, lai ieinteresētās personas, piemēram, datu subjekti, datu nosūtītāji un datu aizsardzības iestādes, varētu atzīt tās organizācijas, kas stingri ievēro principus un FAQ. Tālab ASV Tirdzniecības ministrijai vai tās pārstāvim jāapņemas uzturēt un darīt sabiedrībai zināmu to organizāciju sarakstu, kas pašas apliecina, ka tās stingri ievēro principus, kuri īstenoti saskaņā ar FAQ, un kas ir vismaz vienas no šā lēmuma VII pielikumā uzskaitīto valdības iestāžu jurisdikcijā.
(8) Pārredzamības labad un lai panāktu dalībvalstu kompetento iestāžu spēju nodrošināt indivīdu aizsardzību attiecībā uz viņu personas datu apstrādi, šajā lēmumā jānosaka izņēmuma apstākļi, kuros konkrētu datu plūsmas apturēšana ir attaisnojama, neatkarīgi no pienācīgas aizsardzības konstatācijas.
(9) "Drošības zona", kas ir noteikta ar principiem un FAQ, varbūt ir jāpārskata, ņemot vērā pieredzi, attīstību attiecībā uz privātas dzīves aizsardzību apstākļos, kad tehnoloģijas pastāvīgi atvieglo personas datu nosūtīšanu un apstrādi, un ņemot vērā iesaistīto izpildiestāžu ziņojumus par veikto piemērošanu.
(10) Indivīdu aizsardzības darba grupa attiecībā uz personas datu apstrādi, kas ir izveidota ar Direktīvas 95/46/EK 29. pantu, ir sniegusi atzinumus par aizsardzības līmeni, kurš Amerikas Savienotajās Valstīs ir noteikts ar "drošības zonas" principiem, un tie ir ņemti vērā, sagatavojot šo lēmumu [4].
(11) Šajā lēmumā paredzētie pasākumi ir saskaņā ar atzinumu, ko sniegusi Komiteja, kura izveidota saskaņā ar Direktīvas 95/46/EK 31. pantu,
IR PIEŅĒMUSI ŠO LĒMUMU.
1. pants
1. Direktīvas 95/46/EK 25. panta 2. punktā attiecībā uz visām darbībām, uz kurām attiecas minētā direktīva, uzskata, ka "privātuma" drošības zonas "principi" (še turpmāk — "principi"), kas izklāstīti šā lēmuma I pielikumā un kas īstenoti atbilstīgi norādījumiem, kuri sniegti ASV Tirdzniecības ministrijas 2000. gada 21. jūlijā izdotajos visbiežāk uzdotajos jautājumos (še turpmāk — "FAQ"), kas izklāstīti šā lēmuma II pielikumā, nodrošina pienācīgu to personas datu aizsardzības līmeni, ko no Kopienas nosūta Amerikas Savienoto Valstu organizācijām, ņemot vērā šādus ASV Tirdzniecības ministrijas izdotus dokumentus:
a) III pielikumā izklāstīto pārskatu par "drošības zonas" piemērošanu;
b) Lēmuma IV pielikumā izklāstīto memorandu par kaitējuma atlīdzināšanu par privātās dzīves aizskārumiem, un ASV likumos noteiktām skaidrām atļaujām;
c) Lēmuma V pielikumā doto vēstuli no Federal Trade Commission;
d) VI pielikumā doto vēstuli no ASV Transporta ministrijas.
2. Attiecībā uz katru datu nosūtīšanu jābūt izpildītiem šādiem nosacījumiem:
a) organizācija, kas saņem datus, ir skaidri un publiski darījusi zināmu savu apņemšanos ievērot principus, kas īstenoti atbilstīgi FAQ; un
b) organizācija pakļaujas Amerikas Savienoto Valstu to valdības iestāžu tiesību aktos noteiktajām pilnvarām, kas uzskaitītas šā lēmuma VII pielikumā un kas ir pilnvarotas izmeklēt sūdzības un saņemt palīdzību negodīgas vai maldinošas rīcības novēršanai, kā arī zaudējumu atlīdzību indivīdiem, neatkarīgi no viņu mītnes valsts vai valstiskās piederības, ja nav ievēroti atbilstīgi FAQ īstenotie principi.
3. Uzskata, ka organizācijas, kas pašas apliecina, ka tās stingri ievēro atbilstīgi FAQ īstenotos principus, ir izpildījušas 2. punktā noteiktos nosacījumus no dienas, kad organizācija paziņo ASV Tirdzniecības ministrijai (vai tās pārstāvim) par 2. punkta a) apakšpunktā minēto saistību publiskošanu un norāda 2. punkta b) apakšpunktā minētās valdības iestādes nosaukumu.
2. pants
Šis lēmums attiecas tikai uz pienācīgu aizsardzību, ko Amerikas Savienotās Valstis nodrošina saskaņā ar principiem, kas īstenoti atbilstīgi FAQ, lai izpildītu Direktīvas 95/46/EK 25. panta 1. punkta prasības, un tas neietekmē citu minētās direktīvas noteikumu piemērošanu, kuri neļauj personas datus apstrādāt dalībvalstīs, jo īpaši tās 4. pantu.
3. pants
1. Neskarot dalībvalstu kompetento iestāžu pilnvaras rīkoties, lai nodrošinātu to valsts tiesību aktu ievērošanu, kuri ir pieņemti atbilstīgi noteikumiem, izņemot Direktīvas 95/46/EK 25. pantu, tās var īstenot savas pašreizējās pilnvaras, lai aizliegtu vai pārtrauktu datu plūsmu uz organizāciju, kas pati ir apliecinājusi, ka tā stingri ievēro atbilstīgi FAQ īstenotos principus, lai indivīdus aizsargātu attiecībā uz viņu personas datu apstrādi, ja:
a) šā lēmuma VII pielikumā minētā Amerikas Savienoto Valstu valdības iestāde vai neatkarīgs tiesību aizsardzības mehānisms, šā lēmuma I pielikumā izklāstītā piemērošanas principa a) punkta nozīmē, ir noteicis, ka organizācija neievēro atbilstīgi FAQ īstenotos principus; vai
b) ir liela iespējamība, ka principi nav ievēroti; ir pamats uzskatīt, ka attiecīgais piemērošanas mehānisms neietver vai neietvers piemērotus un savlaicīgus pasākumus, lai attiecīgo gadījumu atrisinātu; nosūtīšanas turpināšana datu subjektiem radītu būtiska kaitējuma draudus; un dalībvalsts kompetentās iestādes šajos apstākļos ir darījušas visu iespējamo, lai organizācijai to paziņotu un dotu iespēju atbildēt.
Pārtraukšanu atceļ, tiklīdz ir nodrošināta atbilstīgi FAQ īstenoto principu ievērošana un attiecīgajām kompetentajām iestādēm Kopienā ir par to paziņots.
2. Ja pieņem pasākumus, pamatojoties uz 1. punktu, tad dalībvalstis par to nekavējoties informē Komisiju.
3. Dalībvalstis un Komisija arī informē viena otru par gadījumiem, kad ar to institūciju darbībām, kas Amerikas Savienotajās Valstīs ir atbildīgas par atbilstīgi FAQ īstenoto principu ievērošanu, šāda ievērošana nav panākta.
4. Ja saskaņā ar 1., 2. un 3. punktu apkopotā informācija liecina par to, ka kāda no iestādēm, kas Amerikas Savienotajās Valstīs ir atbildīga par atbilstīgi FAQ īstenoto principu ievērošanu, savu uzdevumu pilda neefektīvi, tad Komisija informē ASV Tirdzniecības ministriju un, vajadzības gadījumā, iesniedz pasākumu projektu saskaņā ar Direktīvas 95/46/EK 31. pantā noteikto procedūru, nolūkā panākt, lai šo lēmumu atceltu vai apturētu, vai lai ierobežotu tā darbības jomu.
4. pants
2. Komisija, vajadzības gadījumā, saskaņā ar Direktīvas 95/46/EK 31. pantā norādīto procedūru iesniedz pasākumu projektu.
5. pants
Dalībvalstis veic visus vajadzīgos pasākumus, lai šo lēmumu izpildītu, vēlākais, deviņdesmit dienas pēc tā paziņošanas dalībvalstīm.
6. pants
Šis lēmums ir adresēts dalībvalstīm. Briselē, 2000. gada 26. jūlijā
KOMISIJAS LĒMUMS
(2000. gada 6. septembris),
ar ko atzīst par pilnīgu dokumentāciju, kas iesniegta sīkākai pārbaudei saistībā ar RH-7281 (zoksamīda), B-41; E-187 (milbemektīna), BAS500F (piraklostrobīna) un AEF130360 (foramsulfurona) iespējamu iekļaušanu I pielikumā Padomes Direktīvai 91/414/EEK par augu aizsardzības līdzekļu laišanu tirgū
(izziņots ar dokumenta numuru C(2000) 2285)
(2000/540/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 15. jūlija Direktīvu 91/141/EEK par augu aizsardzības līdzekļu laišanu tirgū1, kurā jaunākie grozījumi izdarīti ar Komisijas Direktīvu 2000/10/EK2, un jo īpaši tās 6 panta 3. punktu,
tā kā:
(1) Direktīva 91/414/EEK (turpmāk "Direktīva") paredz izveidot Kopienas sarakstu ar augu aizsardzības līdzekļu sastāvā atļautajām aktīvajām vielām.
(2) Dokumentāciju par aktīvās vielas RH-7281 (zoksamīda) iekļaušanu Direktīvas I pielikumā Rohm and Haas France SA iesniedza Apvienotās Karalistes iestādēm 1999. gada 2. jūnijā.
(3) Dokumentāciju par aktīvās vielas B-41; E-187 (milbemektīna) iekļaušanu Direktīvas I pielikumā Sankyo Company Limited iesniedza Nīderlandes iestādēm 2000. gada 6. martā.
(4) Dokumentāciju par aktīvās vielas BAS500F (piraklostrobīna) iekļaušanu Direktīvas I pielikumā BASF AG iesniedza Vācijas iestādēm 2000. gada 28. februārī.
(5) Dokumentāciju par aktīvās vielas AEF130360 (foramsulfurona) iekļaušanu Direktīvas I pielikumā Aventis GmbH iesniedza Vācijas iestādēm 2000. gada 30. martā.
(6) Minētās iestādes ir darījušas Komisijai zināmus pirmo pārbaužu rezultātus, iesniegtā dokumentācija apmierina Direktīvas II pielikumā noteiktās prasības par datiem un informāciju; iestādes turpmāk paļaujas uz datiem un informāciju atbilstoši Direktīvas III pielikuma prasībām attiecībā vismaz uz vienu augu aizsardzības līdzekli, kas satur minētās aktīvās vielas; vēlāk saskaņā ar 6. panta 2. punkta noteikumiem dokumentācija ir iesniegta Komisijai un citām dalībvalstīm.
(7) Dokumentācija par RH-7281 (zoksamīdu), B-41; E-187 (milbemektīnu), BAS500F (piraklostrobīnu) un AEF130360 (foramsulfuronu) ir 2000. gada 31. maijā nodota Pastāvīgajai augu veselības komitejai.
(8) Direktīvas 6. panta 3. punkts paredz Kopienas līmenī apstiprināt, ka katrai dokumentācijai ir jāatbilst II pielikumā noteiktajām datu un informācijas prasībām un - attiecībā uz vismaz vienu augu aizsardzības līdzekli, kas satur attiecīgo aktīvo vielu - Direktīvas III pielikuma prasībām.
(9) Šāds apstiprinājums ir nepieciešams, lai veiktu sīku dokumentācijas pārbaudi, kā arī lai dotu iespēju dalībvalstīm piešķirt pagaidu atļauju augu aizsardzības līdzekļiem, kas satur attiecīgo aktīvo vielu, attiecīgi ievērojot Direktīvas 8. panta 1. punkta nosacījumus, īpaši nosacījumus par pilnīgu aktīvo vielu novērtējumu un augu aizsardzības līdzekļiem saskaņā ar Direktīvas prasībām.
(10) Šāds lēmums neierobežo Komisijas tiesības turpmāk pieprasīt datus vai informāciju no pieteikuma iesniedzēja, lai noskaidrotu dokumentā noteiktus punktus; papilddatu iesniegšana, lai precizētu dokumenta saturu, neietekmē 12. apsvērumā norādīto termiņu ziņojuma iesniegšanai.
(11) Dalībvalstis un Komisija vienojas, ka Apvienotā Karaliste veiks sīku dokumentācijas pārbaudi attiecībā uz RH-7281 (zoksamīdu), Nīderlande - attiecībā uz B-41; E-187 (milbemektīnu) un Vācija - attiecībā uz BAS500F (piraklostrobīnu) un AEF130360 (foramsulfuronu).
(12) Apvienotā Karaliste, Nīderlande un Vācija ziņos Komisijai tiklīdz iespējams, bet vēlākais - gada laikā no lēmuma publicēšanas par pārbaužu secinājumiem, pievienojot ieteikumus par vielu iekļaušanu vai neiekļaušanu un dažādiem nosacījumiem, kas ar to saistīti.
(13) Šajā lēmumā paredzētie pasākumi ir saskaņā ar Pastāvīgās augu veselības komitejas atzinumu,
IR PIEŅĒMUSI ŠĀDU LĒMUMU.
1. pants
Turpmāk norādītā dokumentācija atbilst II pielikumā noteiktajām datu un informācijas prasībām un - attiecībā uz vismaz vienu augu aizsardzības līdzekli, kas satur aktīvo vielu - Direktīvas III pielikuma prasībām, ņemot vērā ieteiktos izmantošanas veidus:
1. Dokumentācija, ko Komisijai un dalībvalstīm iesniedza Rohm and Haas France SA saistībā ar RH-7281 (zoksamīda) kā aktīvas vielas iekļaušanu Direktīvas 91/414/EEK I pielikumā un par ko 2000. gada 31. maijā ziņots Pastāvīgajai augu veselības komitejai;
2. Dokumentācija, ko Komisijai un dalībvalstīm iesniedza Sankyo Company Limited saistībā ar B-41; E-187 (milbemektīna) kā aktīvas vielas iekļaušanu Direktīvas 91/414/EEK I pielikumā un par ko 2000. gada 31. maijā ziņots Pastāvīgajai augu veselības komitejai;
3. Dokumentācija, ko Komisijai un dalībvalstīm iesniedza BASF AG saistībā ar BAS500F (piraklostrobīna) kā aktīvas vielas iekļaušanu Direktīvas 91/414/EEK I pielikumā un par ko 2000. gada 31. maijā ziņots Pastāvīgajai augu veselības komitejai;
Šis lēmums ir adresēts dalībvalstīm. Briselē, 2000. gada 6. septembrī
Eiropas Parlamenta un Padomes Direktīva 2000/13/EK
(2000. gada 20. marts)
par dalībvalstu tiesību aktu tuvināšanu attiecībā uz pārtikas produktu marķēšanu, noformēšanu un reklāmu
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 95. pantu,
ņemot vērā Komisijas priekšlikumu,
ņemot vērā Ekonomikas un sociālo lietu komitejas atzinumu [1],
saskaņā ar Līguma 251. pantā izklāstīto kārtību [2],
tā kā:
(1) Padomes Direktīva 79/112/EEK (1978. gada 18. decembris) par dalībvalstu tiesību aktu tuvināšanu attiecībā uz galapatērētājam pārdodamu pārtikas produktu marķēšanu, noformējumu un reklāmu [3] ir bieži un būtiski grozīta [4]. Tādēļ skaidrības un lietderības labad minētā direktīva ar grozījumiem būtu jāapkopo vienotā dokumentā.
(2) Dalībvalstu atšķirīgie normatīvie un administratīvie akti par pārtikas produktu marķēšanu var ierobežot šo produktu brīvu apgrozību un radīt nevienlīdzīgus konkurences apstākļus.
(3) Tādēļ šo tiesību normu tuvināšana veicinātu vienmērīgu iekšējā tirgus darbību.
(4) Šīs direktīvas mērķis ir ieviest vispārējus noteikumus Kopienā, kas būtu horizontāli piemērojami visiem pārtikas produktiem, ko laiž tirgū.
(5) Īpašas normas, ko piemēro vertikāli tikai attiecībā uz konkrētiem pārtikas produktiem, būtu jāiestrādā noteikumos, kas skar šos produktus.
(6) Jebkuru pārtikas marķēšanas noteikumu galvenais uzdevums būtu informēt un aizsargāt patērētāju.
(7) Tas nozīmē, ka dalībvalstis saskaņā ar Līguma normām var izvirzīt prasības attiecībā uz valodu.
(8) Sīki izstrādāts marķējums, kas jo īpaši izceļ produkta patieso dabu un īpašības, kā arī ļauj patērētājam izdarīt izvēli, pilnībā apzinoties faktus, ir ārkārtīgi būtisks, jo tas rada vismazāk šķēršļu brīvai tirdzniecībai.
(9) Tādēļ būtu jāsastāda saraksts, tajā uzskaitot visu informāciju, kas parasti iekļaujama jebkura pārtikas produkta marķējumā.
(10) Šīs direktīvas horizontālais raksturs tomēr sākotnēji neļauj ietvert obligāto norāžu klāstā visas uzskaitījumā iekļaujamās norādes, kas parasti attiecas uz visiem iespējamiem pārtikas produktiem. Vēlākā laikposmā būtu jāpieņem Kopienas noteikumi ar mērķi papildināt esošās normas.
(11) Turklāt, kamēr nav pieņemti īpaši Kopienas noteikumi, dalībvalstīm būtu jāpatur tiesības izstrādāt dažus iekšējus valsts noteikumus, kas var papildināt šīs direktīvas vispārīgos noteikumus, taču uz šiem noteikumiem būtu attiecināma Kopienā paredzētā procedūra.
(12) Minētajai Kopienas procedūrai jāizpaužas Kopienas lēmumā, ja dalībvalsts vēlas ieviest jaunus normatīvos aktus.
(13) Izņēmuma gadījumos būtu arī jāparedz, ka Kopienas likumdevēja iestāde var atkāpties no dažām vispārīgi atzītajām saistībām.
(14) Marķēšanas noteikumiem arī būtu jāaizliedz lietot informāciju, kas var maldināt pircēju vai piedēvē ārstnieciskas īpašības pārtikas precēm. Lai šis aizliegums būtu efektīvs, tas jāattiecina arī uz pārtikas preču pasniegšanas veidu un reklāmu.
(15) Lai atvieglotu tirdzniecību starp dalībvalstīm, var paredzēt, ka, kamēr preces netiek pārdotas galapatērētājam, uz ārējā iesaiņojuma būtu jāparādās tikai informācijai par svarīgākajām pazīmēm, bet dažām obligātajām norādēm, kam jābūt uz fasētas pārtikas, būtu jāparādās tikai attiecīgajos tirdzniecības dokumentos.
(16) Atkarībā no vietējiem apstākļiem un praktiskiem nosacījumiem dalībvalstīm būtu jāpatur tiesības izstrādāt noteikumus, kā marķēt pārtikas produktus, ko pārdod bez iesaiņojuma, šādos gadījumos patērētājs tomēr jānodrošina ar informāciju.
(17) Lai vienkāršotu un paātrinātu šo procedūru, Komisijai būtu jāuztic uzdevums noteikt tehniskas dabas īstenošanas pasākumus.
(18) Šīs direktīvas īstenošanai vajadzīgie pasākumi jāapstiprina saskaņā ar Padomes Lēmumu 1999/468/EK (1999. gada 28. jūnijs), ar ko nosaka Komisijai piešķirto ieviešanas pilnvaru īstenošanas kārtību [5].
(19) Šai direktīvai nevajadzētu ierobežot dalībvalstu saistības, kas skar IV pielikuma B daļā norādītos direktīvu pārņemšanas termiņus,
IR PIEŅĒMUŠI ŠO DIREKTĪVU.
2. Šī direktīva skar arī restorāniem, slimnīcām, ēdnīcām un citām līdzīgām ēdināšanas iestādēm (še turpmāk "ēdināšanas iestādes") piegādājamos pārtikas produktus.
3. Šajā direktīvā:
a) "marķējums" nozīmē jebkuru tekstu, norādi, preču zīmi, tirdzniecības nosaukumu, attēlu vai simbolu, kas ir saistībā ar pārtikas produktu un atrodas uz jebkura iesaiņojuma, dokumentā, uzrakstā, uz etiķetes, gredzena vai uzlīmes, un ir pievienots šādam pārtikas produktam vai attiecas uz to;
b) "fasēts pārtikas produkts" nozīmē jebkuru galapatērētājam un ēdināšanas iestādei piegādājamo vienību, kas sastāv no pārtikas produkta un iesaiņojuma, kurā tas ievietots, pirms to piedāvā pārdošanai, vienalga vai šāds iesaiņojums pilnībā vai tikai daļēji aptver pārtikas produktu, bet, jebkurā gadījumā, tādā veidā, lai tā saturu nevarētu izmainīt, neatverot vai nenomainot iesaiņojumu.
2. pants
1. Marķējums un izmantojamās metodes nedrīkst:
a) būt tādas, kas maldina pircēju, konkrēti:
i) par pārtikas produkta raksturīgajām pazīmēm un jo īpaši tā raksturu, identitāti, īpašībām, sastāvu, daudzumu, derīgumu, izcelsmi vai pirmavotu, izgatavošanas vai ražošanas veidu;
ii) piedēvējot pārtikas produktam tādu iedarbību vai īpašības, kas tam nepiemīt;
iii) liekot saprast, ka pārtikas produktam piemīt īpašas pazīmes, kad īstenībā šādas pazīmes piemīt visiem līdzīgiem pārtikas produktiem;
b) ievērojot Kopienas noteikumus, ko piemēro dabiskajiem minerālūdeņiem un īpašam uzturam paredzētai pārtikai, piedēvēt jebkuram pārtikas produktam spējas novērst, ārstēt vai izārstēt kādu cilvēka slimību vai atsaukties uz šādām spējām.
2. Padome saskaņā ar Līguma 95. pantā noteikto kārtību sastāda turpmāk papildināmu sarakstu ar izteikumiem 1. punkta nozīmē, kuru izmantošana visos gadījumos jāaizliedz vai jāierobežo.
3. Šā panta 1. un 2. punktā minētie aizliegumi vai ierobežojumi attiecas arī uz:
a) pārtikas produktu pasniegšanas veidu, jo īpaši to formu, izskatu vai iesaiņojumu, izmantojamiem iesaiņošanas materiāliem, izvietojumu un apkārtni, kādā tie izstādīti;
b) reklāmu.
3. pants
1. Saskaņā ar 4. līdz 17. pantu un ievērojot tur ietvertos izņēmumus, pārtikas produktu marķējumā obligāti jābūt tikai šādām norādēm:
1) produkta komercnosaukums;
2) sastāvdaļu uzskaitījums;
3) dažu sastāvdaļu vai sastāvdaļu kategoriju daudzums, kā tas paredzēts 7. pantā;
4) fasētas pārtikas gadījumā, neto daudzumu;
5) minimālais derīguma termiņš vai, produktiem, kas no mikrobioloģijas viedokļa ir īpaši ātrbojīgi, "ieteicams līdz" datums;
6) jebkuri īpaši glabāšanas noteikumi vai lietošanas nosacījumi;
7) Kopienā reģistrēta ražotāja, fasētāja vai pārdevēja vārds vai uzņēmuma nosaukums un adrese.
Attiecībā uz savā teritorijā ražotu sviestu dalībvalstis tomēr ir tiesīgas pieprasīt tikai norādi uz ražotāju, fasētāju vai pārdevēju.
Neierobežojot 24. pantā paredzēto paziņojumu, dalībvalstis informē Komisiju un pārējās dalībvalstis par jebkuriem pasākumiem, kas veikti saskaņā ar šā apakšpunkta otro daļu;
8) izcelsmes vai pirmavota norāde, ja bez šādas norādes var tikt ievērojami maldināts patērētājs attiecībā uz pārtikas produkta īsto izcelsmi vai pirmavotu;
9) lietošanas pamācība, ja bez šādas pamācības būtu neiespējami pienācīgi izmantot pārtikas produktu;
10) attiecībā uz dzērieniem, kas satur vairāk nekā 1,2 % spirta pēc tilpuma, faktiskais spirta saturs tilpuma procentos.
2. Neraugoties uz iepriekšējo apakšpunktu, dalībvalstis var paturēt valsts noteikumus, kas pieprasa vietējiem ražojumiem norādīt ražotni vai fasēšanas uzņēmumu.
3. Šā panta noteikumi neierobežo sīkākus vai izvērstākus noteikumus attiecībā uz svariem un mēriem.
4. pants
1. Kopienas noteikumi, ko piemēro īpašiem pārtikas produktiem un nevis pārtikas produktiem kopumā, izņēmuma gadījumos var paredzēt atkāpi no 3. panta 1. punkta 2. un 5. apakšpunktā izklāstītajām prasībām ar nosacījumu, ka tas nenoved pie tā, ka pircējs tiek nepietiekami informēts.
3. Šā panta 1. un 2. punktā minētos Kopienas noteikumus pieņem saskaņā ar 20. panta 2. punktā noteikto procedūru.
5. pants
1. Pārtikas produkta komercnosaukums atbilst nosaukumam, ko paredz tam piemērojamie Kopienas noteikumi.
a) Ja Kopienas noteikumi nepastāv, komercnosaukums atbilst nosaukumam, ko paredz tās dalībvalsts piemērojamie tiesību akti, kur šo produktu pārdod galapatērētājam vai ēdināšanas iestādei.
Ja tāda nav, komercnosaukums atbilst nosaukumam, kas ierasts tajā dalībvalstī, kur to pārdod galapatērētājam vai ēdināšanas iestādei, vai tas ir pārtikas produkta un, vajadzības gadījumā, tā lietošanas apraksts, kas ir pietiekami skaidri sastādīts, ļaujot pircējam izzināt tā īsto raksturu un atšķirt no pārējiem produktiem, ar kuriem to var sajaukt.
b) Noieta dalībvalstī ir atļauts izmantot arī produkta komercnosaukumu, ar kuru to legāli izgatavo un laiž pārdošanā ražotājā dalībvalstī.
Tomēr, ja citu šīs direktīvas noteikumu piemērošana, jo īpaši to, kas izklāstīti 3. pantā, neļauj patērētājiem noieta dalībvalstī izzināt pārtikas produkta īsto raksturu un atšķirt to no pārtikas produktiem, ar kuriem to var sajaukt, komercnosaukumam pievieno informatīvu papildaprakstu, kam jābūt komercnosaukuma tuvumā.
c) Izņēmuma gadījumos noieta dalībvalstī neizmanto komercnosaukumu no ražotājas dalībvalsts, ja pārtikas produkts, ko tas apzīmē, tik ļoti atšķiras pēc sava sastāva vai izgatavošanas no pārtikas produkta, kas pazīstams ar šādu nosaukumu, ka b) apakšpunkta noteikumi nespēj pietiekami nodrošināt precīzu informāciju patērētājiem noieta dalībvalstī.
2. Produkta komercnosaukumu nedrīkst aizstāt ar preču zīmi, tirdzniecības nosaukumu vai modes nosaukumu.
3. Produkta komercnosaukums ietver sevī vai tam pievieno norādes par pārtikas produkta fizisko stāvokli vai īpašo apstrādi, kam tas bijis pakļauts (piemēram, pulverī, liofilizēts, iesaldēts, koncentrēts, kūpināts), visos gadījumos, kad šādas informācijas nepieminēšana varētu radīt neizpratni pircējos.
Jebkuram pārtikas produktam, kas apstrādāts ar jonizējošo radiāciju, jābūt vienai no šādām norādēm:
- spāņu valodā:
"irradiado" vai "tratado con radiación ionizante",
- dāņu valodā:
"bestrålet/ …" vai "strålekonserveret" vai "behandlet med ioniserende stråling" vai "konserveret med ioniserende stråling",
- vācu valodā:
"bestrahlt" vai "mit ionisierenden Strahlen behandelt",
- angļu valodā:
"irradiated" vai "treated with ionising radiation",
- franču valodā:
"traité par rayonnements ionisants" vai "traité par ionisation",
- itāļu valodā:
"irradiato" vai "trattato con radiazioni ionizzanti",
- holandiešu valodā:
"doorstraald" vai "door bestraling behandeld" vai "met ioniserende stralen behandeld",
- portugāļu valodā:
"irradiado" vai "tratado por irradiação" vai "tratado por radiação ionizante",
- somu valodā:
"säteilytetty" vai "käsitelty ionisoivalla säteilyllä",
- zviedru valodā:
"bestrålad" vai "behandlad med joniserande strålning".
6. pants
1. Sastāvdaļas uzskaita saskaņā ar šo pantu un I, II un III pielikumu.
2. Sastāvdaļas nav jāuzskaita:
a) - svaigiem augļiem un dārzeņiem, ieskaitot kartupeļus, kas nav mizoti, sagriezti vai līdzīgi apstrādāti,
- gāzētam ūdenim, ja tā aprakstā norādīts, ka tas ir gāzēts,
- raudzētam etiķim, kas iegūts tikai no viena pamatprodukta, ar noteikumu, ka tam nav pievienota neviena cita sastāvdaļa;
b) - sieriem,
- sviestam,
- skābētam pienam un krējumam,
ar noteikumu, ka nav pievienota neviena sastāvdaļa, izņemot ražošanai vajadzīgos piena produktus, fermentus un mikroorganismu kultūras vai sāli, kas vajadzīga, ražojot sierus, izņemot svaigus sierus un kausētus sierus;
c) produktiem, kas satur vienu sastāvdaļu, kad:
- komercnosaukums sakrīt ar sastāvdaļas nosaukumu, vai
- komercnosaukums ļauj skaidri noteikt sastāvdaļas raksturu.
3. Attiecībā uz dzērieniem ar spirta saturu, kas pārsniedz 1,2 tilpuma procentus, Padome pēc Komisijas priekšlikuma līdz 1982. gada 22. decembrim izstrādā noteikumus sastāvdaļu marķēšanai.
4. a) "Sastāvdaļa" nozīmē jebkuru vielu, ieskaitot piedevas, ko izmanto, ražojot vai izgatavojot pārtikas produktu, un kas vēl arvien ietilpst galaproduktā, kaut arī pārveidotā veidā.
b) Kad pati pārtikas produkta sastāvdaļa ir vairāku sastāvdaļu produkts, pēdējās uzskatāmas par attiecīgā pārtikas produkta sastāvdaļām.
c) Par sastāvdaļām nav uzskatāmi:
i) sastāvdaļas komponenti, kas īslaicīgi atdalīti ražošanas procesa gaitā un vēlāk atkal pievienoti, bet nepārsniedz to sākotnējo saturu;
ii) piedevas:
- kuru klātbūtne konkrētā pārtikas produktā ir izskaidrojama vienīgi ar to, ka tās ietilpst vienā vai vairākās šā pārtikas produkta sastāvdaļās, ar noteikumu, ka tās neveic nekādu tehnoloģisku funkciju galaproduktā,
- ko izmanto kā pārstrādes palīgvielas;
iii) vielas, ko izmanto strikti vajadzīgā daudzumā ka šķīdinātāju vai vidi piedevām un aromatizētājiem.
d) Atsevišķos gadījumos saskaņā ar 20. panta 2. punktā noteikto procedūru var pieņemt lēmumus par to, vai tiek ievēroti c) apakšpunkta ii) un iii) punktā norādītie nosacījumi.
5. Sastāvdaļu uzskaitījums ietver visas pārtikas produkta sastāvdaļas lejupejošā secībā pēc svara, kas reģistrēts to izmantošanas brīdī, ražojot pārtikas produktu. Tas atrodas aiz piemērota virsraksta, kas satur vārdu "sastāvdaļas".
Tomēr
- ūdens piedevu un gaistošos produktus uzskaita secīgi pēc to svara galaproduktā; ūdens piedevas lielumu kā pārtikas sastāvdaļu aprēķina, atskaitot no kopējā galaprodukta daudzuma pārējo izmantoto sastāvdaļu kopējo daudzumu. Šo daudzumu neņem vērā, ja tas nepārsniedz 5 % no galaprodukta svara,
- izmantojamās koncentrētās vai atūdeņotās sastāvdaļas, kuru sākotnējo formu atjauno ražošanas brīdī, var uzskaitīt secīgi pēc svara, kas reģistrēts pirms to koncentrēšanas vai atūdeņošanas,
- koncentrētiem vai atūdeņotiem pārtikas produktiem, kuru sākotnējo formu paredzēts atjaunot, pievienojot ūdeni, sastāvdaļas var uzskaitīt secīgi pēc to satura atjaunotajā produktā, ar noteikumu, ka sastāvdaļu uzskaitījumam pievieno tādu vārdu kopa kā "atjaunota produkta sastāvdaļas" vai "lietošanai gatava produkta sastāvdaļas",
- augļu vai dārzeņu maisījumiem, ja neviena augļa vai dārzeņa saturs nav ievērojamā pārsvarā pēc svara, šīs sastāvdaļas var uzskaitīt citā secībā, ar noteikumu, ka šim sastāvdaļu uzskaitījumam pievieno tādu vārdu kopu kā "mainīgās attiecībās",
- garšvielu vai garšaugu maisījumiem, ja neviens no tiem nav ievērojamā pārsvarā pēc svara, šīs sastāvdaļas var uzskaitīt citā secībā, ar noteikumu, ka šim sastāvdaļu uzskaitījumam pievieno tādu vārdu kopu kā "mainīgās attiecībās".
6. Sastāvdaļas vajadzības gadījumā apzīmē ar konkrētu nosaukumu saskaņā ar 5. pantā izklāstītajiem noteikumiem.
Tomēr:
- sastāvdaļas, kas ietilpst vienā no I pielikumā uzskaitītajām kategorijām un ir cita pārtikas produkta komponenti, jāapzīmē tikai ar tās kategorijas nosaukumu.
Izmaiņas I pielikuma kategoriju sarakstā var izdarīt saskaņā ar 20. panta 2. punktā noteikto procedūru.
Tomēr I pielikumā uzskaitītajam apzīmējumam "ciete" ikreiz papildus jānorāda tās konkrētā augu izcelsme, ja šī sastāvdaļa var saturēt lipekli,
- sastāvdaļas, kas ietilpst kādā no II pielikumā uzskaitītajām kategorijām, jāapzīmē ar šīs kategorijas nosaukumu, aiz tā norādot konkrētu nosaukumu vai EK numuru, ja kāda sastāvdaļa ietilpst vairāk nekā vienā kategorijā, uzrāda kategoriju, kas skar minētā pārtikas produkta pamatfunkciju.
Grozījumus šajā pielikumā, pamatojoties uz zinātnes un tehnikas sasniegumiem, apstiprina saskaņā ar 20. panta 2. punktā noteikto procedūru.
Tomēr II pielikumā uzskaitītajam apzīmējumam "pārveidota ciete" ikreiz papildus jānorāda tās konkrētā augu izcelsme, ja šī sastāvdaļa var saturēt lipekli,
- aromatizētājus apzīmē saskaņā ar III pielikumu,
- īpašus Kopienas noteikumus, kas reglamentē norādes, ka kāda sastāvdaļa apstrādāta ar jonizējošo radiāciju, pieņem vēlāk saskaņā ar Līguma 95. pantu.
7. Kopienas noteikumi vai, ja tādu nav, valsts noteikumi var paredzēt, ka konkrēta pārtikas produkta komercnosaukumam jāpievieno atsauce uz kādu sastāvdaļu vai sastāvdaļām.
Direktīvas 19. pantā noteikto procedūru piemēro jebkuriem šādiem valsts noteikumiem.
Šajā punktā minētos Kopienas noteikumus pieņem saskaņā ar 20. panta 2. punktā noteikto procedūru.
8. Šā panta 4. punkta b) apakšpunktā minētajā gadījumā kombinētu sastāvdaļu var iekļaut sastāvdaļu sarakstā, izmantojot tās nosaukumu, ja vien to nosaka tiesību akti vai iedibināts paradums, saskaņā ar tās absolūto svaru, ar noteikumu, ka aiz tās uzreiz atrodas sastāvdaļu uzskaitījums.
Šāds uzskaitījums tomēr nav obligāts:
a) ja kombinētā sastāvdaļa sastāda mazāk nekā 25 % no galaprodukta; šī atkāpe tomēr neskar piedevas, uz kurām attiecas 4. punkta c) apakšpunkta noteikumi;
b) ja kombinētā sastāvdaļa ir pārtikas produkts, kam saskaņā ar Kopienas normām nevajag sastāvdaļu uzskaitījumu.
9. Neatkarīgi no 5. punkta, ūdens saturs nav jāuzrāda:
a) ja ūdeni izmanto ražošanas procesā, lai tikai atjaunotu kādu koncentrētu vai atūdeņotu sastāvdaļu;
b) uzlietajam šķidrumam, ko parasti nelieto uzturā.
7. pants
1. Sastāvdaļas daudzumu vai sastāvdaļu kategorijas daudzumu, ko izmanto, ražojot vai izgatavojot pārtikas produktu, uzrāda saskaņā ar šo pantu.
2. Norāde, kas minēta 1. punktā, ir obligāta:
a) ja attiecīgajai sastāvdaļai vai sastāvdaļu kategorijai piešķir pārtikas produkta komercnosaukumu vai nosaukumu, ar kuru patērētājs parasti to saista; vai
b) ja attiecīgo sastāvdaļu vai sastāvdaļu kategoriju marķējumā izceļ ar tekstu, attēlu vai zīmējumu; vai
c) ja attiecīgā sastāvdaļa vai sastāvdaļu kategorija būtiski raksturo pārtikas produktu un atšķir to no produktiem, ar kuriem to var viegli sajaukt tās nosaukuma vai izskata dēļ; vai
d) gadījumos, kas noteikti saskaņā ar 20. panta 2. punktā izklāstīto procedūru.
3. Šā panta 2. punktu nepiemēro:
a) sastāvdaļai vai sastāvdaļu kategorijai:
- kuru sausais tīrsvars norādīts saskaņā ar 8. panta 4. punktu, vai
- kuru daudzums tāpat jāuzrāda marķējumā saskaņā ar Kopienas noteikumiem, vai
- ko izmanto nelielos daudzumos kā aromatizētāju, vai
- kas, lai arī tam piešķirts pārtikas produkta komercnosaukums, nespēj ietekmēt patērētāja izvēli noieta valstī, tāpēc ka daudzuma svārstības būtiski neskar pārtikas produkta raksturu un neatšķir to no līdzīgiem pārtikas produktiem. Ja rodas šaubas par šajā ievilkumā izklāstīto nosacījumu ievērošanu, piemēro 20. panta 2. punktā noteikto procedūru;
b) ja īpaši Kopienas noteikumi precīzi fiksē sastāvdaļas vai sastāvdaļu kategorijas daudzumu, ko nav paredzēts norādīt marķējumā;
c) 6. panta 5. punkta ceturtajā un piektajā ievilkumā minētajos gadījumos;
d) gadījumos, kas noteikti saskaņā ar 20. panta 2. punktā izklāstīto procedūru.
4. Norādītais daudzums procentos atbilst sastāvdaļas vai sastāvdaļu daudzumam tās/to izmantošanas brīdī. Kopienas noteikumi tomēr pieļauj atkāpes no šā principa attiecībā uz dažiem pārtikas produktiem. Šādus noteikumus pieņem saskaņā ar 20. panta 2 punktā noteikto procedūru.
5. Šā panta 1. punktā minētā norāde parādās pārtikas produkta komercnosaukumā vai blakus tam, vai arī to sastāvdaļu uzskaitījumā, kas ir saistībā ar attiecīgo sastāvdaļu vai sastāvdaļu kategoriju.
6. Šo pantu piemēro, neierobežojot Kopienas noteikumus par uzturvielu marķēšanu pārtikas produktos.
8. pants
1. Fasēto pārtikas produktu neto daudzumu uzrāda:
- tilpuma vienībās, šķidrumiem,
- masas vienībās, pārējiem produktiem,
izmantojot, atkarībā no apstākļiem, litrus, centilitrus, mililitrus, kilogramus vai gramus.
Kopienas noteikumi vai, ja tādu nav, valsts noteikumi, kas piemērojami dažiem īpašiem pārtikas produktiem, var paredzēt atkāpes no šīs normas.
Direktīvas 19. pantā noteiktā procedūra attiecas uz jebkuriem šādiem valsts noteikumiem.
2. a) Ja Kopienas noteikumi vai, ja tādu nav, valsts noteikumi pieprasa norādīt noteikta tipa daudzumu (piemēram, nominālo daudzumu, minimālo daudzumu, vidējo daudzumu), šis daudzums šajā direktīvā uzskatāms par neto daudzumu.
Neierobežojot 24. pantā paredzēto paziņojumu, dalībvalstis informē Komisiju un pārējās dalībvalstis par jebkuriem pasākumiem, kas veikti, ievērojot šo punktu.
b) Kopienas noteikumi vai, ja tādu nav, valsts noteikumi var pieprasīt dažiem noteiktiem pārtikas produktiem, kas iedalāmi kategorijās pēc daudzuma, citādi norādīt daudzumu.
Direktīvas 19. pantā noteiktā procedūra attiecas uz jebkuriem šādiem valsts noteikumiem.
c) Ja fasētā prece sastāv no divām vai vairākām atsevišķām fasētām vienībām, kas satur vienāda produkta vienādu daudzumu, neto daudzumu uzrāda, minot neto daudzumu katrā atsevišķā iesaiņojumā un šādu iesaiņojumu kopējo skaitu. Šīs norādes tomēr nav obligātas, ja atsevišķo iesaiņojumu kopējo skaitu var skaidri saredzēt un viegli saskaitīt no ārpuses un ja vismaz vienu neto daudzuma norādi, kas ietilpst katrā atsevišķā iesaiņojumā, var skaidri saredzēt no ārpuses.
d) Ja fasētā prece sastāv no divām vai vairākām atsevišķām vienībām, kas nav uzskatāmas par realizācijas vienībām, neto daudzumu uzrāda, minot kopējo neto daudzumu un atsevišķo iesaiņojumu kopējo skaitu. Kopienas noteikumi vai, ja tādu nav, valsts noteikumi attiecībā uz dažiem pārtikas produktiem neparedz prasību uzrādīt atsevišķu iesaiņojumu kopējo skaitu.
Neierobežojot 24. pantā paredzēto paziņojumu, dalībvalstis informē Komisiju un pārējās dalībvalstis par jebkuru pasākumu, kas veikts, ievērojot šo punktu.
3. Attiecībā uz pārtikas produktiem, ko parasti pārdod pēc skaita, dalībvalstīm nav jāpieprasa uzrādīt neto daudzumu, ar noteikumu, ka vienību skaits ir skaidri saredzams un viegli pamanāms no ārpuses vai, ja tā nav, tas ir norādīts marķējumā.
Neierobežojot 24. pantā paredzēto paziņojumu, dalībvalstis informē Komisiju un pārējās dalībvalstis par jebkuru pasākumu, kas veikts, ievērojot šo punktu.
4. Ja cietais pārtikas produkts atrodas uzlietajā šķidrumā, marķējumā norāda arī pārtikas produkta sauso tīrsvaru.
Šajā punktā "uzlietais šķidrums" nozīmē šādus produktus, iespējams, maisījumā, kā arī saldētā vai iesaldētā veidā, ja vien šis šķidrums ir tikai pamatkomponentu papildinājums šajā izstrādājumā un tādējādi nav izšķirošais pirkuma faktors: ūdens, sāļi ūdens šķīdumā, sālījums, pārtikas skābes ūdens šķīdumā, etiķis, cukurs ūdens šķīdumā, pārējie saldinātāji ūdens šķīdumā, augļu un dārzeņu sulas augļu un dārzeņu gadījumā.
Šo uzskaitījumu var papildināt saskaņā ar 20. panta 2. punktā noteikto procedūru.
Metodes sausā tīrsvara kontrolei nosaka saskaņā ar 20. panta 2. punktā izklāstīto procedūru.
5. Neto daudzuma norāde nav obligāta pārtikas produktiem:
a) kas var ievērojami zaudēt savu tilpumu vai masu un ko pārdod pēc skaita vai sver pircēja klātbūtnē;
b) kuru neto daudzums ir mazāks par 5 g vai 5 ml, šis nosacījums tomēr neattiecas uz garšvielām un garšaugiem.
Kopienas noteikumi vai, ja tādu nav, valsts noteikumi, ko piemēro noteiktiem pārtikas produktiem, var izņēmuma gadījumos noteikt slieksni, kas ir augstāks par 5 g vai 5 ml, ar noteikumu, ka tas nenoved pie tā, ka pircējs netiek pienācīgi informēts.
Neierobežojot 24. pantā paredzēto paziņojumu, dalībvalstis informē Komisiju un pārējās dalībvalstis par jebkuru pasākumu, kas veikts, ievērojot šo punktu.
6. Šā panta 1. punkta otrajā daļā, 2. punkta b) un d) apakšpunktā un 5. punkta otrajā daļā minētos Kopienas noteikumus pieņem saskaņā ar 20. panta 2. punktā noteikto procedūru.
9. pants
1. Pārtikas produkta minimālais derīguma termiņš ir termiņš, līdz kuram šis pārtikas produkts saglabā savas konkrētās pazīmes, ja to pienācīgi uzglabā.
To norāda saskaņā ar 2. līdz 5. punktu.
2. Pirms šā termiņa stāv vārdi:
- "Ieteicams līdz…", kad termiņā ietilpst dienas norāde,
- "Ieteicams līdz…beigām" pārējos gadījumos.
3. Vārdu kopu, kas minēta 2. punktā, papildina ar:
- konkrētu datumu, vai
- norādi uz to, kur marķējumā atrodams šis datums.
Vajadzības gadījumā šīm norādēm pievieno glabāšanas noteikumu aprakstu, kas jāievēro, ja produkts uzglabājams šajā noteiktajā laikposmā.
4. Datums sastāv no dienas, mēneša un gada šādā secībā nešifrētā veidā.
Tomēr attiecībā uz pārtikas produktiem:
- kuru derīgums nepārsniedz trīs mēnešus, pietiek ar to, ka norāda dienu un mēnesi,
- kuru derīgums pārsniedz trīs mēnešus, bet nepārsniedz 18 mēnešus, pietiek ar to, ka norāda mēnesi un gadu,
- kuru derīgums pārsniedz 18 mēnešus, pietiek ar to, ka norāda gadu.
Datuma norādes veidu var precizēt saskaņā ar 20. panta 2. punktā noteikto procedūru.
5. Ievērojot Kopienas noteikumus, kas ievieš citus datuma norādes veidus, derīgums nav jānorāda:
- svaigiem augļiem un dārzeņiem, ieskaitot kartupeļus, kas nav mizoti, sagriezti vai līdzīgi apstrādāti. Šī atkāpe neattiecas uz diedzētām sēklām un līdzīgiem produktiem, piemēram, uz pākšaugu dzinumiem,
- vīniem, liķiera vīniem, dzirkstošajiem vīniem, aromatizētiem vīniem un līdzīgiem produktiem, kas iegūti no pārējiem augļiem, nevis no vīnogām, un dzērieniem ar KN kodu 22060091, 22060093 un 22060099, kas izgatavoti no vīnogām vai vīnogu misas,
- dzērieniem, kas satur 10 % vai vairāk spirta pēc tilpuma,
- bezalkoholiskajiem dzērieniem, augļu sulām, augļu nektāram un alkoholiskajiem dzērieniem atsevišķā traukā, kas lielāks par pieciem litriem, un kuri paredzēti ēdināšanas iestādēm,
- maizes vai konditorejas izstrādājumiem, ko, ņemot vērā to īpatnības, parasti patērē 24 stundu laikā pēc izgatavošanas,
- etiķim,
- vārāmajam sālim,
- košļājamai gumijai un līdzīgiem košļājamiem produktiem,
- porcijsaldējumam.
10. pants
1. Pārtikas produktiem, kas no mikrobioloģijas viedokļa ir īpaši ātrbojīgi un tādēļ pēc īsa brīža var radīt tiešas briesmas cilvēka veselībai, minimālo derīguma termiņu aizvieto ar "izlietot līdz" datumu.
.
Šos vārdus papildina ar:
- konkrētu datumu, vai
- norādi uz to, kur šis datums atrodams marķējumā.
Šīs norādes papildina ar glabāšanas noteikumu aprakstu, kas jāievēro.
3. Datums ietver dienu, mēnesi un, iespējams, gadu, šādā secībā un nešifrētā veidā.
4. Dažos gadījumos par 1. punktā izklāstīto noteikumu ievērošanu var izlemt, ievērojot 20. panta 2. punktā noteikto procedūru.
11. pants
1. Pārtikas produkta lietošanas pamācību sastāda tā, lai to varētu pienācīgi izmantot.
2. Ar Kopienas noteikumiem vai, ja tādu nav, ar valsts noteikumiem var noteikt, kādā veidā sastādāmas lietošanas pamācības dažiem pārtikas produktiem.
Uz šādiem valsts noteikumiem attiecas 19. pantā noteiktā procedūra.
Šajā punktā minētos Kopienas noteikumus pieņem saskaņā ar 20. panta 2. punktā noteikto procedūru.
12. pants
Normas attiecībā uz norādēm par spirta saturu tilpuma procentos produktiem, kas atbilst tarifu pozīcijai Nr. 22.04 un 22.05, nosaka īpašie Kopienas noteikumi, ko piemēro šiem produktiem.
Attiecībā uz pārējiem dzērieniem, kas satur vairāk nekā 1,2 % spirta pēc tilpuma, šīs normas nosaka saskaņā ar 20. panta 2. punktā paredzēto procedūru.
13. pants
1. a) Fasētām pārtikas precēm 3. pantā un 4. panta 2. punktā paredzētās norādes atrodas uz iesaiņojuma vai uz tam pievienotas etiķetes.
b) Neatkarīgi no a) apakšpunkta un, neierobežojot Kopienas noteikumus par nominālo daudzumu, ja fasētās pārtikas preces:
- paredzētas galapatērētājam, bet tās laiž tirgū, pirms tās pārdod galapatērētājam, un ja šajā laikposmā tas nenozīmē pārdošanu ēdināšanas iestādei,
c) Šā panta b) apakšpunktā minētajā gadījumā norādēm, kas minētas 3. panta 1. punkta 1., 5. un 7. apakšpunktā, un, atkarībā no apstākļiem, 10. pantā, jābūt arī uz ārējā iesaiņojuma, kurā pārtikas produktus laiž tirgū.
2. Norādēm, kas minētas 3. pantā un 4. panta 2. punktā, jābūt viegli saprotamām un jāatrodas redzamā vietā tā, lai tās būtu viegli pamanāmas, skaidri salasāmas un neizdzēšamas.
Tās nekādā gadījumā nedrīkst būt paslēptas, neskaidras vai aizsegtas ar kādu citu tekstu vai attēlu.
3. Norādes, kas uzskaitītas 3. panta 1. punkta 1., 4., 5. un 10. apakšpunktā, atrodas tajā pašā redzeslaukā.
Šo prasību var attiecināt arī uz 4. panta 2. punktā paredzētajām norādēm.
4. Uz stikla pudelēm, kas paredzētas atkārtotai izmantošanai un kam ir neizdzēšams marķējums, un kam tādēļ nevar būt etiķete, kakla uzlīme vai gredzens, kā arī uz pakām vai traukiem, kuru maksimālā virsmas platība ir mazāka par 10 cm2, jābūt tikai 3. panta 1. punkta 1., 4. un 5. apakšpunktā uzskaitītajām norādēm.
Šajā gadījumā nepiemēro šā panta 3. punktu.
5. Īrijā, Nīderlandē un Apvienotajā Karalistē ir pieļaujamas atkāpes no 3. panta 1. punkta un no šā panta 3. punkta attiecībā uz pienu un piena produktiem, kas pildīti atkārtotai izmantošanai paredzētās stikla pudelēs.
Tās paziņo Komisijai par jebkuru pasākumu, kas veikts, ievērojot pirmo daļu.
14. pants
Ja pārtikas produktus piedāvā pārdošanai galapatērētājam vai ēdināšanas iestādēm bez iesaiņojuma vai ja pārtikas produktus iesaiņo tirdzniecības vietā pēc patērētāja lūguma, vai tos fasē tiešai pārdošanai, dalībvalstis paredz sīki izstrādātas normas attiecībā uz veidu, kā nodrošināt 3. pantā un 4. panta 2. punktā noteiktās norādes.
Tās var izlemt, ka nav jānodrošina visas vai dažas no šīm norādēm, ar noteikumu, ka pircējs tomēr saņem pietiekamu informāciju.
15. pants
Šī direktīva neietekmē valstu tiesību aktu normas, kas, ja nepastāv Kopienas noteikumi, ievieš mazāk stingras prasības to pārtikas produktu marķēšanai, kas modes iesaiņojumā noformēti kā statuetes vai suvenīri.
16. pants
1. Dalībvalstis panāk to, ka savā teritorijā aizliegts pārdot pārtikas produktus bez 3. pantā un 4. panta 2. punktā paredzētajām norādēm valodā, ko viegli saprot patērētājs, ja vien patērētājs patiešām nav informēts ar citiem pasākumiem, ko nosaka saskaņā ar 20. panta 2. punktā izklāstīto procedūru attiecībā uz vienu vai vairākām marķējuma norādēm.
2. Dalībvalsts, kurā produktu laiž tirgū, var savā teritorijā saskaņā ar Līguma noteikumiem pieprasīt, ka šīs marķējuma norādes ir vienā vai vairākās valodās, kuras tā izvēlas no Kopienas oficiālajām valodām.
3. Šā panta 1. un 2. punkts neizslēdz marķējuma norāžu parādīšanos vairākās valodās.
17. pants
Dalībvalstis atturas noteikt sīkākas prasības par tām, kas jau ietvertas 3. līdz 13. pantā attiecībā uz to, kā būtu jāizskatās 3. pantā un 4. panta 2. punktā paredzētajām norādēm.
18. pants
1. Dalībvalstis nedrīkst aizliegt to pārtikas produktu tirdzniecību, kas atbilst šajā direktīvā ietvertajiem noteikumiem, piemērojot nesaskaņotus savas valsts noteikumus, kuri reglamentē marķējumu un pasniegšanas veidu dažiem pārtikas produktiem vai pārtikas produktiem kopumā.
2. Pirmais punkts neattiecas uz nesaskaņotiem attiecīgās valsts noteikumiem, ko attaisno:
- sabiedrības veselības aizsardzība,
- viltojumu novēršana, ja vien šādi noteikumi nekavē šīs direktīvas definīciju un normu piemērošanu,
- rūpniecisko un komerciālo īpašumtiesību, avotu norāžu, reģistrēta izcelsmes apzīmējuma aizsardzība un negodīgas konkurences novēršana.
19. pants
Atsaucoties uz šo pantu, ja dalībvalsts uzskata par vajadzīgu pieņemt jaunus normatīvos aktus, piemēro šādu procedūru.
Tā paziņo Komisijai un pārējām dalībvalstīm par paredzētajiem pasākumiem, norādot iemeslus. Komisija apspriežas ar dalībvalstīm Pastāvīgajā pārtikas produktu komitejā, kas dibināta ar Padomes Direktīvu 69/414/EEK [6], ja tā uzskata, ka šāda apspriešanās būtu noderīga vai to pieprasa dalībvalsts.
Dalībvalstis var veikt šādi paredzētus pasākumus tikai trīs mēnešus pēc šāda paziņojuma un ar noteikumu, ka Komisija nesniedz negatīvu atzinumu.
Pēdējā gadījumā un pirms iepriekšminētā termiņa beigām Komisija uzsāk 20. panta 2. punktā paredzēto procedūru, lai noskaidrotu, vai paredzētos pasākumus var īstenot, vajadzības gadījumā, ar atbilstīgām izmaiņām.
20. pants
1. Komisijai palīdz Pastāvīgā pārtikas produktu komiteja, (turpmāk tekstā "Komiteja").
2. Atsaucoties uz šo punktu, piemēro Lēmuma 1999/468/EK 5. un 7. pantu, ņemot vērā tā 8. panta noteikumus.
Lēmuma 1999/468/EK 5. panta 6. punktā minētais termiņš ir trīs mēneši.
3. Komiteja pieņem savu reglamentu.
21. pants
Ja rodas vajadzība pēc pagaidu pasākumiem, kas atvieglotu šīs direktīvas piemērošanu, tos apstiprina saskaņā ar 20. panta 2. punktā paredzēto procedūru.
22. pants
Šī direktīva neskar tos Kopienas noteikumus attiecībā uz dažu pārtikas produktu marķējumu un pasniegšanas veidu, kas jau pieņemti 1978. gada 22. decembrī.
Par jebkuriem grozījumiem, kas vajadzīgi šādu noteikumu saskaņošanai ar šajā direktīvā izklāstītajām normām, lemj saskaņā ar procedūru, ko piemēro katram no minētajiem noteikumiem.
23. pants
Šo direktīvu nepiemēro produktiem, ko eksportē ārpus Kopienas.
24. pants
Dalībvalstis nodrošina to, ka Komisija saņem jebkuru to svarīgāko tiesību aktu tekstu, ko tās pieņem jomā, kuru reglamentē šī direktīva.
25. pants
Šo direktīvu piemēro arī Francijas Aizjūras departamentos.
26. pants
1. Direktīvu 79/112/EEK, kas grozīta ar IV pielikuma A daļā minētajām direktīvām, atceļ, neierobežojot dalībvalstu saistības, kas skar IV pielikuma B daļā noteiktos pārņemšanas termiņus.
2. Atsauces uz atcelto direktīvu uzskatāmas par atsaucēm uz šo direktīvu un būtu jālasa saskaņā ar V pielikumā ievietoto korelācijas tabulu.
27. pants
Komisijas Direktīva 2000/63/EK
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
tā kā:
(1) Ir jāizveido tīrības kritēriji visām piedevām, izņemot krāsas un saldinātājus, kas minētas Eiropas Parlamenta un Padomes 1995. gada 20. februāra Direktīvā 95/2/EK par pārtikas piedevām, kas nav krāsas un saldinātāji [3], kurā jaunākie grozījumi izdarīti ar Direktīvu 98/72/EK [4].
(2) Komisijas 1996. gada 2. decembra Direktīva 96/77/EK par noteiktajiem tīrības kritērijiem pārtikas piedevām, izņemot krāsas un saldinātājus [5], kas grozīta ar Direktīvu 98/86/EK [6], noteica tīrības kritērijus vairākām pārtikas piedevām; šo direktīvu būtu jāpapildina ar tīrības kritērijiem attiecībā uz atlikušajām pārtikas piedevām, kas minētas Direktīvā 95/2/EK.
(3) Ņemot vērā tehnikas attīstību, ir jāgroza tīrības kritēriji, ko paredz Direktīva 96/77/EK attiecībā uz butilētu hidroksianizolu (BHA); tādēļ minētā direktīva ir atbilstīgi jāpielāgo.
(4) Ir jāņem vērā piedevu specifikācijas un analītiskās metodes, ko paredz Codex Alimentarius, ko izstrādājusi Apvienotā FAO/PVA pārtikas piedevu ekspertu komiteja (JECFA).
(5) Pārtikas piedevas, kas pagatavotas, izmantojot ražošanas metodes vai izejmateriālus, kuri būtiski atšķiras no tiem, ko novērtējusi Pārtikas pētniecības komiteja, vai kuri atšķiras no šajā direktīvā minētajiem, būtu jāiesniedz Pārtikas pētniecības komitejai, lai tā veic drošības novērtējumu, pievēršot uzmanību tīrības kritērijiem.
(6) Šajā direktīvā paredzētie pasākumi ir saskaņā ar Pārtikas produktu pastāvīgās komitejas atzinumu,
IR PIEŅĒMUSI ŠO DIREKTĪVU.
1. pants
Direktīvu 96/77/EK groza šādi:
1. Pielikuma tekstu, kas attiecas uz E 320 — butilētu hidroksianizolu (BHA), aizstāj ar šīs direktīvas I pielikuma tekstu.
2. Pielikumu papildina ar šīs direktīvas II pielikuma tekstu.
2. pants
1. Dalībvalstīs stājas spēkā normatīvi un administratīvi akti, kas vajadzīgi, lai līdz 2001. gada 31. martam izpildītu šīs direktīvas prasības. Dalībvalstis par to tūlīt informē Komisiju.
2. Kad dalībvalstis pieņem šos noteikumus, tajos ietver atsauci uz šo direktīvu, vai arī šādu atsauci pievieno to oficiālajai publikācijai. Šādas atsauces pievienošanas kārtību nosaka dalībvalstis.
3. Produktus, kas laisti tirgū vai marķēti līdz 2001. gada 31. martam un kas neatbilst šīs direktīvas prasībām, var tirgot, līdz to krājumi ir beigušies.
3. pants
Eiropas Parlamenta un Padomes Direktīva 2000/69/EK
(2000. gada 16. novembris)
par robežvērtībām benzola un oglekļa oksīda koncentrācijai apkārtējā gaisā
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 175. panta 1. punktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
pēc apspriešanās ar Reģionu komiteju,
rīkojoties saskaņā ar Līguma 251. pantā noteikto procedūru [3],
tā kā:
(1) Pamatojoties uz Līguma 174. pantā ietvertajiem principiem, Eiropas Kopienas politikas un rīcības programmā attiecībā uz vidi un noturīgu attīstību (Piektā rīcības programma attiecībā uz vidi) [4], kas pārskatot papildināta ar Eiropas Parlamenta un Padomes Lēmumu Nr. 2179/98/EK [5], ir paredzēti grozījumi, īpaši tiesību aktos par gaisu piesārņojošām vielām. Minētajā programmā ir ieteikts izstrādāt tālejošus mērķus attiecībā uz gaisa kvalitāti Līguma 174. pantā ir prasība piemērot piesardzības principu attiecībā uz cilvēku veselības un vides aizsardzību.
(2) Līguma 152. pantā ir noteikts, ka veselības aizsardzības prasībām ir jābūt Kopienas citu politikas jomu sastāvdaļai. Līguma 3. panta 1. punkta p) apakšpunktā ir paredzēts, ka Kopienas pasākumiem jādod ieguldījums augsta veselības aizsardzības līmeņa sasniegšanā.
(3) Ievērojot Padomes Direktīvas 96/62/EK (1996. gada 27. septembris) par apkārtējā gaisa kvalitātes novērtēšanu un pārvaldību [6] 4. panta 5. punktu, Padomei jāpieņem 1. punktā paredzētie tiesību akti un minētā panta 3. un 4. punktā izklāstītie noteikumi.
(4) Direktīvā 96/62/EK ir prasība, ka jāizstrādā rīcības plāni zonām, kurās piesārņojošo vielu koncentrācija apkārtējā gaisā pārsniedz robežvērtības, un īslaicīgi pieļaujamas pielaides, ko piemēro, lai līdz noteiktam termiņam nodrošinātu atbilstību robežvērtībām.
(5) Direktīvā 96/62/EK ir noteikts, ka robežvērtību skaitliskajai vērtībai jāpamatojas uz datiem, kas iegūti šajā jomā strādājošo starptautisko zinātnisko grupu darbā. Komisijai jāņem vērā attiecīgie jaunākie zinātniskie dati epidemioloģijas un vides jomā, kā arī jaunākie sasniegumi metroloģijā to elementu atkārtotai pārbaudei, uz kuriem pamatojas robežvērtības.
(6) Šīs direktīvas īstenošanai vajadzīgie pasākumi jāpieņem saskaņā ar 1999/468/EK: Padomes Lēmumu (1999. gada 28. jūnijs), ar ko nosaka Komisijai piešķirto ieviešanas pilnvaru īstenošanas kārtību [7].
(7) Grozījumi, kas vajadzīgi, lai pielāgotos zinātnes un tehnikas attīstībai, var attiekties tikai uz benzola un oglekļa oksīda koncentrācijas vērtēšanas kritērijiem un metodēm vai uz sīki izstrādātu Komisijas informēšanas kārtību, bet nedrīkst tieši vai netieši radīt robežvērtību izmaiņas.
(8) Šajā direktīvā noteiktās robežvērtības ir minimālās prasības; saskaņā ar Līguma 176. pantu, dalībvalstis var paturēt spēkā vai ieviest stingrākus aizsargpasākumus, jo īpaši stingrākas robežvērtības, lai aizsargātu mazāk aizsargāto kategoriju iedzīvotāju, piemēram, bērnu un slimnieku, kas ārstējas slimnīcās, veselību. Dalībvalsts var prasīt, lai atbilstība robežvērtībām tiktu panākta pirms šajā direktīvā noteiktā termiņa.
(9) Benzols ir cilvēkiem genotoksiska kancerogēna viela, un nav nosakāms slieksnis, zem kura tas neapdraud cilvēku veselību.
(10) Tomēr, ja šajā direktīvā noteiktie benzola robežvērtības ir grūti sasniedzamas ar atrašanās vietu saistītu izplatības īpašību vai attiecīgu klimatisko apstākļu dēļ un, ja šo pasākumu piemērošana radītu sarežģītas sociālekonomiskas problēmas, dalībvalstis var lūgt Komisijai vienu pagarinājumu uz ierobežotu laiku ar konkrētiem nosacījumiem.
(11) Lai atvieglotu šīs direktīvas pārskatīšanu 2004. gadā, Komisijai un dalībvalstīm būtu jāapsver iespējas veicināt benzola un oglekļa oksīda seku pētniecību, ņemot vērā gaisa piesārņojumu slēgtās telpās un ārpus tām.
(12) Standartizētām precīzām mērierīcēm un kopējiem mērīšanas staciju izvietošanas kritērijiem ir liela nozīme apkārtējā gaisa kvalitātes vērtēšanā nolūkā iegūt salīdzināmu informāciju par visu Kopienu.
(13) Informācija par benzola un oglekļa oksīda koncentrāciju būtu jāsūta Komisijai regulāru ziņojumu gatavošanai.
(14) Jaunākajai informācijai par benzola un oglekļa oksīda koncentrāciju apkārtējā gaisā jābūt sabiedrībai viegli pieejamai,
IR PIEŅĒMUŠI ŠO DIREKTĪVU.
1. pants
Mērķi
Šīs direktīvas mērķi ir:
a) noteikt benzola un oglekļa oksīda robežvērtības apkārtējā gaisā, lai novērstu, kavētu vai samazinātu kaitīgu ietekmi uz cilvēku veselību un uz vidi kopumā;
b) novērtēt benzola un oglekļa oksīda koncentrāciju apkārtējā gaisā, pamatojoties uz kopējām metodēm un kritērijiem;
c) iegūt adekvātu informāciju par benzola un oglekļa oksīda koncentrāciju apkārtējā gaisā un nodrošināt tās pieejamību sabiedrībai;
d) uzturēt apkārtējā gaisa kvalitāti, ja tā ir laba, bet citos gadījumos — to uzlabot, ciktāl tas attiecas uz benzolu un oglekļa oksīdu.
2. pants
Definīcijas
Piemēro Direktīvas 96/62/EK 2. panta definīcijas.
Šajā direktīvā:
a) "maksimālais novērtēšanas slieksnis" ir III pielikumā noteiktais līmenis, zem kura saskaņā ar Direktīvas 96/62/EK 6. panta 3. punktu apkārtējā gaisa kvalitātes vērtēšanā var izmantot mērījumu un modelēšanas paņēmienu kombināciju;
b) "minimālais novērtēšanas slieksnis" ir III pielikumā noteiktais līmenis, zem kura saskaņā ar Direktīvas 96/62/EK 6. panta 4. punktu apkārtējā gaisa kvalitātes vērtēšanā var izmantot arī tikai modelēšanas paņēmienus vai tikai objektīvas novērtēšanas paņēmienus;
c) "stacionāri mērījumi" ir mērījumi, ko izdara saskaņā ar Direktīvas 96/62/EK 6. panta 5. punktu.
3. pants
Benzols
1. Dalībvalstis veic pasākumus, kas vajadzīgi, lai nodrošinātu, ka apkārtējā gaisā benzola koncentrācija, kas novērtēta saskaņā ar 5. pantu, nepārsniedz robežvērtību, kas noteikta I pielikumā saskaņā ar tur minētajiem termiņiem.
Šīs direktīvas I pielikumā noteikto pieļaujamo pielaidi piemēro saskaņā ar Direktīvas 96/62/EK 8. pantu.
2. Ja I pielikumā noteikto robežvērtību ir grūti sasniegt ar atrašanās vietu saistītu izplatības īpašību vai attiecīgu klimatisko apstākļu dēļ, piemēram, neliela vēja ātruma un/vai tādu apstākļu dēļ, kas veicina iztvaikošanu, un ja šo pasākumu piemērošana radītu sarežģītas sociālekonomiskas problēmas, dalībvalsts var lūgt Komisijai vienu pagarinājumu uz ierobežotu laiku. Komisija, rīkojoties saskaņā ar Direktīvas 96/62/EK 12. panta 2. punktā noteikto procedūru, pēc dalībvalsts lūguma un neierobežojot šīs direktīvas 8. panta 3. punktu, var piešķirt vienu pagarinājumu līdz pieciem gadiem, ja attiecīgā dalībvalsts:
- norāda attiecīgās zonas un/vai aglomerācijas,
- iesniedz šāda pagarinājuma nepieciešamības pamatojumu,
- pierāda, ka ir veikti visi pienācīgie pasākumi, lai pazeminātu piesārņojošo vielu koncentrāciju un līdz minimumam samazinātu teritoriju, kurā robežvērtība ir pārsniegta,
- izklāsta attīstību nākotnē saistībā ar pasākumiem, ko tā veiks saskaņā ar Direktīvas 96/62/EK 8. panta 3. punktu.
Tomēr robežvērtība, ko pieļauj minētajā pagarinājumā uz ierobežotu laiku, nepārsniedz 10 μg/m3.
4. pants
Oglekļa oksīds
Dalībvalstis veic pasākumus, kas vajadzīgi, lai nodrošinātu, ka oglekļa oksīda koncentrācija apkārtējā gaisā, kas novērtēta saskaņā ar 5. pantu, nepārsniedz robežvērtību, kas noteikta II pielikumā saskaņā ar tajā minētajiem termiņiem.
Šīs direktīvas II pielikumā noteikto pieļaujamo pielaidi piemēro saskaņā ar Direktīvas 96/62/EK 8. pantu.
5. pants
Koncentrācijas vērtēšana
1. Benzolam un oglekļa oksīdam piemēro III pielikuma I iedaļā noteikto maksimālo un minimālo novērtējuma slieksni.
Katras zonas vai aglomerācijas klasifikāciju Direktīvas 96/62/EK 6. panta nolūkos pārskata vismaz reizi piecos gados saskaņā ar šīs direktīvas III pielikuma II iedaļā noteikto procedūru. Klasifikāciju pārskata agrāk, ja ievērojami mainās pasākumi, kas attiecas uz benzola vai oglekļa oksīda koncentrāciju apkārtējā gaisā.
2. Benzola un oglekļa oksīda mērījumiem apkārtējā gaisā paraugus ņem punktos, ko izvieto pēc kritērijiem, kas noteikti IV pielikumā. Minimālo paraugu ņemšanas punktu skaitu koncentrācijas stacionāriem mērījumiem attiecīgi katrai piesārņojošai vielai nosaka V pielikumā, un tos uzstāda visās zonās vai aglomerācijās, kurās jāizdara mērījumi, ja stacionārie mērījumi ir vienīgais datu avots par koncentrāciju tajās.
3. Zonās un aglomerācijās, kurās stacionārās mērījumu stacijās iegūto informāciju papildina ar informāciju no citiem avotiem, piemēram, izmešu datiem, orientējošām mērīšanas metodēm un gaisa kvalitātes modelēšanu, uzstādāmo stacionāro mērījumu staciju skaitam un citu paņēmienu telpiskajam risinājumam jābūt pietiekamam, lai noteiktu gaisu piesārņojošu vielu koncentrāciju saskaņā ar IV pielikuma I iedaļu un VI pielikuma I iedaļu.
4. Zonās un aglomerācijās, kurās mērījumi nav vajadzīgi, var izmantot modelēšanu vai objektīvas izvērtēšanas metodi.
5. Benzola un oglekļa oksīda analīzi un paraugu ņemšanu izdara pēc standartmetodēm, kas izklāstītas VII pielikuma I un II iedaļā. VII pielikuma III iedaļā ir izklāstīti gaisa kvalitātes modelēšanas standarta paņēmieni, ja tādi ir pieejami.
6. Termiņš, līdz kuram dalībvalstis informē Komisiju par gaisa kvalitātes sākotnējā vērtēšanā izmantotajām metodēm saskaņā ar Direktīvas 96/62/EK 11. panta 1. punkta d) apakšpunktu, ir šīs direktīvas 10. pantā noteiktā diena.
7. Jebkurus grozījumus šajā pantā un III un VII pielikumā, kas vajadzīgi, lai pielāgotos zinātnes un tehnikas attīstībai, pieņem 6. panta 2. punktā minētajā kārtībā, bet tie nedrīkst izraisīt nekādas tiešas vai netiešas robežvērtību izmaiņas.
6. pants
Komiteja
1. Komisijai palīdz Direktīvas 96/62/EK 12. panta 2. punktā minētā komiteja, še turpmāk "Komiteja".
2. Atsaucoties uz šo punktu, piemēro Lēmuma 1999/468/EK 5. un 7. pantu, ņemot vērā tā 8. panta noteikumus.
Lēmuma 1999/468/EK 5. panta 6. punktā paredzētais laika posms ir trīs mēneši.
3. Komiteja pieņem savu reglamentu.
7. pants
Publiski pieejama informācija
1. Dalībvalstis nodrošina, ka jaunāko informāciju par benzola un oglekļa oksīda koncentrāciju apkārtējā gaisā regulāri dara pieejamu sabiedrībai un attiecīgām organizācijām, piemēram, vides organizācijām, patērētāju organizācijām, organizācijām, kas pārstāv paaugstināta riska iedzīvotāju grupu intereses, un citām attiecīgām veselības aizsardzības struktūrām, izmantojot, piemēram, ziņu dienestus, presi, informācijas ekrānus vai datortīklu dienestu, teletekstu, telefonu vai faksu.
Informāciju par apkārtējā gaisā esošā benzola vidējo koncentrāciju pēdējos 12 mēnešos atjaunina ne retāk kā reizi trijos mēnešos un, ja iespējams, informāciju atjaunina katru mēnesi. Informāciju par oglekļa oksīda koncentrāciju apkārtējā gaisā, nosakot astoņu stundu maksimālo caurmēru, atjaunina gandrīz katru dienu un, ja iespējams, informāciju atjaunina katru stundu.
Otrajā daļā minētā informācija norāda vismaz uz koncentrācijas robežvērtību pārsniegšanu I un II pielikumā noteiktajos caurmēra laika posmos. Tā dod arī robežvērtību īsu vērtējumu un attiecīgas ziņas par ietekmi uz veselību.
2. Darot sabiedrībai pieejamus plānus un programmas saskaņā ar Direktīvas 96/62/EK 8. panta 3. punktu, dalībvalstis tos dara pieejamus arī šā panta 1. punktā minētajām organizācijām. Tas attiecas arī uz šīs direktīvas VI pielikuma II iedaļā prasīto dokumentāciju.
3. Informācija, ko dara pieejamu sabiedrībai un 1. un 2. punktā minētajām organizācijām, ir skaidra, saprotama un viegli pieejama.
8. pants
Ziņojums un pārskatīšana
1. Ne vēlāk kā 2004. gada 31. decembrī Komisija iesniedz Eiropas Parlamentam un Padomei ziņojumu, kas pamatojas uz šīs direktīvas īstenošanā iegūto pieredzi un jo īpaši uz jaunākajiem zinātniskās pētniecības rezultātiem attiecībā uz benzola un oglekļa oksīda ietekmi uz cilvēku veselību, īpašu uzmanību pievēršot paaugstināta riska iedzīvotāju grupām, un uz ekosistēmām, kā arī tehnoloģiju attīstību, ieskaitot sasniegumus apkārtējā gaisā esošā benzola un oglekļa oksīda mērīšanas un cita veida vērtēšanas metožu attīstībā.
2. Ziņojumā, kas minēts 1. punktā, attiecībā uz benzolu un oglekļa oksīdu īpašu uzmanību pievērš:
a) gaisa kvalitātei attiecīgajā laika posmā un tendencēm līdz 2010. gadam un turpmāk;
b) turpmākai jebkuras izcelsmes piesārņotājvielu izmešu samazināšanai, ņemot vērā tehniskās iespējas un rentabilitāti;
c) sakarībai starp piesārņojumu un apvienotu stratēģiju iespējām sasniegt Kopienas gaisa kvalitātes un ar to saistītus mērķus;
d) attiecīgā laika un nākotnes prasībām attiecībā uz sabiedrības informēšanu, kā arī informācijas apmaiņai starp dalībvalstīm un Komisiju;
e) pieredzei, kas iegūta šīs direktīvas, īpaši IV pielikumā izklāstīto mērīšanas nosacījumu, piemērošanā dalībvalstīs.
3. Lai uzturētu augstu cilvēku veselības un vides aizsardzības līmeni, 1. punktā minētajam ziņojumam vajadzības gadījumā pievieno priekšlikumus par šīs direktīvas grozījumiem, ar ko I pielikumā varētu iekļaut turpmākus benzola robežvērtību sasniegšanas grafika pagarinājumus, par kuriem var vienoties saskaņā ar 3. panta 2. punktu.
9. pants
Sankcijas
Dalībvalstis nosaka sankcijas, kas piemērojamas to noteikumu pārkāpumiem, kuri pieņemti saskaņā ar šo direktīvu. Šīs sankcijas ir efektīvas, samērīgas un preventīvas.
10. pants
Īstenošana
1. Dalībvalstīs stājas spēkā normatīvi un administratīvi akti, kas vajadzīgi, lai vēlākais līdz 2002. gada 13. decembrim nodrošinātu atbilstību šai direktīvai. Par to dalībvalstis tūlīt informē Komisiju.
Kad dalībvalstis pieņem minētos pasākumus, tajos ietver atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka, kā izdarāmas šādas atsauces.
2. Dalībvalstis dara Komisijai zināmus tos savu tiesību aktu galvenos noteikumus, ko tās pieņem jomā, uz kuru attiecas šī direktīva.
11. pants
Stāšanās spēkā
Komisijas Regula (EK) Nr. 645/2000
(2000. gada 28. marts),
ar ko nosaka sīki izstrādātus īstenošanas noteikumus, kuri vajadzīgi, lai pareizi darbotos Padomes Direktīvas 86/362/EEK 7. panta un Padomes Direktīvas 90/642/EEK 4. panta daži noteikumi, kas saistīti ar kontroles pasākumiem attiecībā uz pesticīdu atlieku maksimāli I pieļaujamiem daudzumiem labībā, uz tās, augu izcelsmes produktos un uz tiem, to skaitā attiecīgi augļos un dārzeņos un uz tiem
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1986. gada 24. jūlija Direktīvu 86/362/EEK par pesticīdu atlieku maksimāli pieļaujamo daudzumu noteikšanu labībā un uz tās [1], kurā jaunākie grozījumi izdarīti ar Komisijas Direktīvu 1999/71/EK [2] un jo īpaši tās 7. pantu,
ņemot vērā Padomes 1990. gada 27. novembra Direktīvu 90/642/EEK par pesticīdu atlieku maksimāli pieļaujamo daudzumu noteikšanu augu izcelsmes produktos un uz tiem, to skaitā augļiem un dārzeņiem [3], kurā jaunākie grozījumi izdarīti ar Direktīvu 1999/71/EK un jo īpaši tās 4. pantu,
tā kā:
(1) Direktīvas 86/362/EEK 7. pantā un attiecīgi Direktīvas 90/642/EEK 4. pantā paredzēti pamatnoteikumi attiecībā uz pesticīdu uzraudzību labībā un uz tās un attiecīgi augļos un dārzeņos un uz tiem.
(2) Pieredze, paredzot un īstenojot Komisijas ieteikumus, ir parādījusi, ka daudzgadu plānošana ar iespēju katru gadu veikt koriģējumus, būtu visefektīvākā pieeja, lai izveidotu koordinētu Eiropas Kopienas uzraudzības programmu.
(3) Direktīvas 86/362/EEK 7. pantā un Direktīvas 90/642/EEK 4. pantā noteikta jebkuru vajadzīgo pasākumu izskatīšana un paredzēšana, piemēram tādu Eiropas Kopienu Komisijas ziņojumu publicēšana, kuros ir salīdzinoša un apkopota dalībvalstu informācija, un tādas darbības paredzēšana, kura jāveic Kopienas līmenī gadījumā, ja ziņo par maksimālā daudzuma pārkāpšanu. Pieredze ir apstiprinājusi - lai ziņas par rezultātiem, ko sniedz laboratorijas, kuras veic pesticīdu atlieku analīzi, varētu droši izmantot, minētajām laboratorijām jāstrādā, nodrošinot augstu kvalitātes līmeni. Laboratoriju piedalīšanās regulārajos kvalifikācijas testos un vispārējo kvalitātes kontroles procedūru īstenošana tajās var kalpot, lai izpildītu Padomes 1993. gada 29. oktobra Direktīvas 93/99/EEK par papildu pasākumiem attiecībā uz pārtikas produktu oficiālo kontroli [4] 3. panta akreditācijas prasības.
(4) Tādēļ, ka Komisijai, salīdzinot un apkopojot dalībvalstu iesniegto informāciju, ko noformē kā Eiropas Kopienu ziņojumus, jābūt pārliecinātai par šīs informācijas kvalitāti, precizitāti un iespēju to salīdzināt, būtu vajadzīgs, lai Komisijai veiktu finansiālu ieguldījumu darbībās, ar ko atbalsta uzraudzības programmu veikšanu pēc visaugstākajiem standartiem, kurus var sasniegt. Jo īpaši būtu jāatbalsta regulārie laboratoriju kvalifikācijas testi un vadošu norādījumu attiecībā uz kvalitātes kontroles procedūru izskatīšana un izstrādāšana regulārās speciālistu sanāksmēs.
(5) Būtu vajadzīgs, lai Komisija veiktu finansiālu ieguldījumu darbībās, kas atbalsta citas pesticīdu atlieku uzraudzības koordinēšanas perspektīvas Kopienas līmenī. Jo īpaši būtu jāatbalsta darbs, lai dotu iespēju Komisijai atsaukties uz prasību, ka tai būtu pakāpeniski jāievieš sistēma, kas pēc uzraudzības datiem ļautu novērtēt, cik pesticīdu patiesībā uzņem ar pārtiku.
(6) Patērētāju veselības un pārtikas drošības jautājumu komisijas paziņojumā (COM(97) 183) raksturota pārtikas, veterinārās un fitosanitārās kontroles un inspekcijas dienestu darbība. Pesticīdu atlieku uzraudzība labībā, augļos un dārzeņos un uz tiem ir darbība, kas pilnībā būtu jāveic inspekcijas dienestam.
(7) Uzraudzības darbībās, kas veiktas 1996. un 1997. gadā, atklāti to maksimālo daudzumu pārkāpumi, kuri noteikti Direktīvā 90/642/EEK, kurā izdarīti grozījumi.
(8) Direktīva 90/642/EEK ar grozījumiem, kā arī Direktīva 86/362/EEK ar grozījumiem paredz piemērot darbības, kas jāveic Kopienas līmenī gadījumos, ja ziņo par pārkāpumiem, un sīki izstrādātus īstenošanas noteikumus, kuri vajadzīgi, lai uzraudzība pareizi darbotos.
(9) Vajadzīgs rezumējošs pārskats par uzraudzības sistēmām visās dalībvalstīs, lai uzlabotu pesticīdu atlieku uzraudzību Kopienā un lai veicinātu tās pareizu darbību.
(10) Būtu jāizstrādā sīki izstrādāti īstenošanas noteikumi, kas vajadzīgi, lai pareizi darbotos uzraudzības noteikumi. Šajos noteikumos būtu skaidri jānosaka darbības un procedūra, lai Komisija varētu veikt finansiālus ieguldījumus pieejamā piešķirtā budžeta robežās.
(11) Šajā regulā paredzētie pasākumi ir saskaņā ar Pastāvīgās augu aizsardzības komitejas viedokli,
IR PIEŅĒMUSI ŠO REGULU.
1. pants
1. Komisijas ieteikumi, kas pausti saskaņā ar Direktīvas 86/362/EEK 7. panta 2. punkta b) apakšpunkta un Direktīvas 90/642/EEK 4. panta 2. punkta b) apakšpunkta noteikumiem, var attiekties uz laika posmu no viena līdz pieciem gadiem.
2. Lai būtu iespējama daudzgadu uzraudzības programmu efektīva ikgadējā vadība, Komisija var iesniegt ikgadēju apstiprinošu un papildu ieteikumu projektus, tos iesniedz Pastāvīgajā augu aizsardzības komitejā, kā paredzēts Direktīvas 86/362/EEK 7. panta 2. punkta b) apakšpunktā un Direktīvas 90/642/EEK 4. panta 2. punkta b) apakšpunktā.
2. pants
Lai veicinātu to, ka pareizi darbojas Direktīvas 86/362/EEK 7. panta 2. un 3. punkta un attiecīgi Direktīvas 90/642/EEK 4. panta noteikumi, Komisija veic šo:
1. Koordinē dalībvalstu darbību, ciktāl tas attiecās uz prasībām informācijas par uzraudzību un uzraudzības programmām radīšanai, reģistrēšanai, izmantošanai un nosūtīšanai, atkarībā no apstākļiem, izmantojot Pastāvīgās augu aizsardzības komitejas norādījumus, jo īpaši vadošus norādījumus attiecībā uz kvalitātes kontroles procedūru pesticīdu atlieku analīzei [5] un darba dokumentu ar norādījumiem dalībvalstīm attiecībā uz to Komisijas ieteikumu īstenošanu, kuri saistīti ar koordinētām Kopienas uzraudzības programmām [6].
2. Veic finansiālus ieguldījumus piešķirto līdzekļu robežās, kas pieejami Eiropas Kopienas budžetā:
a) regulārā, principā katru otro gadu, kvalifikācijas testu organizēšanā visām laboratorijām, kas veic analīzes, lai nodrošinātu tās informācijas kvalitāti, precizitāti un salīdzināmību, kuru dalībvalstis katru gadu nosūta Komisijai un citām dalībvalstīm un kuru Komisija ir salīdzinājusi un apkopojusi publicēšanai saskaņā ar Direktīvas 86/362/EEK 7. panta 3. punkta un attiecīgi Direktīvas 90/642/EEK 4. panta 3. punkta noteikumiem;
b) kvalitātes kontroles procedūras izveides organizēšanā pesticīdu atlieku analīzei ar Pastāvīgās augu aizsardzības komitejas norādījumiem un regulāru, principā ar divu gadu intervālu, tādu speciālistu sanāksmju organizēšanā, kurās izskata šīs procedūras ieviešanu dalībvalstu laboratorijās, kas veic atlieku analīzi, lai nodrošinātu tās informācijas kvalitāti, precizitāti un salīdzināmību, kuru dalībvalstis nosūta Komisijai un citām dalībvalstīm katru gadu un kuru Komisija ir salīdzinājusi un apkopojusi publicēšanai saskaņā ar Direktīvas 86/362/EEK 7. panta 3. punkta un attiecīgi Direktīvas 90/642/EEK 4. panta 3. punkta noteikumiem;
c) tādu mācību, konsultāciju un citu veidu sagatavošanas ikgadējā organizēšanā, kuras vajadzīgas, lai dotu iespēju Komisijai pakāpeniski ieviest sistēmu, ar ko pēc uzraudzības datiem varētu novērtēt, cik pesticīdu patiesībā uzņem ar pārtiku, kā tas noteikts Direktīvas 86/362/EEK 7. panta 3. punkta un Direktīvas 90/642/EEK 4. panta 3. punkta otrajā daļā, un
d) tādu citu darbību organizēšanā Kopienas līmenī, kuras vajadzīgas, lai pareizi īstenotu Direktīvas 86/362/EEK 7. panta 2. un 3. punktu un attiecīgi Direktīvas 90/642/EEK 4. pantu, un kuras var noteikt Komisija un Pastāvīgā augu aizsardzības komiteja.
3. pants
1. Komisija nozīmē 2. panta 2. punktā paredzēto finansiālo ieguldījumu saņēmēju vai saņēmējus ar lēmumu, kas pieņemts saskaņā ar procedūru, kas noteikta Direktīvas 86/362/EEK 12. pantā un Direktīvas 90/642/EEK 10. pantā.
2. Komisijas lēmumā, kas paredzēts 1. punktā, jo īpaši nosaka:
- Komisijas finansiālā ieguldījuma saņēmēja vai saņēmēju nosaukumu,
- darbību, kas jāveic, kopējās izmaksas un to pušu ieguldījumu, kuras iesaistītas darbības veikšanā, ieskaitot Eiropas Kopienu,
- veicamās darbības rezumējošu pārskatu,
- darbības pabeigšanas grafiku.
4. pants
Dalībvalstis nodrošina, lai analīžu rezultātus, ko katru gadu nosūta Komisijai un citām dalībvalstīm saskaņā ar Direktīvas 86/362/EEK 7. panta 3. punkta un Direktīvas 90/642/EEK 4. panta 3. punkta noteikumiem, saņemtu laboratorijas, kuras:
- atbilst Direktīvas 93/99/EEK 3. panta prasībām un
- dara visu iespējamo, lai īstenotu to kvalitātes kontroles procedūru pesticīdu atlieku analīzei, kura paredzēta šīs regulas 2. panta 2. punkta b) apakšpunktā.
Turklāt dalībvalstis nodrošina, lai koordinētajā Kopienas programmā piedalītos tikai tās laboratorijas, kuras piedalījušās iepriekšējā programmā vai kuras piedalīsies nākamajā attiecīgo šīs regulas 2. panta 2. punkta a) apakšpunktā paredzēto Kopienas kvalifikācijas testu posmā.
5. pants
1. Komisija ieceļ īpašas atbilstoši kvalificētas amatpersonas, lai tās kopā ar valsts iestādēm dalībvalstīs uzraudzītu, kā pilda valsts un Kopienas programmas pesticīdu atlieku uzraudzībai augu izcelsmes pārtikas produktos un uz tiem. Tā ietver attiecīgo laboratoriju izlasi un to darba vērtējumu.
2. Amatpersonas apmeklēs valsts iestādes katrā dalībvalstī, kas sadarbosies ar Komisijas ieceltajām amatpersonām un sniegs visu vajadzīgo palīdzību, lai tās spētu veikt savus uzdevumus. Apmeklējumu programmas organizē un izpilda sadarbībā ar attiecīgo dalībvalsti. Katrā ziņā par kontroles veikšanu paliek atbildīgas valsts iestādes.
3. Komisija organizē šos apmeklējumus kopā ar valsts amatpersonām piemērotā laikā. Papildus ekspertiem no dalībvalsts, ko apmeklē, Komisijas ekspertiem apmeklējuma laikā var piebiedroties eksperti no vienas vai vairākām citām dalībvalstīm. Apmeklējumu laikā dalībvalsts eksperts vai eksperti, kurus ir iecēlusi Komisija, ievēro Komisijas administratīvos noteikumus.
4. Pēc katra apmeklējuma Komisija sagatavo rakstisku ziņojumu. Apmeklētajai dalībvalstij dod iespēju sniegt atsauksmes par šo ziņojumu.
5. Komisija ar rakstisku ziņojumu regulāri informē visas dalībvalstis Pastāvīgajā augu aizsardzības komitejā par katras dalībvalsts apmeklējuma rezultātiem. Komisija informē Eiropas Parlamentu. Komisija ziņojumus regulāri dara arī pieejamus sabiedrībai.
6. Šā panta noteikumus pārskatīs līdz 2001. gada 31. oktobrim.
6. pants
Šī regula stājas spēkā 2000. gada 1. aprīlī.
Šī regula uzliek saistības kopumā un ir tieši piemērojama visās dalībvalstīs.
Padomes Regula (EK) Nr. 657/2000
(2000. gada 27. marts)
par ciešāku dialogu ar zvejniecības nozari un grupām, ko iespaido kopējā zivsaimniecības politika
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 37. pantu,
ņemot vērā Komisijas priekšlikumu,
ņemot vērā Eiropas Parlamenta atzinumu,
(2) Ņemot vērā saskaņā ar Komisijas lēmumu 1999/478/EK [1] atjaunotās Zivsaimniecības un akvakultūras padomdevējas komitejas (ZAPK) uzdevumus, šie ciešāka dialoga un caurskatāmības mērķi būtu vieglāk sasniedzami, ieviešot jaunus pasākumus, lai uzlabotu ZAPK sanāksmju organizāciju, no vienas puses, un attiecīgo grupu informēšanu par aktuālajiem jautājumiem un gūtajiem rezultātiem, no otras puses.
(3) Šajā sakarā būtu jāsniedz palīdzība Eiropas profesionālajām apvienībām ZAPK sanāksmju sagatavošanā, paredzot veicināt plašus pētījumus attiecībā uz KZP jautājumiem un tās pasākumu ietekmi, sekmēt zivsaimniecības nozares aprindu iniciatīvu un, ja iespējams, rast kopēju nostāju attiecībā uz Komisijas priekšlikuma projektiem.
(4) Lai uzlabotu lēmumu pieņemšanas apstākļus, zivsaimniecības nozares aprindas būtu jāinformē plānoto iniciatīvu sākumstadijā un visām attiecīgajām grupām būtu jāizskaidro dažādo KZP pasākumu mērķi un sīka informācija,
IR PIEŅĒMUSI ŠO REGULU.
1. pants
Ievērojot pielikumā izklāstītos nosacījumus, Komisija sedz šādas izmaksas:
- Eiropas profesionālo apvienību rīkotas sanāksmes, kuru nolūks ir sagatavot Zivsaimniecības un akvakultūras padomdevējas komitejas sanāksmes,
- kopējās zivsaimniecības politikas mērķu un ar to saistītu pasākumu, jo īpaši Komisijas priekšlikumu, izskaidrošana, attiecīgās šīs jomas informācijas izplatīšana zivsaimniecības nozares aprindām un attiecīgajām grupām.
Var nodrošināt finansējumu arī Komisijas rīkotām ekspertu sanāksmēm, lai atbalstītu pirmās daļas otrajā ievilkumā minētās darbības.
2. pants
Komisija var veikt visas pārbaudes, ko tā atzīst par vajadzīgām, lai nodrošinātu atbilstību nosacījumiem un uzdevumu izpildei, ko šī regula uzticējusi Eiropas profesionālajām apvienībām, kas palīdz šim nolūkam Komisijas ieceltiem pārstāvjiem.
3. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
Padomes Regula (EK) Nr. 813/2000
(2000. gada 17. aprīlis),
ar ko papildina pielikumu Komisijas Regulai (EK) Nr. 1107/96 par ģeogrāfiskās izcelsmes norāžu un cilmes vietu nosaukumu reģistrāciju saskaņā ar procedūru, kas izklāstīta Padomes Regulas (EEK) Nr. 2081/92 17. pantā
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu,
ņemot vērā Komisijas priekšlikumu,
ņemot vērā Padomes 1992. gada 14. jūlija Regulu (EEK) Nr. 2081/92 par lauksaimniecības produktu un produktu ģeogrāfiskās izcelsmes norāžu un cilmes vietu nosaukumu aizsardzību [1], un jo īpaši tās 17. panta 2. punktu,
tā kā:
(1) Par konkrētiem nosaukumiem, ko dalībvalstis paziņoja saskaņā ar Regulas (EEK) Nr. 2081/92 17. pantu, tika pieprasīta papildu informācija, lai nodrošinātu šo nosaukumu atbilstību minētās regulas 2. un 4. pantam. Minētā papildu informācija pierāda, ka nosaukumi atbilst minētajiem pantiem. Tāpēc tie ir jāreģistrē un jāiekļauj Komisijas Regulas (EK) Nr. 1107/96 [2] pielikumā.
(2) Regulas (EEK) Nr. 2081/92 15. pantā paredzētā komiteja nav sniegusi labvēlīgu atzinumu,
IR PIEŅĒMUSI ŠO REGULU.
1. pants
Šīs regulas pielikumā minētos nosaukumus ar šo iekļauj Komisijas Regulas (EK) Nr. 1107/96 pielikumā.
2. pants
Šī regula stājas spēkā tās publicēšanas dienā Eiropas Kopienu Oficiālajā Vēstnesī.
Komisijas Regula (EK) Nr. 1685/2000
(2000. gada 28. jūlijs),
ar ko paredz sīki izstrādātus īstenošanas noteikumus Padomes Regulai (EK) Nr. 1260/1999 attiecībā uz izdevumu kompensējamību Struktūrfondu līdzfinansētās darbībās
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Regulu (EK) Nr. 1260/1999 (1999. gada 21. jūnijs), ar ko paredz vispārīgus noteikumus par struktūrfondiem [1], un jo īpaši tās 30. panta 3. punktu un 53. panta 2. punktu,
apspriedusies ar Līguma 147. pantā minēto komiteju, Lauksaimniecības struktūru un lauku attīstības komiteju un Zivsaimniecības un ūdenssaimniecības struktūru komiteju,
tā kā:
(1) Padomes Regulā (EK) Nr. 1257/99 (1999. gada 17. maijs), ar ko paredz atbalstu lauku attīstībai no Eiropas Lauksaimniecības virzības un garantiju fonda (ELVGF), kā arī groza un atceļ dažas regulas [2], 1. panta 3. punktā norādīts, ka lauku attīstības pasākumos, kas iekļauti pasākumos, kuri sekmē atpalikušo reģionu attīstību un struktūru pielāgošanu (1. mērķis), vai papildina pasākumus, kas attiecīgajos reģionos atbalsta to rajonu ekonomisku un sociālu pārveidi, kur ir struktūras grūtības (2. mērķis), saskaņā ar nosacījumiem, kas noteikti Regulā (EK) Nr. 1260/1999, ņem vērā īpašus Kopienas atbalsta mērķus atbilstīgi struktūrfondiem. Regulas (EK) Nr. 1257/1999 2. pants norāda darbības, uz ko var attiekties atbalsts lauku attīstībai.
(2) Eiropas Parlamenta un Padomes Regulas (EK) Nr. 1783/1999 (1999. gada 12. jūlijs) par Eiropas Reģionālās attīstības fondu [3] 2. pantā norādīts, kādas darbības ERAF var palīdzēt finansēt.
(3) Eiropas Parlamenta un Padomes Regulā (EK) Nr. 1784/1999 (1999. gada 12. jūlijs) par Eiropas Sociālo fondu [4] 3. pantā norādīts, kādas darbības var palīdzēt finansēt ESF.
(4) Padomes Regulas (EK) Nr. 1263/1999 (1999. gada 21. jūnijs) par Zivsaimniecības virzības finansēšanas instrumentu (ZVFI) [5] 2. pantā norādīts, kādas darbības var palīdzēt finansēt ZVFI. Padomes Regula (EK) Nr. 2792/1999 [6] paredz sīki izstrādātus noteikumus un kārtību attiecībā uz Kopienas struktūrpalīdzību zivsaimniecības nozarē.
(5) Regulas (EK) Nr. 1260/1999 30. panta 3. punkts paredz, ka izdevumu piemērotību regulē attiecīgās valsts normas, ja vien Komisija neuzskata par vajadzīgu pieņemt normas Kopienas līmenī; lai visā Kopienā garantētu vienādu un objektīvu struktūrfondu īstenojumu, dažu veidu darbībām Komisija uzskata par vajadzīgu pieņemt vispārēju noteikumu kopumu par piemērotiem izdevumiem. Kādas normas pieņemšana attiecībā uz īpaša veida darbību neskar fondus, atbilstīgi kuriem šo darbību var līdzfinansēt. Šo normu pieņemšana nedrīkst liegt dalībvalstīm dažos gadījumos, kas ir jānorāda, piemērot stingrākus valsts noteikumus. Normas attiecas uz visiem izdevumiem, kas veikti laika posmā starp dienām, kas noteiktas Regulas (EK) Nr. 1260/1999 30. panta 2. punktā.
(6) Regulas (EK) Nr. 1257/1999 36. panta 1. punkts paredz, ka Regula (EK) Nr. 1260/1999 attiecas uz ELVGF (Garantiju nodaļas) finansētiem lauku attīstības pasākumiem reģionos, ko aptver 2. mērķis, ja vien saskaņā ar Regulu (EK) Nr. 1257/1999 nav paredzēts citādi. Tāpēc šajā regulā izvirzītās normas attiecas uz tādiem pasākumiem, kas ir 2. mērķa reģionu programmu daļa, izņemot pretējus noteikumus Regulā (EK) Nr. 1257/1999 un Komisijas Regulā (EK) Nr. 1750/1999 [7], kas nosaka sīki izstrādātus noteikumus Regulas (EK) Nr. 1257/1999 piemērošanai.
(7) Līguma 87. un 88. pants attiecas uz darbībām, ko līdzfinansē struktūrfondi. Komisijas lēmums, kas apstiprina atbalstu, nevar skart izvērtējumus, kas veikti attiecībā uz noteikumiem par valsts atbalstu, un neatbrīvo dalībvalsti no tās pienākumiem saskaņā ar šo pantu noteikumiem.
(8) Šajā regulā noteiktie pasākumi atbilst Reģionu attīstības un pārveides komitejas atzinumam,
IR PIEŅĒMUSI ŠO REGULU.
1. pants
Šīs regulas pielikuma normas piemēro, kad ir jānosaka, vai izdevumi ir piemēroti saskaņā ar atbalsta formām, kas definētas Regulas (EK) Nr. 1260/1999 9. panta e) apakšpunktā.
2. pants
Šī regula stājas spēkā septītajā dienā pēc tās publicēšanas Eiropas Kopienu Oficiālajā Vēstnesī.
Eiropas Parlamenta un Padomes Regula (EK) Nr. 2038/2000
(2000. gada 28. septembris),
ar kuru groza Regulu (EK) Nr. 2037/2000 par vielām, kas noārda ozona slāni, attiecībā uz dozētajiem inhalatoriem un medicīniskiem sūkņiem zāļu ievadīšanai
EIROPAS PARLAMENTS UN SOCIĀLO LIETU KOMITEJAS PADOME,
ņemot vērā Eiropas Kopienas dibināšanas līgumu, un jo īpaši tā 175. panta 1. punktu,
ņemot vērā Ekonomikas un sociālo lietu komitejas atzinumu [1],
apspriedušies ar Reģionu komiteju,
saskaņā ar Līguma 251. pantā noteikto procedūru [2],
tā kā:
(1) Saskaņā ar Eiropas Parlamenta un Padomes Regulu (EK) Nr. 2037/2000 (2000. gada 29. jūnijs) par vielām, kas noārda ozona slāni [3], nav atļauts uz jaunattīstības valstīm eksportēt dozētos inhalatorus, kā arī eksportēt medicīniskus sūkņus zāļu ievadīšanai, kas satur hlorfluorogļūdeņražus. Tomēr šo medicīnisko produktu izvešana nav jāierobežo, ja tos atļauts izmantot Kopienas tirgū.
(2) Tādēļ būtu attiecīgi jāgroza Regula (EK) Nr. 2037/2000,
IR PIEŅĒMUŠI ŠO REGULU.
1. pants
Regulas (EK) Nr. 2037/2000 11. panta 1. punktam pievieno šādu apakšpunktu:
"f) hlorfluorogļūdeņražus saturošiem dozētajiem inhalatoriem un pievadmehānismiem hermētiski noslēgtās iekārtās, kas paredzētas implantēšanai cilvēka ķermenī, lai ievadītu noteiktas zāļu devas, kuriem atbilstīgi 4. panta 1. punktam var dot pagaidu atļauju saskaņā ar 18. panta 2. punktā minēto procedūru."
2. pants
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
Padomes Regula (EK) Nr. 2578/2000
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu,
ņemot vērā Padomes 1992. gada 17. decembra Regulu (EEK) Nr. 3759/92 par kopīgu zvejniecības un akvakultūras produktu tirgus organizāciju [1], un jo īpaši tās 2. panta 3. punktu,
ņemot vērā Komisijas priekšlikumu,
(2) Tādēļ attiecībā uz šīm sugām jāpieņem visā Kopienā saskaņoti kopēji tirdzniecības standarti, grozot Regulu (EK) Nr. 2406/96 [3],
IR PIEŅĒMUSI ŠO REGULU.
1. pants
Regulu (EK) Nr. 2406/96 groza šādi.
1. Minētās regulas 3. pantā:
a) ar šādiem ievilkumiem aizstāj 1. punktā a) apakšpunktā ievietoto sarakstu:
"— svītrainā jūras barbe vai jūras barbe (Mullus barbatus, Mullus surmuletus),
— melnā jūraskarūsa (Spondyliosoma cantharus)";
b) šādu jaunu d) apakšpunktu pievieno 1. punktam:
"d) svētceļnieku gliemene un citi ūdens bezmugurkaulnieki, uz kuriem attiecas kods KN 0307:
- svētceļnieku gliemene (Pecten maximus),
- pungliemezis (Buccinum undatum)".
2. Regulas 4. panta 3. punkta pirmo daļu aizstāj ar šādu daļu: "3. Krabjus, svētceļnieku gliemenes un pungliemežus, kas minēti 3. pantā, neklasificē pēc īpašajiem svaiguma pakāpes standartiem."
3. Ar šādu tekstu aizstāj 7. panta 1. punktu:
"1. Produktus, kas minēti 3. pantā, lieluma ziņā klasificē pēc svara vai pēc to skaita kilogramā. Garneles un krabjus, savukārt, iedala lieluma kategorijās pēc to čaulas platuma; svētceļnieku gliemenes un pundurgliemežus iedala lieluma kategorijās pēc to čaulas platuma."
4. Regulas II pielikumā pēc jau esošās tabulas pievieno šīs regulas pielikumu attiecībā uz lieluma kategorijām, ko piemēro svītrainajām jūras barbēm vai jūras barbēm, melnajām jūraskarūsām, svētceļnieku gliemenēm un pungliemežiem.
2. pants
Šī regula stājas spēkā divdesmitajā dienā pēc tās publicēšanas Eiropas Kopienu Oficiālajā Vēstnesī.
Eiropas Parlamenta un padomes Regula (EK) Nr. 2700/2000
(2000. gada 16. novembris)
par grozījumiem Padomes Regulā (EEK) Nr. 2913/92 par Kopienu muitas kodeksa izveidi
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, jo īpaši tā 26., 95. un 133. pantu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
saskaņā ar Līguma 251. pantā noteikto procedūru [3],
tā kā:
(1) 253. panta 4. punkts Padomes 1992. gada 12. oktobra Regulā (EEK) Nr. 2913/92 par Kopienu muitas kodeksa izveidi [4] nosaka, ka līdz 1998. gada 1. janvārim, pamatojoties uz Komisijas ziņojumu, ko var papildināt priekšlikumi, Padomei ir jāpārskata kodekss, lai izdarītu pielāgojumus, kas varētu būt vajadzīgi, ņemot vērā iekšējā tirgus izveidi.
(2) Katra kodeksa pārskatīšana, neradot šķēršļus starptautiskajai tirdzniecībai, ir jāuzskata par iespēju ieviest līdzekļus un procedūras krāpšanas novēršanai, jo krāpšanas novēršana ir viens no labākajiem paņēmieniem, kā taupīt nodokļu maksātāju naudu, kā uzsvērts Padomes 1998. gada 19. maija secinājumos.
(3) Būtu jāņem vērā Padomes 1996. gada 25. oktobra Rezolūcija par Kopienas muitas noteikumu un procedūru vienkāršošanu un racionalizāciju [5].
(4) Vēl nav pieņemts lēmums par dažādu dienestu pilnvarām noteikt maiņas kursu pēc eiro ieviešanas.
(5) Būtu jāparedz iespēja nepievienot dažus dokumentus muitas deklarācijām, kas iesniegtas, izmantojot datu apstrādes tehniku.
(6) Lai vienkāršotu režīmu, kādā veic ievešanu pārstrādei, pārstrādi muitas kontrolē un pagaidu ievešanu, noteikumi būtu jādara elastīgāki.
(7) Ir lietderīgi saskaņā ar komitejas procedūru paredzēt citus gadījumus, kuros maksājumus, kas saistīti ar izvešanu pārstrādei, aprēķina, pamatojoties uz pārstrādes izmaksām.
(8) Dažās brīvajās zonās attiecībā uz glabāšanu muitas noliktavās un uz muitas dienestu izdarītajām muitas pārbaudēm var būt lietderīgi formalitātes ļaut veikt saskaņā ar minēto procedūru.
(9) Dažos gadījumos labums, ko gūst no labvēlīga tarifa režīma, kuru piešķir preču rakstura vai paredzētā galapatēriņa dēļ, un no diferencētiem maksājumiem saskaņā ar izvešanu pārstrādei, būtu jādara pieejams arī tad, ja muitas parāds radies tādu iemeslu dēļ, kas nav preču laišana brīvā apgrozībā.
(10) Noteikumos, kas attiecas uz vietu, kur radies muitas parāds, būtu jāietver īpaši noteikumi tādiem gadījumiem, kuros attiecīgā summa ir zemāka par attiecīgo ierobežojumu.
(11) Lai varētu piešķirt preferenciāla tarifa režīmu, ir jādefinē muitas dienestu kļūdas jēdziens un tās personas labas ticības jēdziens, kam ir jāizdara maksājums. No personas, kam ir jāizdara maksājums, nevajadzētu prasīt atbildību par sistēmas darbības traucējumiem, kuri radušies trešās valsts dienestu kļūdas dēļ. Šādu dienestu izdots nepareizs sertifikāts tomēr nebūtu jāuzskata par kļūdu, ja sertifikāts pamatojas uz pieteikumu, kurā ir nepatiesas ziņas. Eksportētāja iesniegumā sniegto ziņu nepatiesums ir jānovērtē, pamatojoties uz visiem faktiem, kas ir attiecīgajā pieteikumā. Persona, kam jāizdara maksājums, var pamatot savu labu ticību, ja spēj pierādīt, ka ir rīkojusies ar pietiekamu rūpību, ja vien Eiropas Kopienu Oficiālajā Vēstnesī nav publicēts paziņojums, kurā konstatēts, ka ir pamatotas šaubas.
(12) Kopienas finanšu intereses un tās personas tiesības, kam jāizdara maksājums, būtu jāaizsargā pret pārmērīgi ilgu tiesvedību.
(13) Būtu jāparedz iespēja atlikt pienākumu samaksāt nodokļa parādu, kas radies, kad preces ir izņemtas no muitas uzraudzības, ja ir vairāk par vienu debitoru, tā, lai muitas dienesti varētu uzsākt piedziņu pret vienu konkrētu debitoru.
(14) Regulas (EEK) Nr. 2913/92 īstenošanai vajadzīgie pasākumi būtu jāapstiprina saskaņā ar Padomes 1999. gada 28. jūnija Lēmumu 1999/468/EK, kas nosaka Komisijai uzticēto izpildes pilnvaru īstenošanas kārtību [6].
(15) Regula (EEK) Nr. 2913/92 tādēļ būtu attiecīgi jāgroza,
IR PIEŅĒMUŠI ŠO REGULU.
1. pants
Regulu (EEK) Nr. 2913/92 groza šādi:
1. Regulas 4. panta 24. punktu aizstāj ar šādu:
"24. Komitejas procedūra, kas minēta 247. un 247.a pantā vai 248. un 248.a pantā."
2. Regulas 35. panta pirmo daļu aizstāj ar šādu: "Ja elementus, ko izmanto preču muitas vērtības noteikšanā, izsaka valūtā, kas nav vērtēšanas dalībvalsts valūta, tad ir jāizmanto valūtas maiņas kurss, ko attiecīgi publicējuši šajā jautājumā kompetentie dienesti."
3. Regulas 77. panta līdzšinējais teksts kļūst par 1. punktu, un pantu papildina ar šādu punktu:
"2. Ja muitas deklarāciju sagatavo ar datu apstrādes tehniku, muitas dienesti var atļaut 62. panta 2. punktā minētos pavaddokumentus nepievienot deklarācijai. Tādā gadījumā dokumentus patur muitas dienesta rīcībā."
4. 115. panta 4. punktu aizstāj ar šādu:
"4. Pasākumus, kuru mērķis ir aizliegt izmantot 1. punktu, paredzēt dažus nosacījumus 1. punkta izmantošanai vai atvieglot 1. punkta izmantošanu, var pieņemt saskaņā ar komitejas procedūru."
5. Regulas 117. panta c) punktam pievieno šādu teikumu:"Gadījumus, kad ekonomiskos nosacījumus uzskata par izpildītiem, var noteikt saskaņā ar komitejas procedūru."
6. Regulas 124. pantu aizstāj ar šādu:
"124. pants
1. Nodokļu atmaksas sistēmu var izmantot visām precēm. To tomēr nevar izmantot, ja laikā, kad pieņem deklarāciju par laišanu brīvā apgrozībā:
- uz ievedamajām precēm attiecas ievedamo daudzumu ierobežojumi,
- ievedamajām precēm piemēro tarifu pasākumus kvotās noteiktajos daudzumos,
- par ievedamajām precēm saskaņā ar kopējo lauksaimniecības politiku ir jāuzrāda ievešanas vai izvešanas atļauja vai sertifikāts vai
- kompensācijas produktiem ir noteikta eksporta kompensācija vai nodoklis.
2. Turklāt ievedmuitas nodokļa atmaksāšana saskaņā ar nodokļu atmaksas sistēmu nav iespējama, ja brīdī, kad pieņemta apstrādāto ražojumu izvešanas deklarācija, par šiem ražojumiem ir bijusi jāuzrāda ievešanas vai izvešanas atļauja vai sertifikāts saskaņā ar kopējo lauksaimniecības politiku vai tiem ir bijusi noteikta eksporta kompensācija vai nodoklis.
3. Atkāpes no 1. un 2. punkta var noteikt saskaņā ar komitejas procedūru."
7. Regulas 131. pantu aizstāj ar šādu:
"131. pants
Tos gadījumus un konkrētos nosacījumus, kad var izmantot pārstrādi muitas kontrolē, nosaka saskaņā ar komitejas procedūru."
8. Regulas 133. panta e) punktam pievieno šādu teikumu:"Gadījumus, kad ekonomiskos nosacījumus uzskata par izpildītiem, var noteikt saskaņā ar komitejas procedūru."
9. Regulas 142. pantu aizstāj ar šādu:
"142. pants
1. Pagaidu ievešanas procedūras izmantošanu ar daļēju atbrīvojumu no ievedmuitas nodokļa piešķir par precēm, uz kurām neattiecas saskaņā ar 141. pantu pieņemtie noteikumi vai uz kurām šādi noteikumi attiecas, bet kuras neatbilst visiem tur izklāstītajiem nosacījumiem, kas jāievēro, lai piešķirtu pagaidu ievešanas atļauju ar pilnīgu atbrīvojumu.
2. To preču sarakstu, kurām nevar izmantot pagaidu ievešanas procedūru ar daļēju atbrīvojumu no ievedmuitas nodokļa, un nosacījumus, ar kuriem šo procedūru var izmantot, nosaka saskaņā ar komitejas procedūru."
10. Regulas 153. pantam pievieno šādu daļu: "Atkāpjoties no 151. panta, komitejas procedūru var izmantot, lai noteiktu gadījumus un konkrētos nosacījumus, kuros preces var laist brīvā apgrozībā pēc izvešanas pārstrādei, izmantojot pārstrādes izmaksas par novērtējuma pamatu, lai piemērotu Eiropas Kopienu muitas tarifu."
11. 167. panta 3. punktu aizstāj ar šādu:
"3. Brīvās zonas, izņemot tās, kas norādītas saskaņā ar 168.a pantu, norobežo. Dalībvalstis norāda katras brīvās zonas vai brīvās muitas noliktavas caurlaides punktus."
12. Regulas 168. panta 1. punktu aizstāj ar šādu punktu:
"1. Brīvo zonu robežas un caurlaides punktus, ja vien tās nav saskaņā ar 168.a pantu norādītās brīvās zonas, un brīvo muitas noliktavu robežas un caurlaides punktus uzrauga muitas dienesti."
13. Aiz 168. panta un pirms B nodaļas ( "Preču ievešana brīvajās zonās vai brīvajās muitas noliktavās"
) iekļauj šādu pantu:
"168.a pants 1. Muitas dienesti var norādīt brīvās zonas, kurās veic muitas pārbaudes un formalitātes un kurās piemēro noteikumus attiecībā uz muitas parādu saskaņā ar preču glabāšanas muitas noliktavā prasībām.
Tā norādītajām brīvajām zonām nepiemēro 170., 176. un 180. pantu.
2. Atsauces uz brīvajām zonām 37., 38. un 205. pantā nepiemēro 1. punktā minētajām brīvajām zonām."
14. Regulas 212.a pantu aizstāj ar šādu:
"212.a pants
Ja muitas noteikumi paredz labvēlīga tarifa režīmu precēm to rakstura vai paredzētā galapatēriņa dēļ vai ievedmuitas vai izvedmuitas nodokļu atvieglojumus vai daļēju vai pilnīgu atbrīvošanu no tiem saskaņā ar 21., 82., 145. vai 184. līdz 187. pantu, šādu labvēlīga tarifa režīmu, atvieglojumus vai atbrīvojumus piemēro arī gadījumos, kad muitas parāds ir jāmaksā saskaņā ar 202. līdz 205., 210. vai 211. pantu ar nosacījumu, ka attiecīgās personas rīcība neietver maldināšanu vai acīmredzamu nolaidību un persona sniedz pierādījumus, ka ir ievēroti pārējie nosacījumi labvēlīga tarifa režīma, atvieglojumu vai atbrīvojumu piemērošanai."
15. Regulas 215. pantu papildina ar šādu punktu:
"4. Ja muitas dienests konstatē, ka saskaņā ar 202. pantu ir radies muitas parāds citā dalībvalstī un šā parāda summa ir mazāka par EUR 5000, tad uzskata, ka parāds radies dalībvalstī, kurā tā rašanās konstatēta."
16. Regulas 220. panta 2. punkta b) apakšpunktu aizstāj ar šādu:
"b) likumā noteiktā, bet nesamaksātā nodokļa summa nav bijusi iegrāmatota muitas dienestu kļūdas dēļ, kuru par maksājumu atbildīgā persona praktiski nav varējusi konstatēt, šī persona ir rīkojusies labā ticībā un izpildījusi visus spēkā esošo tiesību aktu noteikumus attiecībā uz muitas deklarāciju.
Ja preču preferenciālais statuss ir noteikts, pamatojoties uz administratīvās sadarbības sistēmu, kas ietver trešās valsts dienestus, tad šo dienestu izdots sertifikāts, ja tas izrādītos nepatiess, būtu kļūda, ko nevarētu praktiski konstatēt punkta pirmās daļas nozīmē.
Nepareizi izdots sertifikāts tomēr nav kļūda, ja sertifikāts pamatojas uz eksportētāja nepareizi sniegtiem faktiem, izņemot gadījumus, kad ir acīmredzams, ka izdevēji dienesti ir bijuši informēti vai ka tiem ir bijis jābūt informētiem, ka preces neatbilst nosacījumiem, kas jāievēro, lai tiem varētu noteikt preferenciālu režīmu.
Parādnieks var pamatot savu labo ticību, ja spēj parādīt, ka attiecīgo tirdzniecības darbību laikā ir ar pietiekamu rūpību pūlējies nodrošināt, lai visi preferenču režīma nosacījumi būtu izpildīti.
Parādnieks tomēr nevar pamatot savu labo ticību, ja Eiropas Komisija Eiropas Kopienu Oficiālajā Vēstnesī ir publicējusi paziņojumu, kurā konstatēts, ka ir pamats šaubām par to, vai saņēmēja valsts pareizi piemēro preferenču režīmu;".
17. Regulas 221. panta 3. punktu aizstāj ar šādiem punktiem:
"3. Paziņojumu debitoram nesniedz pēc tam, kad beidzies trīs gadu laika posms pēc dienas, kurā radies muitas parāds. Šo termiņu var pārtraukt uz pārsūdzības procesa laiku, sākot no brīža, kad ir iesniegta pārsūdzība 243. panta nozīmē.
4. Ja muitas parāds ir tādas darbības iznākums, par kuru tajā laikā, kad tā izdarīta, būtu paredzēta kriminālatbildība, summu atbilstīgi spēkā esošajos noteikumos izklāstītajiem nosacījumiem var paziņot debitoram pēc tam, kad beidzies 3. punktā minētais trīs gadu laika posms."
18. 222. panta 2. punktu aizstāj ar šādu:
"2. Gadījumus un nosacījumus, kuros atliek debitora pienākumu samaksāt nodokli, var paredzēt arī saskaņā ar komitejas procedūru:
- ja saskaņā ar 236., 238. vai 239. pantu ir iesniegts pieteikums nodokļa atlaišanai vai
- ja preces ir apķīlātas, lai vēlāk tās konfiscētu saskaņā ar 233. panta c) punkta otro ievilkumu vai d) punktu, vai
- ja saskaņā ar 203. pantu radies muitas parāds un ir vairāk par vienu debitoru."
19. Regulas 247., 248. un 249. pantu aizstāj ar šādiem:
"247. pants
Šīs regulas īstenošanai vajadzīgos pasākumus, tostarp 184. pantā minētās regulas īstenošanu, izņemot VIII sadaļu un ievērojot Regulas (EEK) Nr. 2658/87 [7] 9. un 10. pantu un šīs regulas 248. pantu, pieņem saskaņā ar 247.a panta 2. punktā minēto regulatīvo procedūru, ievērojot starptautiskās saistības, ko uzņēmusies Kopiena.
247.a pants
1. Komisijai palīdz Muitas kodeksa komiteja, šeit turpmāk "Komiteja".
2. Atsaucoties uz šo punktu, piemēro Lēmuma 1999/468/EK 5. un 7. pantu, ņemot vērā tā 8. panta noteikumus.
Lēmuma 1999/468/EK 5. panta 6. punktā paredzētais laika posms ir trīs mēneši.
3. Komiteja apstiprina savu reglamentu.
248. pants
Regulas 11., 12. un 21. panta īstenošanai vajadzīgos pasākumus apstiprina saskaņā ar 248.a panta 2. punktā minēto vadības procedūru.
248.a pants
1. Komisijai palīdz Muitas kodeksa komiteja, šeit turpmāk "Komiteja".
2. Ja ir atsauce uz šo punktu, piemēro Lēmuma 1999/468/EK 4. un 7. pantu.
Lēmuma 1999/468/EK 4. panta 3. punktā paredzētais laika posms ir trīs mēneši.
3. Komiteja apstiprina savu reglamentu.
249. pants
Komiteja var izskatīt jebkuru jautājumu, kas saistīts ar muitas noteikumiem, kuru izvirza tās priekšsēdētājs vai nu pēc savas ierosmes, vai pēc kādas dalībvalsts pārstāvja lūguma."
2. pants
Šī regula stājas spēkā septītajā dienā pēc publicēšanas Eiropas Kopienu Oficiālajā Vēstnesī.
Komisijas Regula (EK) Nr. 2785/2000
(2000. gada 19. decembris),
ar ko groza Regulu (EK) Nr. 296/96 par datiem, kas dalībvalstīm jānosūta, un par izdevumu, kurus finansē Eiropas Lauksaimniecības virzības un garantiju fonda (ELVGF) Garantiju nodaļa, ikmēneša iegrāmatošanu, un ar ko paredz dažus sīki izstrādātus Padomes Regulas (EK) Nr. 1259/1999 piemērošanas noteikumus
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1999. gada 17. maija Regulu (EK) Nr. 1258/1999 par kopējās lauksaimniecības politikas finansēšanu [1], un jo īpaši tās 4. panta 8. punktu, 5. panta 3. punktu un 7. panta 5. punktu,
tā kā:
(1) Saskaņā ar 122. panta 2. punktu Līgumā par vienotās valūtas ieviešanu Grieķijā no 2001. gada 1. janvāra [2] Padomes 2000. gada 19. jūnija Lēmumā 2000/427/EK ir norādīts, ka Grieķija ir izpildījusi vajadzīgos nosacījumus vienotās valūtas ieviešanai.
(2) Padomes 1998. gada 3. maija Regulas (EK) Nr. 974/98 par eiro ieviešanu [3], kas grozīta ar Regulu (EK) Nr. 2596/2000 [4], 2. panta otrajā teikumā ir paredzēts, ka no 2001. gada 1. janvāra eiro kļūs par Grieķijas valūtu.
(3) 4. panta 1.a punkta a) apakšpunktā Komisijas 1996. gada 16. februāra Regulā (EK) Nr. 296/96 par datiem, kas jānosūta dalībvalstīm, un par tādu ikmēneša izdevumu iegrāmatojumiem, kurus finansē Eiropas Lauksaimniecības virzības un garantiju fonda (ELVGF) Garantiju nodaļa, un ar ko paredz dažus sīki izstrādātus Padomes Regulas (EK) Nr. 1259/1999 [5] piemērošanas noteikumus, kurā jaunākie grozījumi izdarīti ar Regulu (EK) Nr. 2761/1999 [6], ir noteikts, ka iesaistītajām dalībvalstīm avansa maksājumus sakarā ar iegrāmatotiem ELVGF Garantiju nodaļas izdevumiem aprēķina un izmaksā eiro. Avansa maksājumi, kas izdarāmi 2001. gada janvāra sākumā, attiecas uz izdevumiem, kuri radušies no 2000. gada 16. oktobra līdz 2000. gada 30. novembrim. Tāpēc būtu jāparedz, ka šos avansa maksājumus Grieķijai pēdējoreiz maksā valsts valūtā.
(4) Šajā regulā paredzētie pasākumi ir saskaņā ar Eiropas Lauksaimniecības virzības un garantiju fonda (ELVGF) komitejas atzinumu,
IR PIEŅĒMUSI ŠO REGULU.
1. pants
Regulu (EK) Nr. 296/96 groza šādi:
1. Tās 3. panta 8. punkta b) apakšpunktu papildina ar šādu teikumu: "Attiecībā uz Grieķiju šo iespēju piemēro no 2001. gada 1. janvāra."
2. Regulas 4. panta 1.a punkta c) apakšpunktu papildina ar šādu teikumu: "Avansa maksājumus sakarā ar izdevumiem, kas Grieķijai radušies no 2000. gada 16. oktobra līdz 30. novembrim, maksā valsts valūtas vienībās vai valsts valūtā."
2. pants
Šī regula uzliek saistības kopumā un ir tieši piemērojama visās dalībvalstīs.
Komisijas Regula (EK) Nr. 2858/2000
(2000. gada 27. decembris),
kas groza Regulu (EK) Nr. 2125/95, ar ko atklāj tarifa kvotas konservētām sēnēm un paredz šo kvotu piešķiršanu
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Regulas (EK) Nr. 2290/2000 [1], (EK) Nr. 2435/2000 [2] un 2851/2000 [3], ar ko atsevišķiem lauksaimniecības produktiem nosaka konkrētas koncesijas Kopienas tarifa kvotu veidā un kā autonomu un pārejas posma pasākumu paredz konkrētu Eiropas Līgumos ar Bulgāriju, Rumāniju un Poliju paredzēto lauksaimniecības koncesiju koriģēšanu, jo īpaši to 1. panta 3. punktu,
tā kā:
(1) Komisijas Regula (EK) Nr. 2125/95 [4], kurā jaunākie grozījumi izdarīti ar Regulu (EK) Nr. 2493/98 [5], paredz to kvotu piešķiršanu, kas attiecībā uz konservētām sēnēm piešķirtas Polijai, Rumānijai un Bulgārijai attiecīgi II, V un VI pielikumā Padomes 1995. gada 22. decembra Regulā (EK) Nr. 3066/95, ar ko atsevišķiem lauksaimniecības produktiem nosaka konkrētas koncesijas Kopienas tarifa kvotu veidā un kā autonomu un pārejas posma pasākumu paredz konkrētu Eiropas līgumos paredzētu lauksaimniecības koncesiju koriģēšanu, lai ņemtu vērā Lauksaimniecības nolīgumu, kas noslēgts daudzpusējo tirdzniecības sarunu Urugvajas kārtā [6], kurā jaunākie grozījumi izdarīti ar Regulu (EK) Nr. 2435/98 [7].
(2) Regula (EK) Nr. 3066/95 tika atcelta ar Regulu (EK) Nr. 2851/2000 un aizstāta ar Regulām (EK) Nr. 2290/2000, (EK) Nr. 2435/2000 un (EK) Nr. 2851/2000, kuras ir attiecīgi saistītas ar Bulgāriju, Rumāniju un Poliju. Minētās tarifu koncesijas konservētām sēnēm ir iekļautas tādas, kādas tās noteiktas Regulās (EK) Nr. 2290/2000 un (EK) Nr. 2435/2000 attiecībā uz Bulgārijas un Rumānijas izcelsmes produktiem no vienas puses un tās piešķir bez daudzuma ierobežojumiem saskaņā ar Regulu (EK) Nr. 2851/2000 attiecībā uz Polijas izcelsmes produktiem no otras puses. Regula (EK) Nr. 2125/95 ir attiecīgi jāgroza, lai to pielāgotu šiem jaunajiem noteikumiem, svītrojot atsauces uz Poliju, izņemot atsauci 5. pantā attiecībā uz tradicionālo importētāju iesniegtajiem licenču pieteikumiem.
(3) Šajā regulā paredzētie pasākumi ir saskaņā ar Augļu un dārzeņu pārstrādes pārvaldības komitejas atzinumu,
IR PIEŅĒMUSI ŠO REGULU.
1. pants
Ar šo Regulu (EK) Nr. 2125/95 groza šādi.
1. Ar šo atklāj I pielikumā noteiktās tarifa kvotas konservētām atmatenēm, uz ko attiecas KN kodi 07119040, 20031020 un 20031030, saskaņā ar šo kvotu piemērošanas noteikumiem.
KOMISIJAS LĒMUMS
(2000. gada 19. decembris),
ar kuru groza I pieliekuma 14. nodaļu Padomes Direktīvā 92/118/EEK, ar ko paredz dzīvnieku veselības un sabiedrības veselības prasības, kas regulē tādu produktu tirdzniecību un importu Kopienā, uz kuriem neattiecas minētās prasības, kas paredzētas īpašos Kopienas noteikumos, kuri minēti Direktīvas 89/662/EEK A pielikuma 1. daļā un - attiecībā uz slimību izraisītājiem - Direktīvā 90/425/EEK
(izziņots ar dokumenta numuru C(2000) 3866)
(Dokuments attiecas uz EEZ)
(2001/7/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Direktīvu 92/118/EEK, ar ko paredz dzīvnieku veselības un sabiedrības veselības prasības, kas regulē tādu produktu tirdzniecību un importu Kopienā, uz kuriem neattiecas minētās prasībām, kas paredzētas īpašos Kopienas noteikumos, kuri minēti Direktīvas 89/662/EEK A pielikuma I daļā un - attiecībā uz slimību izraisītājiem - Direktīvā 90/425/EEK[1], un jo īpaši tās 15. pantu, kurā jaunākie grozījumi izdarīti ar Komisijas Lēmumu 1999/724/EK[2],
tā kā:
(1) Ir dažas valodnieciskas atšķirības starp tulkojumu vācu valodā un citu valodu versijām attiecībā uz pārrobežu tirdzniecību ar neapstrādātiem kūtsmēsliem, kuras ir jāatrisina, un, ņemot vērā iespējamos slimību riskus, ir lietderīgi uzlabot kontroli pār šādu pārvietošanu.
(2) Veicot šādu pārvietošanu pār robežām, nepieciešams ņemt vērā situāciju dalībvalstīs slimību izplatības jomā.
(3) Šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠĀDU LĒMUMU.
1. pants
Padomes Direktīvas 92/118/EEK I pielikuma 14. nodaļas 1.A daļas 1. punkta a) apakšpunktu aizstāj ar šo:
"1. a) aizliegta tirdzniecība ar neapstrādātiem tādu sugu kūtsmēsliem, kas nav mājputni un zirgu dzimtas dzīvnieki, izņemot kūtsmēslus:
kuri ir no apgabala vai saimniecības, kas nav pakļauta ierobežojumiem sakarā ar nopietnu transmisīvu slimību,
un
kurus paredzēts kompetento iestāžu uzraudzībā izsmidzināt zemē, kas atrodas tajā pašā saimniecībā vai pieder pie tās, neatkarīgi no tā, vai tā ir atsevišķa saimniecība vai nē, un kura izvietota abpus robežai starp dalībvalstīm aptuveni 20 kilometru attālumā. Lai saimniecību varētu apstiprināt, saimniecības īpašniekam jākārto uzskaite par šādu pārrobežu pārvietošanu. Kompetentā iestāde kārto šādu apstiprinātu saimniecību sarakstu."
2. pants
Šo lēmumu piemēro no 2001. gada 1. janvāra.
3. pants
Šis lēmums ir adresēts dalībvalstīm.
KOMISIJAS LĒMUMS
(2001. gada 24. janvāris),
ar ko izveido sarakstu paraugu dalībvalsts apstiprinātām vienībām Kopienas iekšējā tirdzniecībā ar dzīviem dzīvniekiem, spermu un embrijiem un noteikumus, ko piemēro attiecībā uz šo sarakstu nosūtīšanu Komisijai
(reģistrēts ar dokumenta numuru C(2001) 143)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1964. gada 26. jūnija Direktīvu 64/432/EEK par dzīvnieku veselības problēmām, kas ietekmē Kopienas iekšējo tirdzniecību ar liellopiem un cūkām 1, kurā jaunākie grozījumi izdarīti ar Direktīvu 2000/25/EK 2, un jo īpaši tās 11. panta 6. punktu,
ņemot vērā Padomes 1988. gada 14. jūnija Direktīvu 88/407/EEK, ar kuru noteiktas dzīvnieku veselības prasības, ko piemēro Kopienas iekšējā tirdzniecībā ar liellopu sugas mājdzīvnieku spermu un attiecībā uz tās importu 3, kurā jaunākie grozījumi izdarīti ar Austrijas, Somijas un Zviedrijas Pievienošanās aktu, un jo īpaši tās 5. panta 2. punktu,
ņemot vērā Padomes 1989. gada 25. septembra Direktīvu 89/556/EEK par dzīvnieku veselības nosacījumiem, kas reglamentē Kopienas iekšējo tirdzniecību ar liellopu sugas mājdzīvnieku embrijiem un to importu no trešām valstīm 4, kurā jaunākie grozījumi izdarīti ar Austrijas, Somijas un Zviedrijas Pievienošanās aktu, un jo īpaši tās 5. panta 3. punktu,
ņemot vērā Padomes 1990. gada 26. jūnija Direktīvu 90/426/EEK par dzīvnieku veselības nosacījumiem, kas reglamentē zirgu dzimtas dzīvnieku pārvietošanu un importu no trešām valstīm 5, kurā jaunākie grozījumi izdarīti ar Austrijas, Somijas un Zviedrijas Pievienošanās aktu, un jo īpaši tās 7. pantu,
ņemot vērā Padomes 1990. gada 26. jūnija Direktīvu 90/429/EEK, ar ko nosaka dzīvnieku veselības prasības, kas piemērojamas Kopienas iekšējā tirdzniecībā ar cūku sugas dzīvnieku spermu un attiecībā uz tās importu 6, kurā jaunākie grozījumi izdarīti ar Lēmumu 1999/608/EK 7, un jo īpaši tās 5. panta 3. punktu,
ņemot vērā Padomes 1991. gada 28. janvāra Direktīvu 91/68/EEK 8 par dzīvnieku veselības nosacījumiem, kas reglamentē Kopienas iekšējo tirdzniecību ar aitām un kazām, kurā jaunākie grozījumi izdarīti ar Lēmumu 94/953/EK 9, un jo īpaši tās 2. panta 9. punktu,
tā kā:
(1) Kopienas iekšējā tirdzniecība ar liellopiem, cūkām, aitām, kazām un zirgu dzimtas dzīvniekiem ir atļauta no savākšanas centriem, ko apstiprinājušas kompetentās iestādes dalībvalstī, kurā tie atrodas.
(2) Kopienas iekšējā tirdzniecība ar liellopu sugas mājdzīvnieku un cūku sugas dzīvnieku spermu ir atļauta no centriem, ko apstiprinājušas kompetentās iestādes dalībvalstī, kurā tie atrodas.
(3) Kopienas iekšējā tirdzniecība ar liellopu sugas dzīvnieku embrijiem un olšūnām ir atļauta, ja to savākšanu, apstrādi un uzglabāšanu veic embriju iegūšanas speciālisti, ko apstiprinājušas kompetentās iestādes dalībvalstī, kurā tie darbojas.
(4) Katrai dalībvalstij ir jānosūta Komisijai un pārējām dalībvalstīm savākšanas centru, spermas savākšanas centru un embriju iegūšanas speciālistu saraksts, ko tā apstiprinājusi savā teritorijā.
(5) Ir nepieciešams saskaņot šādu sarakstu paraugus un to nosūtīšanas veidus, lai darītu viegli pieejamus jaunākos sarakstus attiecībā uz Kopienu.
(6) Šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. pants
I pielikumā uzskaitīto vienību sarakstus nosūta Komisijai, izmantojot Word 97 (vai iepriekšējo), Excel 97 (vai iepriekšējo) vai pdf formātu, uz šādu adresi: Inforvet@cec.eu.int.
Sarakstus sastāda saskaņā ar noformējuma paraugiem, kas uzskaitīti II pielikumā.
Jebkādas izmaiņas noformējumā vai adresāta maiņu Komisija paziņo dalībvalstīm ar Pastāvīgās veterinārijas komitejas starpniecību.
2. pants
Šis lēmums ir adresēts dalībvalstīm.
KOMISIJAS LēMUMS
(2001. gada 16. janvāris),
ar ko groza Lēmumu 2000/532/EK attiecībā uz atkritumu sarakstu
(paziņots ar dokumenta numuru C(2001) 108)
(dokuments attiecas uz EEZ)
(2001/118/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Direktīvu 75/442/EEK (1975. gada 15. jūlijs) par atkritumiem[1], kurā jaunākie grozījumi izdarīti ar Komisijas Lēmumu 96/350/EK[2], un jo īpaši tās 1. panta a) apakšpunktu,
ņemot vērā Padomes Direktīvu 91/689/EEK (1991. gada 12. decembris) par bīstamajiem atkritumiem[3], kas grozīta ar Direktīvu 94/31/EK[4], un jo īpaši tās 1. panta 4. punkta otro ievilkumu,
tā kā:
(1) Ņemot vērā dalībvalstu paziņojumus, kas sniegti saskaņā ar Direktīvas 91/689/EEK 1. panta 4. punkta otro ievilkumu, jāgroza Komisijas Lēmums 2000/532/EK (2000. gada 3. maijs), ar ko aizstāj Lēmumu 94/3/EK, ar kuru izveidots atkritumu saraksts saskaņā ar 1. panta a) punktu Padomes Direktīvā 75/442/EEK par atkritumiem, un Padomes Lēmumu 94/904/EK, ar kuru izveidots bīstamo atkritumu saraksts saskaņā ar 1. panta 4. punktu Padomes Direktīvā 91/689/EEK par bīstamajiem atkritumiem[5].
(2) Šajā lēmumā paredzētie pasākumi ir saskaņā ar atzinumu, ko sniegusi komiteja, kura izveidota saskaņā ar Direktīvas 75/442/EEK 18. pantu,
IR PIEŅĒMUSI ŠO LĒMUMU.
1. pants
Lēmumu 2000/532/EK groza šādi.
1. Lēmuma 2. pantu aizstāj ar šādu pantu:
"2. pants
Kā bīstamus klasificē atkritumus, kuriem piemīt viena vai vairākas Direktīvas 91/689/EEK III pielikumā uzskaitītās īpašības un attiecībā uz šā pielikuma H3 līdz H8, H10 (*) un H11 pozīciju piemīt vismaz viena šāda īpašība:
- uzliesmošanas temperatūra 55°C,
- atkritumu sastāvā ir viena vai vairākas vielas, kas klasificētas (**) kā ļoti toksiskas, un to kopējā koncentrācija 0,1 %,
- atkritumu sastāvā ir viena vai vairākas vielas, kas klasificētas kā toksiskas, un to kopējā koncentrācija 3 %,
- atkritumu sastāvā ir viena vai vairākas vielas, kas klasificētas kā kaitīgas, un to kopējā koncentrācija 25 %,
- atkritumu sastāvā ir viena vai vairākas kodīgas vielas, kuras klasificētas ar R35, un to kopējā koncentrācija 1 %,
- atkritumu sastāvā ir viena vai vairākas kodīgas vielas, kuras klasificētas ar R34, un to kopējā koncentrācija 5 %,
- atkritumu sastāvā ir viena vai vairākas kairinošas vielas, kuras klasificētas ar R41, un to kopējā koncentrācija 10 %,
- atkritumu sastāvā ir viena vai vairākas kairinošas vielas, kuras klasificētas ar R36, R37, R38, un to kopējā koncentrācija 20 %,
- atkritumu sastāvā ir viena viela ir 1. vai 2. kategorijas kancerogēns, un tās koncentrācija 0,1 %,
- atkritumu sastāvā ir viena viela ir 3. kategorijas kancerogēns, un tās koncentrācija 1 %,
- atkritumu sastāvā ir viena 1. vai 2. kategorijas viela, kas ir reproduktīvajai funkcijai toksiska un kas klasificēta ar R60, R61, un tās koncentrācija 0,5 %,
- atkritumu sastāvā ir viena 3. kategorijas viela, kas ir reproduktīvajai funkcijai toksiska un kas klasificēta ar R62, R63, un tās koncentrācija 5 %,
- atkritumu sastāvā ir viena viela ir 1. vai 2. kategorijas mutagēns, kas klasificēts ar R46, un tās koncentrācija 0,1 %,
- atkritumu sastāvā ir viena viela ir 3. kategorijas mutagēns, kas klasificēts ar R40, un tās koncentrācija 1 %.
2. Pielikumu aizstāj ar šā lēmuma pielikuma tekstu.
2. pants
Šo lēmumu piemēro no 2002. gada 1. janvāra.
3. pants
Šis lēmums ir adresēts dalībvalstīm.
Komisijas Lēmums
(2001. gada 22. februāris),
ar ko nosaka paraugu ņemšanas plānus un diagnostikas metodes dažu zivju slimību atklāšanai un apstiprināšanai un ar ko atceļ Lēmumu 92/532/EEK
(izziņots ar dokumenta numuru C(2001) 426)
(Dokuments attiecas uz EEZ)
(2001/183/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 28. janvāra Direktīvu 91/67/EEK par dzīvnieku veselības nosacījumiem, kas reglamentē akvakultūras dzīvnieku un produktu laišanu tirgū [1], kurā jaunākie grozījumi izdarīti ar Direktīvu 98/45/EK [2], un jo īpaši tās 15. pantu,
tā kā:
(1) Paraugu ņemšanas plāni un diagnostikas metodes dažu zivju slimību atklāšanai un apstiprināšanai ir paredzētas Komisijas Lēmumā 92/532/EEK [3], kas grozīts ar Komisijas Lēmumu 96/240/EK [4].
(2) Kopš Lēmuma 92/532/EEK pieņemšanas ir ieviestas jaunas praktiskas un zinātniskas izstrādes un Direktīva 91/67/EEK ir grozīta. Tas prasa atjaunināt paraugu ņemšanas plānus un diagnostikas metodes.
(3) Šāda atjaunināšana attiecas uz vīrusu, kas izraisa vīrusu hemorāģisko septicēmiju (VHS) un infekciozo hematopoētisko nekrozi (IHN), pārbaudi un identifikāciju un uz izmaiņām saskaņā ar Direktīvas 91/67/EEK jaunākajiem grozījumiem.
(4) Ir notikusi apspriešanās ar Kopienas references laboratoriju zivju slimībām, kura izveidota ar Padomes Direktīvu 93/53/EEK.
(5) Tā kā paraugu ņemšanas plāni un diagnostikas metodes dažu zivju slimību atklāšanai un apstiprināšanai, ko ieviesa ar Lēmumu 92/532/EEK, skaidrības labad ir jāatceļ.
(6) Šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠO LĒMUMU.
1. pants
Pielikumā ir noteikti paraugu ņemšanas plāni un diagnostikas metodes vīrusu hemorāģiskās septicēmijas (VHS) un infekciozās hematopoētiskās nekrozes (IHN) atklāšanai un apstiprināšanai.
2. pants
Šis lēmums atceļ Lēmumu 92/532/EEK.
3. pants
Šis lēmums ir adresēts dalībvalstīm.
Padomes Lēmums
(2001. gada 23. jūlijs),
kas groza Lēmumu 90/424/EEK par izdevumiem veterinārajā jomā
(2001/572/EK)
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Lēmumu 90/424/EEK par izdevumiem veterinārajā jomā [1], jo īpaši tā 24. panta 1. un 2. punktu,
ņemot vērā Komisijas priekšlikumu,
tā kā:
(1) Lēmumā 90/424/EEK ir noteiktas iespējamās Kopienas finanšu iemaksas to slimību novēršanai un apsekošanai, kuras uzskaitītas minētajam lēmumam pievienotajā sarakstā.
(2) Šo sarakstu var papildināt vai grozīt, ņemot vērā veselības stāvokļa attīstību Kopienā.
(3) Lašu infekciozā anēmija ir jauna slimība, kas pirmo reizi Kopienā parādījās 1998. gadā un kas var radīt lielus zaudējumus lašu audzēšanas nozarei.
(4) Lašu infekciozo anēmiju ir svarīgi kontrolēt, lai novērstu tās tālāku izplatību uz citiem apgabaliem.
(5) Infekciozais katarālais drudzis ir posmkāju pārnēsāta aitu, kazu, liellopu un citu atgremotāju vīrusu slimība.
(6) Infekciozais katarālais drudzis starptautiskā līmenī ietekmē jutīgu sugu dzīvu dzīvnieku pārvietošanu, tā kā tas ir iekļauts Pasaules Dzīvnieku veselības organizācijas A sarakstā.
(7) 1998. gadā infekciozais katarālais drudzis no ārzemēm iekļuva Kopienas teritorijā un izplatījās ar inficētu slimības pārnēsātāju starpniecību.
(8) Daži apgabali Eiropas Savienībā klimatisko apstākļu dēļ ir uzskatāmi par augstas bīstamības apgabaliem infekciozā katarālā drudža izplatībai.
(9) Lēmumā 90/424/EEK ir noteikti ārkārtas pasākumi, ko izraisa infekciozā katarālā drudža uzliesmojumi. Apsekošanas un atsevišķiem kontroles pasākumiem, tostarp vakcinēšanai pret infekciozo katarālo drudzi augstas bīstamības apgabalos vai apgabalos, kur slimība ir endēmiska, nepieciešama arī Kopienas finanšu iemaksa.
(10) Ņemot vērā šo attīstību, attiecīgajam sarakstam ir jāpievieno lašu infekciozā anēmija un infekciozais katarālais drudzis, lai varētu saņemt Kopienas finanšu iemaksas šo slimību izskaušanas un apsekošanas programmu īstenošanai. Infekciozā katarālā drudža gadījumā ir jāpieņem īpaši kritēriji, lai ļautu īstenot Lēmuma 90/424/EEK 24. panta 1. punktā noteikto finansiālo pasākumu.
(11) Lai varētu pretendēt uz Kopienas finanšu iemaksu, ir jāievēro attiecīgas prasības Lēmumā 90/424/EEK un — attiecībā uz lašu infekciozo anēmiju — Padomes 1993. gada 24. jūnija Direktīvā 93/53/EEK, ar ko ievieš Kopienas obligātos pasākumus atsevišķu zivju slimību izplatības novēršanai [2].
(12) Padomes 1999. gada 17. decembra Regula (EK) Nr. 2792/1999, kas nosaka sīki izstrādātus noteikumus un kārtību attiecībā uz Kopienas struktūrpalīdzību zivsaimniecības nozarē [3], jo īpaši tās 15. panta 3. punkta g) apakšpunkts ir atbilstīgs juridiskais pamats finansiālas palīdzības nodrošināšanai attiecībā uz lašu infekciozo anēmiju; tādēļ ir piemērojami III sadaļas noteikumi Padomes 1999. gada 21. jūnija Regulā (EK) Nr. 1260/1999, kas nosaka vispārīgus noteikumus par struktūrfondiem [4], atkāpjoties no Lēmuma 90/424/EEK 24. panta 5. punktā, 6. punkta otrajā teikumā, 8. un 9. punktā paredzētajiem noteikumiem.
(13) Tāpēc ir jāgroza Direktīva 90/424/EEK,
IR PIEŅĒMUSI ŠO LĒMUMU.
1. pants
Lēmuma 90/424/EEK pielikumā 1. grupai pievieno šādus ievilkumus: "— lašu infekciozā anēmija [5],
— infekciozais katarālais drudzis endēmiskos vai augstas bīstamības apgabalos [6] .
2. pants
Šis lēmums ir adresēts dalībvalstīm.
Padomes Lēmums
(2001. gada 23. jūlijs),
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu,
ņemot vērā Padomes Direktīvu 91/689/EEK (1991. gada 12. decembris) par bīstamajiem atkritumiem [1] un jo īpaši tās 1. panta 4. punktu,
ņemot vērā Komisijas priekšlikumu,
tā kā:
(1) Kopienas atkritumu saraksts ir izveidots ar Komisijas Lēmumu 2000/532/EK (2000. gada 3. maijs), ar ko aizstāj Lēmumu 94/3/EK, ar kuru izveidots atkritumu saraksts saskaņā ar 1. pantu a) punktu Padomes Direktīvā 75/442/EEK par atkritumiem, un Padomes Lēmumu 94/904/EK, ar kuru izveidots bīstamo atkritumu saraksts saskaņā ar 1. panta 4. punktu Padomes Direktīvā 91/689/EEK par bīstamajiem atkritumiem [2].
(2) Direktīvas 91/689/EEK 1. panta 4. punkts prasa dalībvalstīm ziņot Komisijai par atkritumu veidiem, kas nav iekļauti bīstamo atkritumu sarakstā un kam, pēc to uzskatiem, ir viena vai vairākas šīs direktīvas III pielikumā uzskaitītās īpašības. Vairākas dalībvalstis ir ziņojušas par atkritumiem, kas satur hlorsilānus vai silikonus, un celtniecības materiāliem, kuri satur azbestu, kā arī ir lūgušas atbilstoši grozīt bīstamo atkritumu sarakstu.
(3) Skaidrības labad jānorāda, ka par bīstamiem var neuzskatīt vienīgi eļļas/ūdens atdalīšanā radušos pārtikas eļļas un tauku maisījumus.
(4) Attiecīgi jāgroza Lēmums 2000/532/EK.
(5) Šajā lēmumā paredzētie pasākumi neatbilst atzinumam, ko sniegusi komiteja, kura izveidota saskaņā ar 18. pantu 1975. gada 15. jūlija Direktīvā 75/442/EEK par atkritumiem [3]. Šī iemesla dēļ Padomei tie ir jāpieņem saskaņā ar Direktīvas 75/442/EEK 18. panta ceturto daļu,
IR PIEŅĒMUSI ŠO LĒMUMU.
1. pants
Lēmuma 2000/532/EK pielikumu groza saskaņā ar šā lēmuma pielikumu.
2. pants
Šo lēmumu piemēro no 2002. gada 1. janvāra.
3. pants
Šis lēmums ir adresēts dalībvalstīm.
Komisijas Lēmums
(2001. gada 6. augusts),
ar ko groza un papildina Lēmumu 2000/112/EK attiecībā uz antigēnu rezervju sadalījumu starp antigēnu bankām
(izziņots ar dokumenta numuru C(2001) 2472)
(Teksts attiecas uz EEZ)
(2001/660/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Lēmumu 90/424/EEK par izdevumiem veterinārajā jomā [1], kurā jaunākie grozījumi izdarīti ar Padomes Lēmumu 2001/12/EK [2], un jo īpaši tā 14. pantu,
ņemot vērā Padomes 1991. gada 11. decembra Lēmumu 91/666/EEK par mutes un nagu sērgas vakcīnas Kopienas rezervju izveidošanu [3], kurā jaunākie grozījumi izdarīti ar Komisijas Lēmumu 2001/181/EK [4], un jo īpaši tā 7. pantu,
tā kā:
(1) Saskaņā ar Lēmumu 91/666/EEK antigēnu iepirkums ir daļa no Kopienas veiktajiem pasākumiem, izveidojot mutes un nagu sērgas vakcīnas Kopienas rezerves.
(2) Lēmuma 91/666/EEK I pielikumā precīzi norādīti mutes un nagu sērgas vīrusa antigēna daudzumi un apakštipi, kas glabājami Kopienas antigēna rezervēs.
(3) Ar Komisijas Lēmumu 93/590/EK [5], kurā jaunākie grozījumi izdarīti ar Lēmumu 2000/112/EK [6], veikti pasākumi mutes un nagu sērgas A5, A22 un O1 antigēnu iepirkšanai.
(4) Ar Komisijas Lēmumu 97/348/EK [7], kurā jaunākie grozījumi izdarīti ar Lēmumu 2000/112/EK, veikti pasākumi mutes un nagu sērgas A22-Iraq, C1 un ASIA1 antigēnu iepirkšanai.
(5) Ar Komisijas Lēmumu 2000/77/EK [8] veikti pasākumi konkrētu daudzumu mutes un nagu sērgas A Iran 96, A Iran 99, A Malaysia 97, SAT 1, SAT 2 (Austrumāfrikas un Dienvidāfrikas celmu) un SAT 3 vīrusa antigēnu iepirkšanai.
(6) Ar Komisijas Lēmumu 2000/569/EK [9] veikti pasākumi papildu daudzumu mutes un nagu sērgas A22-Iraq, O1-Manisa, ASIA 1-Shamir, A Malaysia 97, SAT 1, SAT 2 (Austrumāfrikas un Dienvidāfrikas celmu) un SAT 3 vīrusa antigēnu iepirkšanai.
(7) Pēc rakstveida informācijas saņemšanas no līgumslēdzēja par tā antigēna piegādēm un izplatīšanu apstiprinātajās vietās, kas iepirkts saskaņā ar Lēmumu 2000/569/EK, būtu jāgroza un jāpapildina Lēmuma 2000/112/EK pielikums, kurā sīki noteikts to antigēnu rezervju sadalījums starp antigēnu bankām, kuras izveidotas saistībā ar Kopienas rīcību attiecībā uz mutes un nagu sērgas vakcīnas rezervēm, un ar kuru groza Komisijas Lēmumus 93/590/EK un 97/348/EK.
(8) Šajā lēmumā paredzētie pasākumi ir saskaņā ar Pastāvīgās veterinārijas komitejas atzinumu,
IR PIEŅĒMUSI ŠĀDU LĒMUMU.
1. pants
Lēmuma 2000/112/EK pielikumu aizstāj ar šā lēmuma pielikumu.
2. pants
Šis lēmums ir adresēts dalībvalstīm. Briselē, 2001. gada 6. augustā
Padomes Pamatlēmums
(2001. gada 28. maijs)
par krāpšanas un viltošanas apkarošanu attiecībā uz bezskaidras naudas maksāšanas līdzekļiem
(2001/413/TI)
EIROPAS SAVIENĪBAS PADOME,
ņemot vērā Līgumu par Eiropas Savienību, un īpaši tā 34. panta 2. punkta b) apakšpunktu,
ņemot vērā Komisijas iniciatīvu [1],
ņemot vērā Eiropas Parlamenta atzinumu [2],
tā kā:
(1) Bezskaidras naudas maksāšanas līdzekļu krāpšana un viltošana bieži ir starptautiska mēroga.
(2) Dažādu starptautisku organizāciju (piemēram, Eiropas Padomes, Astoņu valstu grupas, ESAO, Interpola un ANO) veiktais darbs ir nozīmīgs, taču tas jāpapildina ar Eiropas Savienības rīcību.
(3) Padome uzskata, ka sakarā ar atsevišķu krāpšanas veidu, kas attiecas uz bezskaidras naudas maksāšanas līdzekļiem, smagumu un attīstību nepieciešami visaptveroši risinājumi. Rīcības plāna organizētās noziedzības apkarošanai [3], kas apstiprināts Eiropadomes Amsterdamas sanāksmē 1997. gada 16. un 17. jūnijā, ieteikumā Nr. 18, kā arī Padomes un Komisijas Rīcības plāna, kā izpildīt Amsterdamas līguma noteikumus par brīvības, drošības un tiesiskuma telpu [4], kas apstiprināts Eiropadomes Vīnes sanāksmē 1998. gada 11. un 12. decembrī, 46. punktā ir prasība darboties šajā jomā.
(4) Dalībvalstis, ņemot vērā turpmāk minēto nodarījumu starptautisko dimensiju, nevar apmierinoši īstenot šī pamatlēmuma mērķus, proti, nodrošināt, ka krāpšanu un viltošanu attiecībā uz visu veidu bezskaidras naudas maksāšanas līdzekļiem atzīst par noziedzīgu nodarījumu un tai piemēro iedarbīgu, samērīgu un preventīvu sodu visās dalībvalstīs, un tādēļ šie mērķi labāk sasniedzami Eiropas Savienības līmenī, Eiropas Savienība var noteikt pasākumus saskaņā ar Eiropas Kopienas dibināšana līguma 5. pantā noteikto subsidiaritātes principu. Saskaņā ar minētajā pantā noteikto proporcionalitātes principu šis pamatlēmums paredz tikai nepieciešamo minēto mērķu sasniegšanai.
(5) Šim pamatlēmumam kopā ar citiem Padomes jau pieņemtiem dokumentiem, tādiem kā Vienotā rīcība 98/428/TI par Eiropas Tiesiskās sadarbības tīkla izveidi [5], Vienotā rīcība 98/733/TI par dalības kriminālās organizācijās uzskatīšanu Eiropas Savienības dalībvalstīs par noziedzīgu nodarījumu [6], Vienotā rīcība 98/699/TI par nelikumīgi iegūtu līdzekļu legalizēšanu un nozieguma rīku un nelikumīgi iegūtu līdzekļu identifikāciju, meklēšanu, iesaldēšanu, arestu un konfiskāciju [7], kā arī 1999. gada 29. aprīļa Lēmums par Eiropola pilnvaru attiecināšanu arī uz naudas un maksāšanas līdzekļu viltošanu [8], jāatbalsta bezskaidras naudas maksāšanas līdzekļu krāpšanas un viltošanas apkarošana.
(6) Komisija 1998. gada 1. jūlijā iesniedza Padomei paziņojumu "Bezskaidras naudas maksāšanas līdzekļu krāpšanas un viltošanas apkarošanas pamatnostādnes", kurā atbalsta Savienības politiku attiecībā gan uz problēmas preventīvajiem, gan represīvajiem aspektiem.
(7) Paziņojumā ir iekļauts tādas vienotas rīcības projekts, kas ir minētās visaptverošās pieejas viens elements un ir uzskatāms par šā pamatlēmuma aizsākumu.
(8) Dažādo darbības veidu, kas atzīstami par noziedzīgiem attiecībā uz bezskaidras naudas maksāšanas līdzekļu krāpšanu un viltošanu, aprakstā jāiekļauj visu to darbību kopums, kas rada organizētās noziedzības draudus šajā jomā.
(9) Šie darbības veidi jākvalificē kā noziedzīgi nodarījumi visās dalībvalstīs, un attiecībā uz fiziskām un juridiskām personām, kas izdarījušas šādus nodarījumus vai ir atbildīgas par tiem, jāparedz iedarbīgs, samērīgs un preventīvs sods.
(10) Piešķirot krimināltiesisku aizsardzību, galvenokārt, tiem maksāšanas līdzekļiem, kas ir nodrošināti ar speciālu aizsardzību pret imitāciju vai ļaunprātīgu izmantošanu, nodoms ir veicināt uzņēmēju darbību, lai viņi nodrošinātu minēto aizsardzību pašu emitētiem maksāšanas līdzekļiem un tādējādi pievienotu attiecīgajam maksāšanas līdzeklim profilakses elementu.
(11) Dalībvalstīm jānodrošina visplašākā savstarpējā palīdzība, un tām savstarpēji jāapspriežas gadījumos, kad viens un tas pats nodarījums ir divu vai vairāku dalībvalstu jurisdikcijā,
IR PIEŅĒMUSI ŠO PAMATLĒMUMU.
1. pants
Definīcijas
Šajā pamatlēmumā:
a) "maksāšanas līdzeklis" ir materiāls līdzeklis, kas nav likumīgs maksāšanas līdzeklis (banknotes un monētas) un kas savu īpatnību dēļ viens pats vai kopā ar citu (maksāšanas) līdzekli ļauj tā turētājam vai lietotājam pārskaitīt naudu vai monetāru vērtību, kā, piemēram, kredītkartes, eiročeku kartes, citas finanšu iestāžu izdotas kartes, ceļojuma čeki, eiročeki, citi čeki un vekseļi, un kas ir aizsargāts pret imitāciju vai negodīgu izmantošanu, piemēram, ar noformējumu, kodu vai parakstu;
b) "juridiska persona" ir subjekts, kam šāds statuss ir saskaņā ar valstī spēkā esošajiem tiesību aktiem, izņemot valstis vai valsts iestādes, kas īsteno valsts varu, un sabiedriskas starptautiskas organizācijas.
2. pants
Noziedzīgi nodarījumi saistībā ar maksāšanas līdzekļiem
Ikviena dalībvalsts veic pasākumus, kas vajadzīgi, lai nodrošinātu, ka turpmāk norādītās darbības ir noziedzīgi nodarījumi, ja tās izdarītas ar nodomu, vismaz attiecībā uz kredītkartēm, eiročeku kartēm, citām finanšu iestāžu izdotām kartēm, ceļojuma čekiem, eiročekiem, citiem čekiem un vekseļiem:
a) maksāšanas līdzekļa zādzība vai citāda nelikumīga atsavināšana;
b) maksāšanas līdzekļa viltošana vai falsifikācija minētā līdzekļa negodīgai izmantošanai;
c) nozagta vai citādi nelikumīgi atsavināta vai viltota maksāšanas līdzekļa pieņemšana, iegūšana, pārvadāšana, pārdošana vai nodošana citai personai vai valdījums minētā līdzekļa negodīgai izmantošanai;
d) nozagta vai citādi nelikumīgi atsavināta vai viltota maksāšanas līdzekļa negodīga izmantošana.
3. pants
Nodarījumi saistībā ar datoriem
Ikviena dalībvalsts veic pasākumus, kas vajadzīgi, lai nodrošinātu, ka turpmāk norādītās darbības ir noziedzīgi nodarījumi, ja tās izdarītas ar nodomu:
- bez attiecīgām tiesībām ievadot, grozot, dzēšot vai anulējot elektroniskos datus, jo īpaši identifikācijas datus, vai
- bez attiecīgām tiesībām iejaucoties datorprogrammas vai sistēmas darbībā.
4. pants
Nodarījumi saistībā ar īpaši pielāgotām ierīcēm
Ikviena dalībvalsts veic pasākumus, kas vajadzīgi, lai nodrošinātu, ka turpmāk norādītās darbības atzīstamas par noziedzīgu nodarījumu, ja tās izdarītas ar nodomu:
nelikumīga izgatavošana, saņemšana, iegūšana, pārdošana, nodošana citai personai vai valdījums attiecībā uz:
- instrumentiem, izstrādājumiem, datorprogrammām un jebkādiem citiem līdzekļiem, kas īpaši pielāgoti 2. panta b) apakšpunktā aprakstīto nodarījumu izdarīšanai,
- datorprogrammām, kas radītas ar nolūku izdarīt kādu no 3. pantā aprakstītajiem nodarījumiem.
5. pants
Līdzdalība, kūdīšana un mēģinājums
Ikviena dalībvalsts veic pasākumus, kas vajadzīgi, lai nodrošinātu, ka līdzdalība 2., 3. un 4. pantā minētajās darbībās un kūdīšana uz tām, kā arī mēģinājums veikt 2. panta a), b) un d) apakšpunktā un 3. pantā minētās darbības ir sodāms.
6. pants
Sodi
Ikviena dalībvalsts veic pasākumus, kas vajadzīgi, lai nodrošinātu, ka par 2. līdz 5. pantā minēto darbību izdarīšanu piemērojami iedarbīgi, samērīgi un preventīvi kriminālsodi, to skaitā, vismaz smagākajos gadījumos, brīvības atņemšana, kas var būt izdošanas iemesls.
7. pants
Juridisku personu atbildība
1. Ikviena dalībvalsts veic pasākumus, kas vajadzīgi, lai nodrošinātu, ka juridisku personu var saukt pie atbildības par 2. panta b), c) un d) apakšpunktā un 3. un 4. pantā minētajām darbībām, kuras par labu minētajai personai, darbojoties individuāli vai kā juridiskās personas institūcijas locekle, izdarījusi kāda persona, kas ieņem vadošu amatu juridiskās personas struktūrā, pamatojoties uz:
- pilnvarām pārstāvēt juridisko personu vai
- pilnvarām pieņemt lēmumus juridiskās personas vārdā, vai
- pilnvarām iekšēji kontrolēt juridisko personu,
kā arī par iesaistīšanos šāda nodarījuma izdarīšanā kā līdzvainīgai vai uzkūdītājai.
2. Papildus 1. punktā paredzētajiem pasākumiem ikviena dalībvalsts veic pasākumus, kas vajadzīgi, lai nodrošinātu, ka juridisku personu var saukt pie atbildības gadījumā, ja 1. punktā minētās personas neveiktas uzraudzības vai kontroles dēļ ir bijis iespējams, ka 2. panta b), c) un d) apakšpunktā un 3. un 4. pantā norādītās darbības par labu minētajai juridiskajai personai ir veikusi persona, kas ir tās pakļautībā.
3. Juridiskas personas atbildība saskaņā ar 1. un 2. punktu neizslēdz kriminālvajāšanas uzsākšanu pret fiziskām personām, kuras ir izdarītājas, uzkūdītājas vai līdzvainīgas darbībās, kas minētas 2. panta b), c) un d) apakšpunktā un 3. un 4. pantā.
8. pants
Juridiskām personām piemērojamie sodi
1. Ikviena dalībvalsts veic pasākumus, kas vajadzīgi, lai nodrošinātu, ka juridiskai personai, kuru sauc pie atbildības saskaņā ar 7. panta 1. punktu, ir piemērojamas iedarbīgas, samērīgas un preventīvas sankcijas, kas ietver naudas sodu kā kriminālsodu vai cita veida sodu un var ietvert citādus sodus, piemēram:
a) izslēgšana no tiesībām saņemt valsts pabalstu vai atbalstu;
b) īslaicīgs vai pastāvīgs saimnieciskās darbības veikšanas aizliegums;
c) nodošana tiesas uzraudzībai;
d) pavēle par darbības izbeigšanu ar tiesas lēmumu.
2. Ikviena dalībvalsts veic pasākumus, kas vajadzīgi, lai nodrošinātu, ka juridiskai personai, kuru sauc pie atbildības saskaņā ar 7. panta 2. punktu, ir piemērojamas iedarbīgas, samērīgas un preventīvas sankcijas vai līdzekļi.
9. pants
Jurisdikcija
1. Ikviena dalībvalsts veic pasākumus, kas vajadzīgi, lai noteiktu tās jurisdikciju attiecībā uz nodarījumiem, kas minēti 2., 3., 4. un 5. pantā, ja attiecīgo nodarījumu izdara:
a) pilnīgi vai daļēji tās teritorijā, vai
b) kāds no tās pilsoņiem, ja saskaņā ar minētās dalībvalsts tiesību aktiem var pieprasīt, lai attiecīgās darbības būtu sodāmas arī tajā valstī, kurā tās izdarītas, vai
c) par labu juridiskai personai, kuras galvenais birojs atrodas minētās dalībvalsts teritorijā.
2. Saskaņā ar 10. panta noteikumiem ikviena dalībvalsts var nolemt, ka tā nepiemēros vai tikai īpašos gadījumos vai apstākļos piemēros noteikumus par jurisdikciju, kas paredzēti:
- 1. punkta b) apakšpunktā,
- 1. punkta c) apakšpunktā.
3. Dalībvalstis attiecīgi informē Padomes ģenerālsekretariātu, ja tās nolemj piemērot 2. punktu, vajadzības gadījumā norādot īpašos gadījumus vai apstākļus, kuros lēmumu piemēro.
10. pants
Izdošana un kriminālvajāšana
1. a) Ikviena dalībvalsts, kura saskaņā ar saviem tiesību aktiem neizdod savus pilsoņus, veic pasākumus, kas vajadzīgi, lai noteiktu tās jurisdikciju attiecībā uz nodarījumiem, kas paredzēti 2., 3., 4. un 5. pantā, ja šos nodarījumus izdarījuši tās pilsoņi ārpus minētās valsts teritorijas;
b) ikviena dalībvalsts, kuras kādam pilsonim citā dalībvalstī inkriminē nodarījuma izdarīšanu, kas ietver 2., 3., 4. vai 5. pantā aprakstītās darbības, un kura neizdod attiecīgo personu šai citai dalībvalstij, pamatojoties vienīgi uz personas pilsonību , lietu iesniedz izskatīšanai savās kompetentajās iestādēs , lai vajadzības gadījumā uzsāktu kriminālvajāšanu. Lai varētu uzsākt kriminālvajāšanu, lietas dokumentus, informāciju un lietiskos pierādījumus, kas attiecas uz šo nodarījumu, nodod saskaņā ar 1957. gada 13. decembra Eiropas konvencijas par izdošanu 6. panta 2. punktā izklāstīto procedūru. Dalībvalstij, kas to pieprasa, dara zināmu par kriminālvajāšanas uzsākšanu un tās iznākumu.
2. Šajā pantā dalībvalsts pilsoņa jēdzienu interpretē saskaņā ar jebkuru paziņojumu, ko attiecīgā valsts iesniegusi saskaņā ar 6. panta 1. punkta b) un c) apakšpunktu Eiropas Konvencijā par izdošanu.
11. pants
Dalībvalstu sadarbība
1. Saskaņā ar spēkā esošajām konvencijām, daudzpusējiem vai divpusējiem nolīgumiem vai norunām dalībvalstis sniedz viena otrai visplašāko savstarpējo palīdzību attiecībā uz tiesas procesiem, kas saistīti ar šajā pamatlēmumā paredzētajiem nodarījumiem.
2. Ja šajā pamatlēmumā paredzētie nodarījumi ir vairāku dalībvalstu jurisdikcijā, tās savstarpēji apspriežas, lai koordinētu darbību efektīvai kriminālvajāšanai.
12. pants
Informācijas apmaiņa
1. Dalībvalstis informācijas apmaiņai un citādai saziņai šī pamatlēmuma piemērošanas vajadzībām izraugās operatīvos kontaktpunktus, vai arī tās var izmantot esošās operatīvās struktūras.
2. Ikviena dalībvalsts informē Padomes ģenerālsekretariātu un Komisiju par tās struktūrvienību vai struktūrvienībām, kas saskaņā ar 1. punktu darbojas kā kontaktpunkti. Ģenerālsekretariāts paziņo par šiem kontaktpunktiem pārējām dalībvalstīm.
13. pants
Teritoriālā piemērošana
Šo pamatlēmumu piemēro Gibraltāram.
14. pants
Īstenošana
1. Dalībvalstīs stājas spēkā pasākumi, kas vajadzīgi, lai izpildītu šī pamatlēmuma prasības līdz 2003. gada 2. jūnijam.
2. Līdz 2003. gada 2. jūnijam dalībvalstis nosūta Padomes ģenerālsekretariātam un Komisijai noteikumus, ar kuriem to tiesību aktos transponē saistības, kuras tām uzliek šis pamatlēmums. Padome, pamatojoties uz ziņojumu, kas sagatavots uz šīs informācijas un Komisijas rakstveida ziņojuma pamata, līdz 2003. gada 2. septembrim novērtē, ciktāl dalībvalstis ir veikušas pasākumus, kas vajadzīgi, lai izpildītu šī pamatlēmuma noteikumus.
15. pants
Stāšanās spēkā
Šis pamatlēmums stājas spēkā dienā, kad to publicē Eiropas Kopienu Oficiālajā Vēstnesī.
Eiropas Parlamenta un Padomes Direktīva 2001/108/EK
(2002. gada 21. janvāris),
ar ko attiecībā uz PVKIU ieguldījumiem groza Padomes Direktīvu 85/611/EEK par normatīvo un administratīvo aktu koordināciju attiecībā uz pārvedamu vērtspapīru kolektīvu ieguldījumu uzņēmumiem (PVKIU)
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 47. panta 2. punktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
rīkojoties saskaņā ar Līguma 251. pantā noteikto procedūru [3],
tā kā:
(1) Padomes Direktīvas 85/611/EEK [4] darbības joma sākotnēji attiecās tikai uz atklāta tipa kolektīvo ieguldījumu uzņēmumiem, kas veic savu sertifikātu publisku tirdzniecību Kopienā un kuru vienīgais mērķis ir ieguldījumi vērtspapīros (PVKIU). Direktīvas 85/611/EEK preambulā bija paredzēts, ka attiecībā uz kolektīvo ieguldījumu uzņēmumiem, uz ko neattiecas direktīvas darbības joma, notiks vēlāka saskaņošana.
(2) Ņemot vērā tirgus attīstību, vēlams paplašināt PVKIU ieguldījumu mērķi, lai ļautu tiem veikt ieguldījumus pietiekami likvīdos finanšu instrumentos, kas nav vērtspapīri. Finanšu instrumenti, ko var izmantot kā PVKIU portfeļa ieguldījumu aktīvus, ir uzskaitīti šajā direktīvā. Ieguldījumu atlase portfelim ar indeksa palīdzību ir pārvaldīšanas metode.
(3) Šajā direktīvā iekļautā pārvedamo vērtspapīru definīcija ir spēkā tikai šajā direktīvā un nekādā veidā neietekmē dažādās definīcijas, ko attiecīgo valstu tiesību aktos izmanto citiem nolūkiem, tādiem kā nodokļi. Tādējādi šī definīcija neattiecas uz akcijām un citiem akcijām līdzvērtīgiem vērtspapīriem, ko emitē tādas institūcijas kā dzīvokļu celtniecības kooperatīvi, industriālās un sociālās nodrošināšanas sabiedrības un īpašumtiesības uz kuriem praktiski nav nododamas, izņemot gadījumus, kad emitents atpērk šos vērtspapīrus.
(4) Naudas tirgus instrumenti ir arī tādi pārvedamie instrumenti, ko parasti netirgo regulētā tirgū, bet par kuriem slēdz darījumus naudas tirgū, piemēram, valsts iekšējā aizņēmuma parādzīmes un vietējo pārvaldes iestāžu parādzīmes, noguldījumu sertifikāti, īstermiņa parādzīmes, vidēja termiņa parādzīmes un bankas pārvedu vekseļi.
(5) Ir lietderīgi nodrošināt, lai regulētā tirgus jēdziens šajā direktīvā atbilstu jēdzienam, kas definēts Padomes Direktīvā 93/22/EEK (1993. gada 10. maijs) par ieguldījumu pakalpojumiem vērtspapīru jomā [5].
(6) Vēlams atļaut PVKIU ieguldīt to aktīvus tādu PVKIU un/vai citu atklāta tipa kolektīvo ieguldījumu uzņēmumu sertifikātos, kuri arī veic ieguldījumus šajā direktīvā minētajos likvīdajos finanšu aktīvos un darbojas pēc dalīta riska principa. PVKIU vai citi kolektīvo ieguldījumu uzņēmumi, kuros iegulda kāds PVKIU, jāpakļauj efektīvai uzraudzībai.
(7) Būtu jāveicina attīstība saistībā ar PVKIU iespējām veikt ieguldījumus PVKIU un citos kolektīvo ieguldījumu uzņēmumos. Tādēļ ir svarīgi nodrošināt, lai šāda ieguldījumu darbība nemazinātu ieguldītāju aizsardzību. Sakarā ar PVKIU paplašinātajām iespējām veikt ieguldījumus citu PVKIU un/vai kolektīvo ieguldījumu uzņēmumu sertifikātos ir jāizstrādā atsevišķi noteikumi par daudzuma limitiem, informācijas izpaušanu un "lavīnveida efekta" novēršanu.
(8) Lai ņemtu vērā tirgus attīstību un apsvērtu ekonomikas un monetārās savienības izveidi, vēlams atļaut PVKIU izvietot līdzekļus banku noguldījumos. Lai nodrošinātu noguldījumu atbilstošu likviditāti, šiem noguldījumiem jābūt atmaksājamiem pēc pieprasījuma vai ar tiesībām izņemt tos no aprites. Ja noguldījumus izdara kredītiestādē, kuras juridiskā adrese ir ārpuskopienas valstī, uz šo kredītiestādi būtu jāattiecina uzraudzības noteikumi, kas ir līdzvērtīgi Kopienas tiesību aktos paredzētajiem noteikumiem.
(9) Papildus gadījumam, kad PVKIU izvieto līdzekļus banku noguldījumos saskaņā ar tā fonda nolikumu vai dibināšanas dokumentiem, var rasties vajadzība atļaut visiem PVKIU turēt likvīdus papildu aktīvus, tādus kā banku noguldījumi, ko izmaksā pēc pieprasījuma. Šādu papildu likvīdu aktīvu turēšana var būt pamatota, piemēram, šādos gadījumos: lai segtu kārtējos vai ārkārtas maksājumus; pārdošanas gadījumos uz laiku, kādsvajadzīgs, lai veiktu atkārtotus ieguldījumus vērtspapīros, naudas tirgus instrumentos un/vai citos finanšu aktīvos, kas paredzēti šajā direktīvā; uz laikposmu, kāds noteikti nepieciešams, kad nelabvēlīgu tirgus apstākļu dēļ ieguldījumi vērtspapīros, naudas tirgus instrumentos un citos finanšu aktīvos jāpārtrauc.
(10) Piesardzības dēļ jāizvairās no PVKIU pārmērīgas koncentrēšanās ieguldījumos, kas pakļauj tos darījumu partnera riskam tajā pašā organizācijā vai šai pašai grupai piederošajās organizācijās.
(11) PVKIU to vispārējās ieguldījumu politikas īstenošanai un/vai drošības nolūkos, lai sasniegtu izvirzīto finansiālo mērķi vai prospektā norādīto riska profilu, būtu nepārprotami jāatļauj ieguldījumi atvasinātos finanšu instrumentos. Lai nodrošinātu ieguldītāju aizsardzību, jāierobežo maksimāli iespējamais risks attiecībā uz atvasinātiem instrumentiem, lai tie nepārsniegtu PVKIU portfeļa kopējo neto vērtību. Lai nodrošinātu pastāvīgu izpratni par riskiem un saistībām, kas izriet no darījumiem ar atvasinātiem instrumentiem, un pārbaudītu atbilstību ieguldījumu limitiem, šie riski un saistības pastāvīgi jāizvērtē un jākontrolē. Visbeidzot, lai nodrošinātu ieguldītāju aizsardzību ar informācijas atklāšanas starpniecību, PVKIU būtu jāraksturo sava stratēģija, metodes un ieguldījumu limiti, kas attiecas uz to operācijām ar atvasinātiem instrumentiem.
(12) Attiecībā uz atvasinātiem ārpusbiržas instrumentiem būtu jānosaka papildu prasības par darījumos iesaistīto pušu un instrumentu piemērotību, likviditāti un pozīcijas pastāvīgu novērtējumu; šādu papildu prasību nolūks ir nodrošināt atbilstošu ieguldītāju aizsardzības līmeni, kas būtu tuvs tādam aizsardzības līmenim, ko ieguldītāji iegūst, iegādājoties atvasinātos instrumentus, ko tirgo regulētos tirgos.
(13) Operācijas ar atvasinātiem instrumentiem nedrīkst izmantot, lai apietu šajā direktīvā izklāstītos noteikumus un principus. Attiecībā uz atvasinātiem ārpusbiržas instrumentiem viena darījumu partnera vai darījumu partneru grupas riska darījumiem būtu jāpiemēro papildu noteikumi par dalīto risku.
(14) Kolektīvo ieguldījumu uzņēmumu, kuri veic ieguldījumus galvenokārt akcijās un/vai parāda vērtspapīros, dažu portfeļa pārvaldības metožu pamatā ir akciju indeksu replikācija un/vai parāda vērtspapīru indeksu replikācija. Vēlams atļaut PVKIU pazīstamu un atzītu akciju indeksu un/vai parāda vērtspapīru indeksu replikāciju. Tādēļ šim nolūkam var būt nepieciešams ieviest elastīgus dalīta riska noteikumus attiecībā uz PVKIU, kas veic ieguldījumus akcijās un/vai parāda vērtspapīros.
(15) Kolektīvo ieguldījumu uzņēmumi, uz kuriem attiecas šī direktīva, būtu jāizmanto tikai atbilstoši šajā direktīvā izklāstītajiem noteikumiem par sabiedrības naudas līdzekļu kolektīviem ieguldījumiem. Gadījumos, kas noteikti šajā direktīvā, PVKIU var piederēt filiāles tikai tad, kad šā PVKIU vārdā efektīvi jāveic konkrētas darbības, kas arī noteiktas šajā direktīvā. Jānodrošina PVKIU efektīva uzraudzība. Tādēļ PVKIU filiāles izveide trešā valstī būtu jāatļauj tikai šajā direktīvā noteiktajos gadījumos un ar šajā direktīvā noteiktajiem nosacījumiem. Pamatpienākums, darboties tikai sertifikātu turētāju interesēs, un, jo īpaši, mērķis paaugstināt izmaksu lietderību nekādā gadījumā neattaisno kolektīvo ieguldījumu uzņēmuma pasākumus, kas var kavēt kompetentās iestādes efektīvi pildīt to uzraudzības funkcijas.
(16) Jānodrošina daudzu kolektīvo ieguldījumu uzņēmumu sertifikātu brīva pārrobežu tirdzniecība, vienlaikus nodrošinot vienotu ieguldītāju aizsardzības zemāko līmeni. Tādēļ tikai ar saistošu Kopienas direktīvu, kurā noteiktas saskaņotas obligātās normas, var sasniegt vēlamos mērķus. Šī direktīva ietekmē tikai nepieciešamo saskaņošanas minimumu un nepārsniedz Līguma 5. panta trešajā daļā izvirzīto mērķu sasniegšanai nepieciešamo.
(17) Šīs direktīvas izpildei vajadzīgie pasākumi būtu jāparedz saskaņā ar Padomes Lēmumu 1999/468/EK (1999. gada 28. jūnijs), ar ko nosaka Komisijai piešķirto ieviešanas pilnvaru īstenošanas kārtību [6].
(18) Komisija var apsvērt kodifikācijas ieteikšanu attiecīgā termiņā pēc priekšlikumu pieņemšanas,
IR PIEŅĒMUŠI ŠO DIREKTĪVU.
1. pants
Ar šo Direktīvu 85/611/EEK groza šādi.
1. Direktīvas 1. panta 2. punkta pirmo ievilkumu aizstāj ar šādu ievilkumu: - "— kura vienīgais mērķis ir sabiedrības naudas līdzekļu kolektīvie ieguldījumi vērtspapīros un/vai citos 19. panta 1. punktā norādītajos likvīdajos finanšu aktīvos un kurš darbojas pēc dalīta riska principa, un".
2. Direktīvas 1. pantu papildina ar šādiem punktiem: "8. Šajā direktīvā "vērtspapīri" ir
- uzņēmējsabiedrību akcijas un uzņēmējsabiedrību akcijām līdzvērtīgi vērtspapīri ("akcijas"),
- obligācijas un cita veida parādzīmes ("parāda vērtspapīri"),
- visi citi tirgojami vērtspapīri ar tiesībām iegādāties jebkurus šādus vērtspapīrus parakstīšanās vai apmaiņas ceļā,
izņemot 21. pantā norādītās metodes un līdzekļus.
9. Šajā direktīvā "naudas tirgus instrumenti" ir likvīdi instrumenti, ko parasti tirgo naudas tirgū un kuru vērtību katrā laikā var precīzi noteikt."
3. Direktīvas 19. panta 1. punkta a) apakšpunktu aizstāj ar šādu apakšpunktu: "a) vērtspapīri un naudas tirgus instrumenti, ko iekļauj un tirgo regulētajā tirgū ISD 1. panta 13. punkta nozīmē, un/vai".
4. Direktīvas 19. panta 1. punkta b) un c) apakšpunktā aiz vārda "vērtspapīri" pievieno vārdus "un naudas tirgus instrumenti".
5. Direktīvas 19. panta 1. punktā:
- d) apakšpunkta beigās pievieno "un/vai", - pievieno šādus apakšpunktus:
"e) saskaņā ar šo direktīvu pilnvarotu PVKIU sertifikāti un/vai citu kolektīvo ieguldījumu uzņēmumu sertifikāti 1. panta 2. punkta pirmā un otrā ievilkuma nozīmē neatkarīgi no tā, vai šie uzņēmumi atrodas vai neatrodas dalībvalstī, ja
- attiecīgajiem kolektīvo ieguldījumu uzņēmumiem atļauju piešķir saskaņā ar tiesību aktiem, kuros paredzēts, ka uz uzņēmumiem attiecas uzraudzība, ko PVKIU kompetentās iestādes uzskata par līdzvērtīgu Kopienas tiesībās noteiktajai uzraudzībai, kā arī ir pietiekami nodrošināta iestāžu sadarbība,
- sertifikātu turētāju aizsardzības līmenis citos kolektīvo ieguldījumu uzņēmumos ir līdzvērtīgs PVKIU sertifikātu turētājiem nodrošinātajam aizsardzības līmenim, un, jo īpaši, noteikumi par aktīvu nošķiršanu, aizņēmumiem, kreditēšanu un vērtspapīru un naudas tirgus instrumentu nenodrošinātu tirdzniecību ir līdzvērtīgi šīs direktīvas prasībām,
- pārējo kolektīvo ieguldījumu uzņēmumu darbību atspoguļo pusgada un gada pārskatos, lai varētu novērtēt aktīvus un pasīvus, ieņēmumus un darījumus attiecīgajā pārskata periodā,
- kopumā ne vairāk kā 10 % PVKIU vai citu kolektīvo ieguldījumu uzņēmumu aktīvu, kurus paredzēts pārņemt, saskaņā ar to fonda nolikumu vai dibināšanas dokumentiem var veikt ieguldījumus cita PVKIU vai citu kolektīvo ieguldījumu uzņēmumu sertifikātos, un/vai
f) noguldījumi kredītiestādēs, ko atmaksā pēc pieprasījuma vai kurus ir tiesības izņemt un kuru noguldījuma termiņš nepārsniedz 12 mēnešus, ja šīs kredītiestādes juridiskā adrese ir dalībvalstī vai, ja šīs kredītiestādes juridiskā adrese ir ārpuskopienas valstī, ar nosacījumu, ka uz to attiecas uzraudzības noteikumi, ko PVKIU kompetentās iestādes uzskata par līdzvērtīgiem Kopienas tiesību aktos noteiktajiem noteikumiem, un/vai
g) atvasināti finanšu instrumenti, tostarp līdzvērtīgi skaidras naudas norēķinu instrumenti, ko tirgo regulētajā tirgū, kā norādīts a), b) un c) apakšpunktā; un/vai atvasināti ārpusbiržas finanšu instrumenti ("ārpusbiržas atvasinājumi"), ja
- pakārtotos aktīvus veido instrumenti, uz ko attiecas šis punkts, finanšu indeksi, procentu likmes, valūtas maiņas likmes vai valūtas, kurās PVKIU var veikt ieguldījumus atbilstoši tā ieguldījumu mērķiem, kā noteikts PVKIU fonda nolikumā vai dibināšanas dokumentos,
- darījumu partneri darījumos ar ārpusbiržas atvasinājumiem ir institūcijas, uz kurām attiecas konsultatīvā uzraudzība, un tās ietilpst PVKIU kompetento iestāžu apstiprinātajās kategorijās, un
- ārpusbiržas atvasinājumus katru dienu pakļauj ticamam un pamatotam novērtējumam, un tos, likvidētus vai slēgtus ar kompensējoša darījuma palīdzību, katrā laikā pēc PVKIU ierosmes var pārdot par vidējo cenu, un/vai
h) naudas tirgus instrumenti, ko netirgo regulētā tirgū, uz kuriem attiecas 1. panta 9. punkts, ja šādu instrumentu emisija vai emitents pats sevi regulē, lai aizsargātu ieguldītājus un noguldījumus, un ar nosacījumu, ka tos
- emitē vai garantē dalībvalsts centrālās, reģionālās vai vietējās varas iestādes vai centrālā banka, Eiropas Centrālā banka, Eiropas Savienība vai Eiropas Investīciju banka, ārpuskopienas valsts vai, federālas valsts gadījumā, viens no federācijas locekļiem, vai starptautiska sabiedriska organizācija, kurā ietilpst viena vai vairākas dalībvalstis, vai
- emitē uzņēmums, kura vērtspapīrus tirgo regulētos tirgos, kas norādīti a), b) vai c) apakšpunktā, vai
- emitē vai garantē uzņēmums, uz kuru attiecas konsultatīva uzraudzība saskaņā ar Kopienas tiesībās noteiktiem kritērijiem, vai uzņēmums, uz kuru attiecas un kurš ievēro uzraudzības noteikumus, ko kompetentās iestādes uzskata par vismaz tikpat stingriem kā Kopienas tiesībās noteiktie noteikumi, vai
- emitē citas institūcijas, kas ietilpst PVKIU kompetento iestāžu apstiprinātajās kategorijās, ja uz ieguldījumiem šādos instrumentos attiecas ieguldītāju aizsardzība, kas ir līdzvērtīga pirmajā, otrajā vai trešajā ievilkumā noteiktajai aizsardzībai, un ja emitents ir sabiedrība, kuras kapitāls un rezerves ir vismaz EUR 10 miljoni un kas uzrāda un publicē gada pārskatus saskaņā ar Direktīvu 78/660/EEK [7], ir uzņēmums, kas sabiedrību grupā, kurā ietilpst viena vai vairākas minētās sabiedrības, ir paredzēts šīs grupas finansēšanai vai ir uzņēmums, kas paredzēts, lai finansētu pārvēršanai vērtspapīros vajadzīgos līdzekļus, kas izmanto banku likviditātes politiku."
6. Direktīvas 19. panta 2. punkta a) apakšpunktā aiz vārda "vērtspapīros" iekļauj vārdus "un naudas tirgus instrumentos".
7. Direktīvas 19. panta 2. punkta b) apakšpunktu un 3. punktu svītro.
8. Direktīvas 20. pantu svītro.
9. Direktīvas 21. pantu aizstāj ar šādu pantu: "21. pants
1. Pārvaldības vai ieguldījumu sabiedrībai jāizmanto riska pārvaldības process, kas ļauj tām katrā laikā kontrolēt un izvērtēt pozīciju risku un to daļu portfeļa kopējā riska profilā; tai jāizmanto ārpusbiržas instrumentu vērtības precīza un neatkarīga novērtējuma process. Tai regulāri un saskaņā ar sīki izstrādātiem noteikumiem, ko nosaka kompetentās iestādes, jādara šīm iestādēm zināmi atvasināto instrumentu tipi, pakārtotie riski, daudzuma limiti un izvēlētās metodes, lai novērtētu riskus saistībā ar atvasināto instrumentu darījumiem attiecībā uz katru pārvaldīto PVKIU.
2. Dalībvalstis var atļaut PVKIU izmantot metodes un līdzekļus attiecībā uz vērtspapīriem un naudas tirgus instrumentiem atbilstīgi nosacījumiem un ierobežojumiem, ko tās nosaka, ja šādas metodes un līdzekļus izmanto efektīvai portfeļa pārvaldībai. Ja šīs darbības attiecas uz atvasināto instrumentu izmantošanu, šie nosacījumi un ierobežojumi atbilst šajā direktīvā izklāstītajiem noteikumiem.
Šīs darbības nekādos apstākļos neliek PVKIU novirzīties no PVKIU fonda nolikumā, dibināšanas dokumentos vai prospektā noteiktajiem ieguldījumu mērķiem.
3. PVKIU nodrošina, ka tā vispārējie riska darījumi attiecībā uz atvasinātiem instrumentiem nepārsniedz tā portfeļa kopējo tīro vērtību.
Riska darījumus aprēķina, ņemot vērā pakārtoto aktīvu pašreizējo vērtību, darījuma partnera risku, turpmākas tirgus svārstības un iespējami pieejamo laiku pozīciju likvidācijai. Tādi paši noteikumi attiecas arī uz turpmākajiem punktiem.
PVKIU, īstenojot savu ieguldījumu politiku un ievērojot 22. panta 5. punktā noteikto limitu, var veikt ieguldījumus atvasinātos finanšu instrumentos, ja darījuma risks attiecībā uz pakārtotajiem aktīviem kopumā nepārsniedz 22. pantā noteiktos ieguldījumu limitus. Dalībvalstis var atļaut, ka gadījumā, ja PVKIU veic ieguldījumus indeksētos atvasinātos finanšu instrumentos, šie ieguldījumi nav jāsaista ar 22. pantā noteiktajiem limitiem.
Ja pārvedams vērtspapīrs vai naudas tirgus instruments ietver atvasinātu instrumentu, tas jāņem vērā, izpildot šā panta prasības.
4. Dalībvalstis nosūta Komisijai pilnīgu informāciju un visas turpmākās izmaiņas noteikumos attiecībā uz metodēm, ko izmanto, lai aprēķinātu 3. punktā minētos riska darījumus, ieskaitot darījuma partnera risku ārpusbiržas atvasinājumu darījumos, līdz 2004. gada 13. februārim. Komisija nosūta šo informāciju citām dalībvalstīm. Šo informāciju apspriež kontaktkomitejā saskaņā ar 53. panta 4. punktā noteikto kārtību."
10. Direktīvas 22. pantu aizstāj ar šādu pantu: "22. pants
1. PVKIU var veikt ieguldījumus ne vairāk kā 5 % apjomā no tā aktīviem šīs pašas institūcijas emitētos pārvedamos vērtspapīros vai naudas tirgus instrumentos. PVKIU nedrīkst investēt vairāk kā 20 % aktīvu noguldījumos, kas izdarīti šajā pašā institūcijā.
PVKIU riska darījums ar darījumu partneri atvasinātu ārpusbiržas instrumentu darījumā nedrīkst pārsniegt
- 10 % tā aktīvu, ja darījuma partneris ir 19. panta 1. punkta f) apakšpunktā norādītā kredītiestāde, vai
- 5 % tā aktīvu pārējos gadījumos.
2. Dalībvalstis var paaugstināt 1. punkta pirmajā teikumā noteikto 5 % limitu maksimāli līdz 10 %. Tādu pārvedamo vērtspapīru un naudas tirgus instrumentu, ko PVKIU tur emitentiestādēs, kurās katrā tas iegulda vairāk nekā 5 % aktīvu, kopējā vērtība tomēr nedrīkst pārsniegt 40 % no PVKIU aktīvu vērtības. Šis ierobežojums neattiecas uz noguldījumiem un atvasinātu ārpusbiržas instrumentu darījumiem, ko veic ar finanšu iestādēm, uz kurām attiecas konsultatīvā uzraudzība.
Neatkarīgi no 1. punktā noteiktajiem individuālajiem limitiem PVKIU nedrīkst apvienot
- ieguldījumus pārvedamos vērtspapīros vai naudas tirgus instrumentos,
noguldījumus un/vai
4. Dalībvalstis var paaugstināt 1. punkta pirmajā teikumā noteikto 5 % limitu maksimāli līdz 25 % attiecībā uz dažām obligācijām, ja tās emitē kredītiestāde, kuras juridiskā adrese ir dalībvalstī un uz kuru saskaņā ar likumu attiecas īpaša valsts uzraudzība, kas paredzēta šādu obligāciju turētāju aizsardzībai. Jo īpaši summas, kas iegūtas no šādu obligāciju emisijas, saskaņā ar likumu jāiegulda aktīvos, kas visu obligāciju derīguma laiku sedz prasījumus sakarā ar šīm obligācijām un kas emitenta neveiksmes gadījumā pirmām kārtām izmantojami, lai kompensētu kapitālu un izmaksātu uzkrātos procentus.
Ja PVKIU iegulda vairāk nekā 5 % aktīvu pirmajā daļā minētajās obligācijās, ko emitējis viens emitents, šo ieguldījumu kopējā vērtība nedrīkst pārsniegt 80 % PVKIU aktīvu vērtības.
Dalībvalstis saskaņā ar tiesību aktiem un pirmajā daļā minētajiem uzraudzības pasākumiem nosūta Komisijai iepriekš minēto obligāciju sarakstu kopā ar pilnvaroto emitentu kategorijām, lai emitētu obligācijas, ievērojot iepriekš norādītos kritērijus. Šiem sarakstiem pievieno paziņojumu, kurā precizēts piedāvāto garantiju statuss. Komisija tūlīt nosūta šo informāciju pārējām dalībvalstīm kopā ar atsauksmēm, ko tā uzskata par piemērotām, un nodrošina informācijas publisku pieejamību. Šādus paziņojumus apspriedīs kontaktkomitejā saskaņā ar 53. panta 4. punktā noteikto kārtību.
5. Pārvedamos vērtspapīrus un 3. un 4. punktā norādītos naudas tirgus instrumentus neņem vērā, piemērojot 2. punktā norādīto 40 % limitu.
Šā panta 1., 2., 3. un 4. punktā paredzētos limitus nedrīkst apvienot, un tādējādi ieguldījumi vienas emitentiestādes emitētajos pārvedamajos vērtspapīros vai naudas tirgus instrumentos, vai noguldījumos vai atvasinātos instrumentos šajā iestādē, kas veikti saskaņā ar 1., 2., 3. un 4. punktu, nekādos apstākļos kopumā nepārsniedz 35 % no PVKIU aktīviem.
Aprēķinātu šajā pantā ietvertos limitus, sabiedrības, kas konsolidēto pārskatu dēļ ir iekļautas vienā grupā saskaņā ar Direktīvu 83/349/EEK [8] vai atzītiem starptautiskiem grāmatvedības noteikumiem, uzskata par vienotu organizāciju.
Dalībvalstis var atļaut kumulatīvu ieguldījumu pārvedamos vērtspapīros un naudas tirgus instrumentos šajā grupā līdz 20 %."
11. Iekļauj šādu pantu:
"22.a pants 1. Neskarot 25. pantā noteiktos limitus, dalībvalstis šādos gadījumos var paaugstināt 22. pantā noteiktos limitus maksimāli līdz 20 % attiecībā uz tās pašas organizācijas emitētām akcijām un/vai parāda vērtspapīriem, ja saskaņā ar fonda nolikumu vai dibināšanas dokumentiem PVKIU ieguldījumu politikas mērķis ir noteiktu akciju vai parāda instrumentu indeksa, ko atzīst kompetentās iestādes, sastāva replikācija:
- sastāvs ir pietiekami daudzveidīgs,
- indekss ir adekvāts attiecīgā tirgus standarts,
- tas ir atbilstoši publicēts.
2. Dalībvalstis var paaugstināt 1. punktā noteikto limitu maksimāli līdz 35 %, ja to attaisno ārkārtēji tirgus nosacījumi, jo īpaši regulētajos tirgos, kuros dažu veidu pārvedami vērtspapīri vai naudas tirgus instrumenti ir lielā mērā dominējoši. Ieguldījumu līdz šim limitam atļauj attiecībā tikai uz vienu emitentu."
12. Direktīvas 23. panta 1. punktā aiz vārda "vērtspapīros" pievieno vārdus "un naudas tirgus instrumentos".
13. Direktīvas 24. pantu aizstāj ar šādu pantu: "24. pants
1. PVKIU var iegādāties PVKIU un citu 19. panta 1. punkta e) apakšpunktā norādīto kolektīvo ieguldījumu uzņēmumu sertifikātus, ja ne vairāk kā 10 % tā aktīvu ir ieguldīti individuāla rakstura PVKIU vai cita kolektīvo ieguldījumu uzņēmuma sertifikātos. Dalībvalstis var paaugstināt šo limitu maksimāli līdz 20 %.
2. Ieguldījumi tādu kolektīvo ieguldījumu uzņēmumu sertifikātos, kas nav PVKIU, kopumā nedrīkst pārsniegt 30 % no PVKIU aktīviem.
Dalībvalstis var atļaut, ka gadījumā, ja PVKIU ir iegādājies PVKIU un/vai citu kolektīvo ieguldījumu uzņēmumu sertifikātus, attiecīgā PVKIU vai citu kolektīvo ieguldījumu uzņēmumu aktīvi, lai piemērotu tiem 22. pantā noteiktos limitus, nav jāapvieno.
3. Ja PVKIU veic ieguldījumus tādu citu PVKIU un/vai citu kolektīvo ieguldījumu uzņēmumu sertifikātos, ko tieši vai deleģēšanas kārtībā pārvalda viena un tā pati pārvaldības sabiedrība vai cita sabiedrība, kuru ar pārvaldības sabiedrību saista kopīga vadība vai kontrole, vai būtiska tieša vai netieša līdzdalība, šī pārvaldības sabiedrība vai attiecīgā minētā sabiedrība nedrīkst iekasēt parakstīšanas vai dzēšanas maksu par PVKIU ieguldījumu šo citu PVKIU un/vai citu kolektīvo ieguldījumu uzņēmumu sertifikātos.
PVKIU, kas būtisku savu aktīvu daļu iegulda citos PVKIU un/vai kolektīvo ieguldījumu uzņēmumos, prospektā paziņo pārvaldīšanas maksas maksimālo apjomu, kādu var noteikt gan pašam PVKIU, gan citiem PVKIU un/vai kolektīvo ieguldījumu uzņēmumiem, kuros tas plāno veikt ieguldījumus. Savā gada pārskatā PVKIU norāda maksimālo pārvaldīšanas maksas apjomu, kas iekasēts gan no paša PVKIU, gan no PVKIU un/vai citiem kolektīvo ieguldījumu uzņēmumiem, kuros attiecīgais PVKIU veic ieguldījumus."
14. Iekļauj šādu pantu: "24.a pants
1. Prospektā norāda, kādās aktīvu kategorijās PVKIU ir pilnvarots veikt ieguldījumus. Prospektā norāda, ja ir atļauti darījumi ar atvasinātiem finanšu instrumentiem; šajā gadījumā prospektā jāiekļauj skaidrs paziņojums, kurā norāda, vai šīs darbības var veikt cenu fiksēšanas nolūkā vai nolūkā sasniegt ieguldījumu mērķi, kā arī iespējamais atvasinātu finanšu instrumentu izmantošanas rezultāts attiecībā uz riska profilu.
2. Ja PVKIU galvenokārt veic ieguldījumus 19. pantā noteikto aktīvu kategorijā, kas nav pārvedami vērtspapīri un naudas tirgus instrumenti, vai veic akciju vai parāda vērtspapīru indeksa replikāciju saskaņā ar 22.a pantu, tā prospektā un, attiecīgā gadījumā, jebkurā citā reklāmas literatūrā jāiekļauj skaidri pamanāms paziņojums, kas pievērš uzmanību PVKIU ieguldījumu politikai.
3. Ja portfeļa sastāva vai iespējami izmantoto portfeļa pārvaldības metožu dēļ PVKIU neto aktīvu vērtība var izrādīties ļoti nepastāvīga, PVKIU prospektā un, attiecīgā gadījumā, citā reklāmas literatūrā jāiekļauj skaidri pamanāms paziņojums, kas vērš uzmanību uz šo iezīmi.
4. Pēc ieguldītāja lūguma pārvaldības sabiedrībai jāsniedz arī papildu informācija attiecībā uz daudzuma limitiem, ko piemēro PVKIU riska pārvaldībā, attiecībā uz tālab izvēlētajām metodēm un galveno instrumentu kategoriju "risku un ienesīguma" jaunāko novērtējumu."
15. Direktīvas 25. panta 2. punktā veic šādus grozījumus.
1. Trešo ievilkumu aizstāj ar šādu ievilkumu: - "— 25 % no sertifikātiem, kas pieder kādam atsevišķam PVKIU un/vai citam kolektīvo ieguldījumu uzņēmumam 1. panta 2. punkta pirmā un otrā ievilkuma nozīmē".
2. Pievieno šādu ievilkumu: - "— 10 % no naudas tirgus instrumentiem, ko emitējis kāds atsevišķs emitents".
16. Direktīvas 25. panta 2. punkta otro teikumu aizstāj ar šādu teikumu: "Šā punkta otrajā, trešajā un ceturtajā ievilkumā noteiktos limitus iegādes brīdī var neņemt vērā, ja tobrīd nav iespējams aprēķināt parāda vērtspapīru vai naudas tirgus instrumentu bruto vērtību vai emitējamo vērtspapīru tīro vērtību."
17. Direktīvas 25. panta 3. punkta a), b) un c) apakšpunktā aiz vārda "vērtspapīriem" pievieno vārdus "un naudas tirgus instrumentiem".
18. Direktīvas 25. panta 3. punkta e) apakšpunktu aizstāj ar šādu apakšpunktu: "e) ieguldījumu sabiedrības vai ieguldījumu sabiedrību turētām akcijām tādu meitasuzņēmumu kapitālā, kas veic tikai pārvaldības, konsultatīvo vai tirdzniecības darbību valstī, kurā attiecīgais meitasuzņēmums atrodas, attiecībā uz sertifikātu atpirkšanu pēc sertifikātu turētāju lūguma vienīgi šīs sabiedrības vai sabiedrību vārdā".
19. Direktīvas 26. panta 1. punktu aizstāj ar šādu punktu: "1. PVKIU nav jāievēro šajā iedaļā noteiktie ierobežojumi, izmantojot parakstīšanas tiesības attiecībā uz pārvedamiem vērtspapīriem vai naudas tirgus instrumentiem, kas ir to aktīvu sastāvdaļa.
Nodrošinot dalīta riska principa ievērošanu, dalībvalstis var atļaut tādiem PVKIU, kuru darbības atļauja piešķirta nesen, atkāpties no 22., 22.a, 23. un 24. panta sešus mēnešus pēc darbības atļaujas saņemšanas dienas."
20. Direktīvas 41. panta 2. punktu aizstāj ar šādu punktu: "2. Šā panta 1. punkts neliedz šādiem uzņēmumiem iegādāties pārvedamus vērtspapīrus, naudas tirgus instrumentus vai citus 19. panta 1. punkta e), g) un h) apakšpunktā norādītos finanšu instrumentus, kas nav pilnībā apmaksāti."
22. Aiz 53. panta iekļauj šādu pantu: "53.a pants
1. Papildus 53. panta 1. punktā paredzētajām funkcijām kontaktkomiteja var sanākt arī kā regulatīva komiteja Lēmuma 1999/468/EK [9] 5. panta nozīmē, lai palīdzētu Komisijai attiecībā uz tehniskiem pielāgojumiem, kas jāveic šajā direktīvā šādās jomās:
- definīciju precizējums, lai nodrošinātu šīs direktīvas vienotu piemērošanu visā Kopienā,
- terminoloģijas sakārtošana un definīciju strukturēšana saskaņā ar turpmākiem tiesību aktiem par PVKIU un jautājumiem, kas ar tiem saistīti.
2. Ja atsaucas uz šo punktu, tad piemēro Lēmuma 1999/468/EK 5. un 7. pantu, ņemot vērā minētā lēmuma 8. panta noteikumus.
Lēmuma 1999/468/EK 5. panta 6. punktā paredzētais termiņš ir trīs mēneši.
3. Komiteja apstiprina savu reglamentu."
2. pants
1. Vēlākais, līdz 2005. gada 13. februārim Komisija nosūta Eiropas Parlamentam un Padomei ziņojumu par Direktīvas 85/611/EEK, kurā izdarīti grozījumi, piemērošanu un, attiecīgā gadījumā, grozījumu priekšlikumus. Šajā ziņojumā jo īpaši:
a) analizē, kā padziļināt un paplašināt PVKIU vienoto tirgu, jo īpaši attiecībā uz PVKIU (ieskaitot trešo personu fondus) pārrobežu tirdzniecību, pārvaldības sabiedrību apliecības darbību, vienkāršotā prospekta kā informatīva un tirdzniecības līdzekļa darbību, palīgdarbību apjoma pārskatu un iespējas uzlabot uzraudzības iestāžu sadarbību attiecībā uz šīs direktīvas kopīgu interpretāciju un piemērošanu;
b) pārskata šīs direktīvas darbības jomu, kā tā piemērojama dažādiem produktu tipiem (piemēram, institucionālie fondi, nekustamā īpašuma fondi, mātes fondi un drošības fondi); pētījumā jo īpaši būtu jākoncentrējas uz šādu fondu tirgus lielumu, attiecīgā gadījumā, uz šo fondu regulēšanu dalībvalstīs un turpmākas šo fondu saskaņošanas vajadzības novērtējumu;
c) novērtē fondu organizāciju, ieskaitot deleģēšanas noteikumus un praksi, kā arī fonda vadītāja un depozitārija attiecības;
d) pārskata PVKIU ieguldījumu noteikumus, piemēram, atvasinātu instrumentu un citu instrumentu un metožu izmantošanu attiecībā uz vērtspapīriem, indeksu fondu regulēšanu, naudas tirgus instrumentu regulēšanu, noguldījumus, fondu savstarpējo ieguldījumu regulēšanu, kā arī dažādos ieguldījumu limitus;
e) analizē pārvaldības sabiedrību pārvaldītu fondu un "pašpārvaldes" ieguldījumu sabiedrību konkurētspēju.
Sagatavojot ziņojumu, Komisija pēc iespējas plaši apspriežas ar dažādu nozaru speciālistiem un klientu grupām, kā arī uzraudzības institūcijām.
2. Dalībvalstis var piešķirt PVKIU, kas pastāv šīs direktīvas spēkā stāšanās dienā, termiņu, kas nepārsniedz 60 mēnešus no šīs direktīvas spēkā stāšanās dienas, lai tie atbilstu valstu attiecīgajiem jaunajiem tiesību aktiem.
3. pants
Vēlākais, līdz 2003. gada 13. augustam dalībvalstis pieņem normatīvus un administratīvus aktus, kas vajadzīgi, lai izpildītu šās direktīvas prasības. Par tiem dalībvalstis tūlīt informē Komisiju.
Tās piemēro šos aktus vēlākais no 2004. gada 13. februāra.
Kad dalībvalstis pieņem šos tiesību aktus, tajos ietver atsauci uz šo direktīvu vai šādu atsauci pievieno to oficiālai publikācijai. Dalībvalstis nosaka metodes, kā izdarīt šādas atsauces.
4. pants
Šī direktīva stājas spēkā tās publicēšanas dienā Eiropas Kopienu Oficiālajā Vēstnesī.
5. pants
Šī direktīva ir adresēta dalībvalstīm.
Komisijas Regula (EK) Nr. 70/2001
(2001. gada 12. janvāris)
par EK Līguma 87. un 88. panta piemērošanu, sniedzot valsts atbalstu maziem un vidējiem uzņēmumiem
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1998. gada 7. maija Regulu (EK) Nr. 994/98 par Eiropas Kopienas dibināšanas līguma 92. un 93. panta piemērošanu dažām horizontālā valsts atbalsta kategorijām [1], un jo īpaši tās 1. panta 1. punkta a) apakšpunkta i) punktu un b) apakšpunktu,
publicējusi šīs regulas projektu [2],
apspriedusies ar Valsts atbalsta padomdevēju komiteju,
tā kā:
(1) Regula (EK) Nr. 994/98 pilnvaro Komisiju saskaņā ar Līguma 87. pantu deklarēt, ka ar dažiem nosacījumiem atbalsts maziem un vidējiem uzņēmumiem ir saderīgs ar kopīgo tirgu un nav pakļauts Līguma 88. panta 3. punkta prasībai par paziņošanu.
(2) Regula (EK) Nr. 994/98 arī pilnvaro Komisiju saskaņā ar Līguma 87. pantu deklarēt, ka atbalsts, kas atbilst Komisijas apstiprinātai reģionālā atbalsta piešķiršanas kartei katrai dalībvalstij, ir saderīgs ar kopējo tirgu un nav pakļauts Līguma 88. panta 3. punkta prasībai par paziņošanu.
(3) Komisija piemērojusi Līguma 87. un 88. pantu maziem un vidējiem uzņēmumiem atbalstāmos reģionos un ārpus tiem un nesen arī paziņojusi savu politiku Kopienas pamatnostādnēs par valsts atbalstu maziem un vidējiem uzņēmumiem [3] un pamatnostādnēs par valsts reģionālo atbalstu [4]. Ņemot vērā Komisijas ievērojamo pieredzi šo pantu piemērošanā maziem un vidējiem uzņēmumiem un ņemot vērā vispārējos dokumentus, kas attiecas uz maziem un vidējiem uzņēmumiem un uz reģionālo atbalstu, par ko Komisija paziņojusi, pamatojoties uz šiem noteikumiem, ir lietderīgi, nevājinot Komisijas uzraudzību, lai nodrošinātu efektīvu uzraudzību un vienkāršotu pārvaldi, ka Komisija izmantotu ar Regulu (EK) Nr. 994/98 nodotās pilnvaras.
(4) Šī regula neskar dalībvalstu iespēju paziņot par atbalstu maziem un vidējiem uzņēmumiem. Šādus paziņojumus Komisija vērtēs, jo īpaši ņemot vērā šajā regulā izklāstītos kritērijus. Pamatnostādnes par valsts atbalstu maziem un vidējiem uzņēmumiem būtu jāatceļ no šīs regulas spēkā stāšanās dienas, jo pamatnostādņu saturu aizstāj šī regula.
(5) Maziem un vidējiem uzņēmumiem ir izšķirīga loma darbavietu radīšanā un tie parasti darbojas kā sociālās stabilitātes un ekonomikas attīstības faktors. Tomēr to attīstību var ierobežot tirgus nepilnības. Tiem bieži ir grūtības iegūt kapitālu vai kredītu, ievērojot dažu finanšu tirgu piesardzību un ierobežotās garantijas, kādas minētie uzņēmumi var piedāvāt. Ierobežotie resursi var ierobežot arī to piekļūšanu informācijai, īpaši attiecībā uz jauno tehnoloģiju un potenciāliem tirgiem. Ņemot vērā šos apsvērumus, ar šo regulu atbrīvotā atbalsta mērķis ir atvieglot mazo un vidējo uzņēmumu komercdarbības attīstību ar nosacījumu, ka šāds atbalsts neietekmē negatīvi tirdzniecības nosacījumus tādā mērā, kas ir pretrunā vispārējām interesēm.
(6) Šī regula atbrīvo atbalstu, kas atbilst visām attiecīgajām šīs regulas prasībām, un atbrīvo atbalsta programmas ar nosacījumu, ka atbalsts, ko var piešķirt saskaņā ar šādu programmu, atbilst visām attiecīgajām šīs regulas prasībām. Lai nodrošinātu efektīvu pārraudzību un vienkāršotu pārvaldi, nevājinot Komisijas uzraudzību, atbalsta programmām un individuālajam atbalstam, kas nav ietverts atbalsta programmā, jāsatur skaidri izteikta atsauce uz šo regulu.
(7) Šo regulu būtu jāpiemēro, neskarot īpašus noteikumus regulās un direktīvās, kas attiecas uz valsts atbalstu dažās nozarēs un kas pašlaik ir kuģubūvei, un šo regulu nepiemēro lauksaimniecībai, zivsaimniecībai un akvakultūrai.
(8) Lai likvidētu atšķirības, kas varētu radīt konkurences traucējumus, lai atvieglotu koordināciju starp dažādām Kopienas un valstu iniciatīvām attiecībā uz maziem un vidējiem uzņēmumiem, un administratīvās skaidrības un juridiskās noteiktības dēļ šajā regulā izmantotā mazo un vidējo uzņēmumu definīcija ir tā, kas izklāstīta Komisijas 1996. gada 3. aprīļa Ieteikumā 96/280/EK par mazo un vidējo uzņēmumu definīciju [5]. Šī definīcija izmantota arī Kopienas pamatnostādnēs par valsts atbalstu maziem un vidējiem uzņēmumiem [6].
(9) Saskaņā ar izveidoto Komisijas praksi un lai labāk nodrošinātu, ka atbalsts ir samērīgs un nepārsniedz vajadzīgo summu, ierobežojumi jāizsaka kā atbalsta intensitāte attiecībā pret kompensējamo izmaksu kopumu, nevis kā maksimālā atbalsta summa.
(10) Lai noteiktu, vai atbalsts ir saderīgs ar kopējo tirgu saskaņā ar šo regulu, jāņem vērā atbalsta intensitāte un tātad atbalsta summa, kas izteikta kā subsīdijas ekvivalents. Vairākos daļu maksājumos maksājamā atbalsta subsīdijas ekvivalenta aprēķinam un atbalsta aprēķinam aizdevuma veidā ar atvieglotiem nosacījumiem jāizmanto piešķiršanas laikā dominējošās tirgus procentu likmes. Lai vienveidīgi, caurskatāmi un vienkārši piemērotu noteikumus par valsts atbalstu, šajā regulā tirgus likmes būtu jāuzskata par standartlikmēm ar nosacījumu, ka aizdevumu ar atvieglotiem nosacījumiem gadījumā aizdevumu garantē standarta nodrošinājums un ka tas nav saistīts ar nesamērīgu risku. Standartlikmēm būtu jābūt tām, ko, pamatojoties uz objektīviem kritērijiem, Komisija periodiski nosaka un publicē Eiropas Kopienu Oficiālajā Vēstnesī un internetā.
(11) Ņemot vērā atšķirības starp maziem uzņēmumiem un vidējiem uzņēmumiem, būtu jānosaka atšķirīga atbalsta intensitātes augšējā robeža maziem uzņēmumiem un vidējiem uzņēmumiem.
(12) Atbalsta intensitātes augšējā robeža, ņemot vērā Komisijas pieredzi, būtu jānosaka līmenī, kas pareizi uztur līdzsvaru starp konkurences izkropļojumu samazināšanu līdz minimumam nozarē, kas saņem atbalstu, un starp mazo un vidējo uzņēmumu komercdarbības attīstības sekmēšanu.
(13) Lietderīgi izveidot turpmākus nosacījumus, kādiem būtu jāatbilst atbalsta programmām vai individuālam atbalstam, kas ir atbrīvoti ar šo regulu. Ņemot vērā Līguma 87. panta 3. punkta c) apakšpunktu, parasti šāda atbalsta rezultātam nebūtu tikai nepārtraukti vai periodiski jāsamazina darbības izmaksas, kuras parasti būtu jāuzņemas saņēmējam, bet atbalstam jābūt samērīgam ar trūkumiem, kas ir jāpārvar, lai nodrošinātu sociāli ekonomiskos ieguvumus, kurus uzskata par atbilstīgiem Kopienas interesēm. Tādēļ ir lietderīgi ierobežot šīs regulas darbības jomu ar atbalstu, ko piešķir sakarā ar dažiem materiāliem un nemateriāliem ieguldījumiem, dažiem pakalpojumiem, kurus sniedz atbalsta saņēmējiem, un dažām citām darbībām. Ņemot vērā Kopienas jaudu pārpalikumu transporta nozarē, izņemot dzelzceļu ritošo sastāvu, kompensējamās ieguldījumu izmaksās uzņēmumiem, kuru galvenā saimnieciskā darbība ir transporta nozarē, nebūtu jāietver transportlīdzekļi un aprīkojums.
(14) Šī regula neskar atbalstu maziem un vidējiem uzņēmumiem neatkarīgi no atrašanās vietas. Ieguldījumi un darbavietu radīšana var veicināt Kopienas mazāk labvēlīgo reģionu attīstību. Mazie un vidējie uzņēmumi šajos reģionos cieš gan no atrašanās vietas strukturāli neizdevīga stāvokļa, gan no grūtībām, kas izriet no uzņēmumu lieluma. Tādēļ lietderīgi, lai mazie un vidējie uzņēmumi atbalstāmos reģionos izmantotu augstākus ierobežojumus.
(15) Lai ieguldījumiem kapitālā nedotu priekšrocības pār darbaspēka faktoru, būtu jāparedz iespēja izmērīt atbalstu ieguldījumam, pamatojoties uz ieguldījuma izmaksām vai uz papildus radīto darbavietu izmaksām, kas saistītas ar ieguldījumu projekta veikšanu.
(16) Ņemot vērā Pasaules tirdzniecības organizācijas (PTO) Nolīgumu par subsīdijām un kompensācijas pasākumiem [7], šai regulai nebūtu jāatbrīvo eksporta atbalsts vai atbalsts par labu vietējām precēm pret importētām precēm. Atbalsts attiecībā uz izmaksām par dalību gadatirgos vai par mācībām vai konsultantu pakalpojumiem, kas vajadzīgs jauna vai esoša ražojuma laišanai jaunā tirgū, parasti nav eksporta atbalsts.
(17) Ņemot vērā vajadzību uzturēt līdzsvaru starp konkurences traucējumu samazināšanu līdz minimumam nozarē, kas saņem atbalstu, un šīs regulas mērķiem, tai nebūtu jāatbrīvo individuālā atbalsta dotācijas, kas pārsniedz noteiktu maksimālo summu, neatkarīgi no tā, vai dotācijas ir vai nav piešķirtas saskaņā ar atbalsta programmu, kas atbrīvota ar šo regulu.
(18) Lai nodrošinātu, ka atbalsts nepieciešams un ir kā pamudinājums attīstīt konkrētas darbības, šai regulai nebūtu jāatbrīvo atbalsta darbības, ar ko saņēmējs nodarbotos tikai tirgus nosacījumu dēļ.
(19) Šai regulai nebūtu jāatbrīvo atbalsts, kas uzkrāts ar citu valsts atbalstu, tai skaitā ar valsts, reģionālo vai vietējo iestāžu piešķirtu atbalstu vai ar Kopienas līdzdalību attiecībā uz tām pašām kompensējamām izmaksām, ja šāda uzkrāšana pārsniedz šajā regulā noteiktos ierobežojumus.
(20) Lai nodrošinātu caurskatāmību un efektīvu uzraudzību saskaņā ar Regulas (EK) Nr. 994/98 3. pantu, lietderīgi noteikt standarta veidlapu, kurā dalībvalstīm būtu jāsniedz Komisijai kopsavilkuma informācija vienmēr, kad saskaņā ar šo regulu īsteno atbalsta programmu vai piešķir individuālu atbalstu ārpus šādām programmām, lai informāciju publicētu Eiropas Kopienu Oficiālajā Vēstnesī. To pašu iemeslu dēļ lietderīgi izveidot noteikumus attiecībā uz uzskaiti, kas dalībvalstīm būtu jāveic par atbalstu, kas ar šo regulu ir atbrīvots. Ir lietderīgi, lai Komisija ikgadējiem ziņojumiem, ko dalībvalstis iesniedz Komisijai, noteiktu īpašas prasības, ieskaitot datorizētajai informācijai, ņemot vērā vajadzīgās tehnoloģijas plašo pieejamību.
(21) Ņemot vērā Komisijas pieredzi un jo īpaši to, cik bieži parasti jāpārskata valsts atbalsta politika, lietderīgi ierobežot šīs regulas piemērošanas laika posmu. Ja šīs regulas darbības laiks netiek pagarināts, ar šo regulu jau atbrīvoto atbalsta programmu atbrīvojumam ir jāturpinās sešus mēnešus,
IR PIEŅĒMUSI ŠO REGULU.
1. pants
Darbības joma
1. Neskarot īpašas Kopienas regulas vai direktīvas, kas atbilstīgi EK Līgumam regulē valsts atbalsta piešķiršanu īpašās nozarēs, neatkarīgi no tā, vai tās ir vairāk vai mazāk ierobežojošas nekā šī regula, šo regulu piemēro maziem un vidējiem uzņēmumiem piešķiramajam atbalstam visās nozarēs.
2. Šī direktīva neattiecas uz:
a) darbībām, kas saistītas ar Līguma I pielikumā uzskaitītās produkcijas ražošanu, pārstrādi vai laišanu tirgū;
b) atbalstu darbībām, kas saistītas ar eksportu, proti, atbalstu, kas tieši saistīts ar eksportējamiem daudzumiem, ar izplatīšanas tīkla izveidi vai darbību vai ar citiem kārtējiem izdevumiem, kas saistīti ar eksporta darbību;
c) atbalstu, ko nosaka vietējo preču izmantošana par sliktu importētām precēm.
2. pants
Definīcijas
Šajā regulā:
a) "atbalsts" ir visi pasākumi, kas atbilst Līguma 87. panta 1. punktā noteiktajiem kritērijiem;
b) "mazie un vidējie uzņēmumi" ir uzņēmumi, kas definēti I pielikumā;
c) "materiālie ieguldījumi" ir ieguldījumi noteiktos fiziskajos pamatlīdzekļos, kas attiecas uz jauna uzņēmuma izveidošanu, esoša uzņēmuma paplašināšanu vai iesaistīšanu darbībā, kas ietver esoša uzņēmuma ražojuma vai ražošanas procesa būtisku maiņu (jo īpaši racionalizācijas, diversifikācijas vai modernizācijas dēļ). Ieguldījumu pamatlīdzekļos, kas izdarīts, pārņemot uzņēmumu, kurš ir slēgts vai būtu slēgts, ja tas nebūtu iegādāts, arī uzskata par materiālu ieguldījumu;
d) "nemateriālie ieguldījumi" ir ieguldījumi tehnoloģijas nodošanā, iegādājoties patentu tiesības, licences, speciālo profesionālo informāciju vai nepatentētas tehniskās zināšanas;
e) "bruto atbalsta intensitāte" ir atbalsta summa, kas izteikta procentos no projekta kompensējamām izmaksām. Visi izmantojamie skaitļi ir pirms tiešo nodokļu atskaitīšanas. Ja atbalstu piešķir citā veidā, nevis kā dotāciju, atbalsta summa ir atbalsta subsīdijas ekvivalents. Atbalstu, ko maksā vairākos daļu maksājumos, diskontē atbilstīgi tā vērtībai piešķiršanas brīdī. Diskontēšanā un atbalsta summas aprēķinā aizdevumam ar atvieglotiem nosacījumiem izmantojamā procentu likme ir standarta likme, kas piemērojama piešķiršanas laikā;
f) "neto atbalsta intensitāte" ir atbalsta summa pēc nodokļu atskaitīšanas, kas izteikta procentos no projekta kompensējamām izmaksām;
g) "darbinieku skaits" ir gada darba vienību (GDV) skaits, proti, vienā gadā uz pilnu slodzi nodarbināto personu skaits, daļas slodzes un sezonas darbs ir GVD daļas.
3. pants
Atbrīvošanas nosacījumi
1. Individuālais atbalsts ārpus programmām, kas atbilst visiem šīs regulas nosacījumiem, ir saderīgs ar kopējo tirgu Līguma 87. panta 3. punkta nozīmē, un to atbrīvo no Līguma 88. panta 3. punktā minētās paziņošanas prasības ar nosacījumu, ka tajā ir skaidri izteikta atsauce uz šo regulu, citējot tās nosaukumu un publikācijas atsauci Eiropas Kopienu Oficiālajā Vēstnesī.
2. Atbalsta programmas, kas atbilst visiem šīs regulas nosacījumiem, ir saderīgas ar kopējo tirgu Līguma 87. panta 3. punkta nozīmē, un tās atbrīvo no Līguma 88. panta 3. punktā minētās paziņošanas prasības ar nosacījumu, ka
a) atbalsts, ko var piešķirt saskaņā ar šādu programmu, atbilst visiem šīs regulas nosacījumiem;
b) programmā ir skaidri izteikta atsauce uz šo regulu, kas citē tās nosaukumu un publikācijas atsauci Eiropas Kopienu Oficiālajā Vēstnesī.
3. Atbalsts, ko piešķir saskaņā ar 2. punktā minētajām programmām, ir saderīgs ar kopējo tirgu Līguma 87. panta 3. punkta nozīmē, un to atbrīvo no Līguma 88. panta 3. punktā minētās paziņošanas prasības ar nosacījumu, ka piešķirtais atbalsts tieši atbilst visiem šīs regulas nosacījumiem.
4. pants
Ieguldījumi
1. Atbalsts materiālajiem ieguldījumiem un nemateriālajiem ieguldījumiem Kopienā vai ārpus tās ir saderīgs ar kopējo tirgu Līguma 87. panta 3. punkta nozīmē, un to atbrīvo no Līguma 88. panta 3. punkta prasības par paziņošanu, ja tas atbilst 2. līdz 6. punkta nosacījumiem.
2. Bruto atbalsta intensitāte nepārsniedz
a) 15 % maziem uzņēmumiem,
b) 7,5 % vidējiem uzņēmumiem.
3. Ja ieguldījumus izdara reģionos, kas var pretendēt uz reģionālo atbalstu, tad reģionālo ieguldījumu atbalsta augšējo robežu, kas noteikta Komisijas apstiprinātā kartē katrai dalībvalstij, atbalsta intensitāte pārsniedz ne vairāk kā
a) 10 bruto procentu punktus reģionos, uz ko attiecas 87. panta 3. punkta c) apakšpunkts, ar nosacījumu, ka kopējā neto atbalsta intensitāte nepārsniedz 30 % vai
b) 15 bruto procentu punktus reģionos, uz ko attiecas 87. panta 3. punkta a) apakšpunkts, ar nosacījumu, ka kopējā neto atbalsta intensitāte nepārsniedz 75 %.
Augstāku reģionālā atbalsta augšējo robežu piemēro tikai tad, ja atbalstu piešķir atbilstīgi nosacījumam, ka ieguldījumu patur saņēmējā reģionā vismaz piecus gadus un ka saņēmēja ieguldījums tā finansējumā ir vismaz 25 %.
4. Augšējo robežu, kas noteikta 2. un 3. punktā, piemēro atbalsta intensitātei, ko aprēķina kā procentus no ieguldījuma kompensējamām izmaksām vai kā procentus no darbaspēka izmaksām, kur radītas darbavietas, īstenojot ieguldījumu (atbalsta darbavietu radīšanai), vai no abu apvienojuma ar nosacījumu, ka atbalsts nepārsniedz labvēlīgāko summu, kas iegūta, piemērojot kādu no aprēķiniem.
5. Ja atbalstu aprēķina, pamatojoties uz ieguldījumu izmaksām, materiālā ieguldījuma kompensējamās izmaksas ir izmaksas, kas attiecas uz ieguldījumu zemes iegādē, ēkās, iekārtās un aprīkojumā. Transporta nozarē, izņemot dzelzceļa ritošo sastāvu, transportlīdzekļus un transporta aprīkojumu, neiekļauj kompensējamās izmaksās. Nemateriālo ieguldījumu kompensējamās izmaksas ir tehnoloģijas iegādes izmaksas.
6. Ja atbalstu aprēķina, pamatojoties uz radītajām darbavietām, atbalsta summu izsaka kā procentus no darbaspēka izmaksām divu gadu laikā attiecībā uz radītajām darbavietām saskaņā ar šādiem nosacījumiem:
a) darbavietu radīšana ir saistīta ar projekta izpildes ieguldījumu materiālos vai nemateriālos aktīvos. Darbavietas rada trīs gadu laikā pēc ieguldījumu pabeigšanas;
b) ieguldījumu projekts izraisa darbinieku skaita tīru pieaugumu attiecīgajā uzņēmumā, salīdzinot ar vidējo pieaugumu iepriekšējos divpadsmit mēnešos un
c) radītās darbavietas saglabā vismaz piecu gadu laikā.
5. pants
Konsultācijas un citi pakalpojumi un darbības
Atbalsts maziem un vidējiem uzņēmumiem, kas atbilst šādiem nosacījumiem, ir saderīgs ar kopējo tirgu Līguma 87. panta 3. punkta nozīmē, un to atbrīvo no Līguma 88. panta 3. punktā minētās paziņošanas prasības:
a) pakalpojumiem, ko sniedz pieaicināti konsultanti, bruto atbalsts nepārsniedz 50 % no šādu pakalpojumu izmaksām. Attiecīgie pakalpojumi nav pastāvīga vai periodiska darbība, un tie neattiecas uz uzņēmuma parasto darbību izdevumiem, tādiem kā kārtējie konsultāciju pakalpojumi nodokļu jautājumos, parastie juridiskie pakalpojumi vai reklāma;
b) līdzdalībai gadatirgos un izstādēs bruto atbalsts nepārsniedz 50 % no papildu izmaksām par stenda nomu, izveidošanu un ekspluatāciju. Atbrīvojumu piemēro tikai uzņēmuma pirmajai dalībai konkrētā gadatirgū vai izstādē.
6. pants
Lielas individuālā atbalsta dotācijas
Šī regula neatbrīvo individuālā atbalsta dotāciju, ja tā atbilst vienam no šādiem ierobežojumiem:
a) visa projekta kopējās kompensējamās izmaksas ir vismaz EUR 25000000 un
i) apgabalos, kas nevar pretendēt uz reģionālo atbalstu, bruto atbalsta intensitāte ir vismaz 50 % no 4. panta 2. punktā noteiktās augšējās robežas;
ii) reģionos, kas var pretendēt uz reģionālo atbalstu, neto atbalsta intensitāte ir vismaz 50 % no neto atbalsta augšējās robežas, kas noteikta reģionālā atbalsta kartē attiecīgajam reģionam vai
b) kopējā bruto atbalsta summa ir vismaz EUR 15000000.
7. pants
Atbalsta nepieciešamība
Šī regula atbrīvo atbalstu tikai tad, ja pirms darba uzsākšanas pie projekta, kas saņem atbalstu:
- saņēmējs ir iesniedzis atbalsta pieteikumu dalībvalstij vai
- dalībvalsts ir pieņēmusi tiesību normas, kas nosaka juridisko pamatu uz atbalstu saskaņā ar objektīviem kritērijiem, un dalībvalstij papildu lēmumi nav jāpieņem.
8. pants
Uzkrāšana
1. Atbalsta augšējo robežu, kas noteikta 4., 5. un 6. pantā, piemēro neatkarīgi no tā, vai projekta atbalstu pilnībā finansē no valsts līdzekļiem, vai daļēji to finansē Kopiena.
2. Atbalstu, ko ar šo regulu atbrīvo, neuzkrāj ar citu valsts atbalstu Līguma 87. panta 1. punkta nozīmē vai ar citu Kopienas finansējumu attiecībā uz tām pašām kompensējamām izmaksām, ja tāda uzkrāšana radītu atbalsta intensitāti, kas pārsniegtu šajā regulā noteikto.
9. pants
Caurskatāmība un uzraudzība
1. Īstenojot atbalsta programmu vai piešķirto individuālo atbalstu ārpus programmas, kas ir atbrīvots ar šo regulu, 20 darba dienu laikā dalībvalstis nosūta Komisijai informācijas kopsavilkumu saskaņā ar II pielikumā izstrādāto paraugu, lai publicētu Eiropas Kopienu Oficiālajā Vēstnesī, kas attiecas uz šādu atbalsta programmu vai individuālo atbalstu.
2. Dalībvalstis veic detalizētu uzskaiti par atbalsta programmām, kas atbrīvotas ar šo regulu, par individuālu atbalstu, kas piešķirts saskaņā ar šīm programmām, un individuālu atbalstu, kas atbrīvots ar šo regulu un piešķirts ārpus pastāvošajām atbalsta programmām. Šādi dati ir visa vajadzīgā informācija, lai konstatētu, ka izpildīti visi šajā regulā izklāstītie atbrīvošanas nosacījumi, ieskaitot informāciju par uzņēmējsabiedrības MVU statusu. Datus, kas attiecas uz individuālu atbalstu, dalībvalstis glabā 10 gadus, sākot no dienas, kad tas piešķirts, un attiecībā uz atbalsta programmu — 10 gadus, sākot no dienas, kad saskaņā ar šādu programmu piešķirts pēdējais individuālais atbalsts. Pēc rakstiska uzaicinājuma attiecīgā dalībvalsts sniedz Komisijai 20 darba dienu laikā vai tādā ilgākā laika posmā, kāds var būt noteikts uzaicinājumā, visu informāciju, kādu Komisija uzskata par vajadzīgu, lai novērtētu, vai šīs regulas noteikumi ir izpildīti.
3. Dalībvalstis par šīs regulas piemērošanu attiecībā uz visu kalendāra gadu vai tā daļu, kura laikā šī regula ir piemērojama, apkopo ziņojumu atbilstīgi III pielikumā noteiktajam paraugam, kā arī datorizētā veidā. Dalībvalstis Komisijai šādu ziņojumu sniedz, vēlākais, trīs mēnešu laikā pēc laika posma beigām, uz kuru minētais ziņojums attiecas.
10. pants
Spēkā stāšanās un spēkā esamības laiks
1. Šī regula stājas spēkā divdesmitajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 283/2001
(2001. gada 9. februāris),
ar kuru groza Regulu (EK) Nr. 562/2000, ar ko paredz sīki izstrādātus noteikumus Padomes Regulas (EK) Nr. 1254/1999 piemērošanai attiecībā uz liellopu gaļas iepirkšanu, kā arī groza Regulu (EK) Nr. 2734/2000
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1999. gada 17. maija Regulu (EK) Nr. 1254/1999 par liellopu gaļas tirgus kopīgo organizāciju [1] un jo īpaši tās 47. panta 8. punktu,
tā kā:
(1) Ar Komisijas 2000. gada 14. decembra Regulu (EK) Nr. 2734/2000, ar kuru groza Regulu (EEK) Nr. 1627/89 par liellopu gaļas iepirkšanu konkursa kārtībā un atkāpjas vai groza Regulu (EK) Nr. 562/2000, ar ko paredz sīki izstrādātus noteikumus Padomes Regulas (EK) Nr. 1254/1999 piemērošanai attiecībā uz liellopu gaļas iepirkšanu [2], kurā jaunākie grozījumi izdarīti ar Regulu (EK) Nr. 3/2001 [3], ievieš vairākus grozījumus vai atkāpes no Komisijas Regulas (EK) Nr. 562/2000 [4] sakarā ar ārkārtas situāciju tirgū, ko izraisījuši nesenie notikumi, kas saistīti ar govju sūkļveida encefalopātiju (BSE).
(2) Ņemot vērā šo tirgus ārkārtas situāciju, un, lai palielinātu to intervences pasākumu efektivitāti, kas paredzēti Regulā (EK) Nr. 2734/2000, divos uzaicinājumos uz konkursu 2001. gada februārī ir jāatkāpjas no Regulas (EK) Nr. 562/2000 4. panta 2. punkta g) apakšpunkta attiecībā uz liemeņu maksimālo svaru, nenosakot nekādus svara ierobežojumus, un pārējos uzaicinājumos uz konkursu 2001. gada pirmajā ceturksnī palielinot svaru līdz 430 kg, ļaujot joprojām iepirkt smagākus dzīvniekus, bet par iepirkuma cenu, kas līdzvērtīga maksimāli atļautajam svaram.
(3) Tādēļ jāizdara grozījumi Regulā (EK) Nr. 2734/2000.
(4) Iepirktos produktus var pārdot arī pēc 2002. gada 1. janvāra, kad piemēros obligātās marķēšanas sistēmu, kura pamatojas uz izcelsmi un ir noteikta ar Eiropas Parlamenta un Padomes 2000. gada 17. jūlija Regulu (EK) Nr. 1760/2000, ar ko izveido liellopu identificēšanas un reģistrācijas sistēmu un nosaka liellopu gaļas un liellopu gaļas produktu marķēšanu, kā arī atceļ Regulu (EK) Nr. 820/97 [5], saskaņā ar līgumiem, kas noslēgti 2001. gada 12. februārī vai vēlāk (t. i., ir spēkā, sākot no pirmā uzaicinājuma uz konkursu februārī), uz intervencei paredzēto produktu etiķetēm jānorāda attiecīgo dzīvnieku dzimšanas un nobarošanas valsts vai valstis saskaņā ar Regulas (EK) Nr. 1760/2000 13. panta 5. punktu, kopā ar norādēm 2. panta 2. punktāKomisijas Regulā (EK) Nr. 1825/2000 [6], ar ko paredz sīki izstrādātus noteikumus Regulas (EK) Nr. 1760/2000 piemērošanai.
(5) Regulas (EK) Nr. 562/2000 III pielikumā ir izklāstīti noteikumi, kas attiecas uz liemeņiem, pusliemeņiem un liemeņu ceturtdaļām, kurus var iepirkt. Lai nodrošinātu atbilstību pastāvošajai tirdzniecības praksei, minētajā pielikumā jāizdara grozījumi pusliemeņa aprakstā, tajā ieviešot zināmu pielaides robežu.
(6) Atbilstīgi būtu jāgroza Regula (EK) Nr. 562/2000.
(7) Ņemot vērā situācijas izmaiņas, šai regulai jāstājas spēkā tūlīt.
(8) Šajā regulā paredzētie pasākumi saskan ar Liellopu gaļas nozares pārvaldības komitejas atzinumu,
IR PIEŅĒMUSI ŠO REGULU.
1. pants
Regulas (EK) Nr. 2734/2000 6. panta 1. punktu aizstāj ar šādu.
"1. Neatkarīgi no Regulas (EK) Nr. 562/2000 4. panta 2. punkta g) apakšpunkta, šajā punktā minēto liemeņu maksimālais svars ir 430 kg. Tomēr:
- divos uzaicinājumos uz konkursu 2001. gada februārī nepiemēro nekādus maksimālā svara ierobežojumus,
- pārējos uzaicinājumos uz konkursu 2001. gada pirmajā ceturksnī var iepirkt dzīvniekus, kas ir smagāki par 430 kg, bet to iepirkuma cena ir līdzvērtīga tai, kura atbilst maksimāli atļautajam svaram."
2. pants
Regulu (EK) Nr. 562/2000 groza šādi.
1. Regulas 4. panta 3. punkta d) apakšpunktu aizstāj ar šādu:
"d) marķēts saskaņā ar sistēmu, kas ieviesta ar Eiropas Parlamenta un Padomes Regulu (EK) Nr. 1760/2000 [7], un līgumos, kuri noslēgti 2001. gada 12. februārī vai vēlāk, iekļauj norādes, kas paredzētas minētās regulas 13. panta 5. punktā."
2. Regulas III pielikuma 2.b punktu aizstāj ar šādu:
"b) pusliemenis: produkts, ko iegūst, sadalot a) apakšpunktā minēto liemeni simetriski pa vidu kakla, krūšu, jostas un krustu skriemeļiem, kā arī krūšu kaulam un sēžas un kaunuma kaula simfīzei. Veicot liemeņa apstrādi, krūšu un jostas skriemeļus nedrīkst izmežģīt; uz saistītajiem muskuļiem un cīpslām nedrīkst būt nekādi zāģu vai nažu radīti bojājumi."
3. pants
Šī regula stājas spēkā dienā, kad to publicē Eiropas Kopienu Oficiālajā Vēstnesī.
Komisijas Regula (EK) Nr. 749/2001
(2001. gada 18. aprīlis),
ar kuru groza II pielikumu Padomes Regulai (EEK) Nr. 2377/90, ar ko nosaka Kopienas procedūru veterināro zāļu atlieku maksimāli pieļaujamo daudzumu noteikšanai dzīvnieku izcelsmes pārtikas produktos
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Regulu (EEK) Nr. 2377/90, ar ko nosaka Kopienas procedūru veterināro zāļu atlieku maksimāli pieļaujamo daudzumu noteikšanai dzīvnieku izcelsmes pārtikas produktos [1], kurā jaunākie grozījumi izdarīti ar Komisijas Regulu (EK) Nr. 2908/2000 [2], un jo īpaši tās 7. un 8. pantu,
tā kā:
(1) Saskaņā ar Regulu (EEK) Nr. 2377/90 pakāpeniski jānosaka visu to farmakoloģiski aktīvo vielu atlieku maksimāli pieļaujamie daudzumi, ko izmanto Kopienā veterinārajās zālēs, kuras paredzēts lietot produktīvajiem dzīvniekiem.
(2) Atlieku maksimāli pieļaujamie daudzumi jānosaka tikai pēc tam, kad Veterināro zāļu komiteja ir pārbaudījusi visu būtisko informāciju, kas attiecas uz attiecīgās vielas atlieku nekaitīgumu patērētājiem, kuri lieto dzīvnieku izcelsmes pārtikas produktus, un atlieku ietekmi uz pārtikas produktu rūpniecisko pārstrādi.
(3) Nosakot veterināro zāļu atlieku maksimāli pieļaujamos daudzumus dzīvnieku izcelsmes pārtikas produktos, jāprecizē dzīvnieku sugas, kurās atliekas ir pieļaujamas, vielas daudzumi, kas pieļaujami katrā no attiecīgajiem gaļas audiem, kuri iegūti no dzīvnieka, kam lietotas zāles, (izmeklējamie substrāti), un to atlieku pamatīpašības, kuras ir būtiskas atlieku uzraudzībai, (marķieratliekas).
(4) Lai kontrolētu atliekas, kā paredzēts attiecīgajos Kopienas tiesību aktos, atlieku maksimāli pieļaujamie daudzumi parasti jānosaka izmeklējamiem aknu vai nieru substrātiem. Tomēr starptautiskajā tirdzniecībā, pārvadājot liemeņus, no tiem bieži izņem aknas un nieres, tāpēc atlieku maksimāli pieļaujamie daudzumi vienmēr jānosaka arī muskuļu vai tauku audiem.
(5) To veterināro zāļu atlieku maksimāli pieļaujamie daudzumi, ko paredzēts lietot dējējputniem, dzīvniekiem laktācijas periodā vai medus bitēm, jānosaka arī olām, pienam vai medum.
(6) Tiamilals un tiopentālnātrijs jāiekļauj Regulas (EEK) Nr. 2377/90 II pielikumā.
(7) Pirms šīs regulas stāšanās spēkā jāatvēl pietiekams laika posms, kurā dalībvalstis, ņemot vērā šīs regulas noteikumus, var izdarīt visus pielāgojumus, kas vajadzīgi saistībā ar attiecīgo veterināro zāļu tirdzniecības atļaujām, kuras piešķirtas saskaņā ar Padomes Direktīvu 81/851/EEK [3], kurā jaunākie grozījumi izdarīti ar Komisijas Direktīvu 2000/37/EK [4].
(8) Šajā regulā paredzētie pasākumi ir saskaņā ar Pastāvīgās veterināro zāļu komitejas atzinumu,
IR PIEŅĒMUSI ŠO REGULU.
1. pants
Regulas (EEK) Nr. 2377/90 II pielikumu ar šo groza, kā noteikts šīs regulas pielikumā.
2. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
Komisijas Regula (EK) Nr. 939/2001
(2001. gada 14. maijs),
kas nosaka sīki izstrādātus noteikumus Padomes Regulas (EK) Nr. 104/2000 piemērošanai par vienotas likmes atbalsta piešķiršanu attiecībā uz atsevišķiem zivsaimniecības produktiem
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1999. gada 17. decembra Regulu (EK) Nr. 104/2000 par zvejniecības un akvakultūras produktu tirgus kopīgo organizāciju [1], un jo īpaši tās 24. panta 8. punktu,
tā kā:
(1) Regulas (EK) Nr. 104/2000, ar kuru no 2001. gada 1. janvāra atcēla Padomes Regulu (EEK) Nr. 3759/92 [2], 24. pants paredz vienotas likmes atbalsta piešķiršanu saskaņā ar atsevišķiem nosacījumiem ražotāju organizācijām, kas no tirgus izņem produktus, kas uzskaitīti minētās regulas IV pielikumā.
(2) Saskaņošanas un vienkāršošanas nolūkā procedūrām, kas nepieciešamas vienotas likmes atbalsta kontekstā, vajadzētu būt tādām pašām, kādas attiecas uz finansiālu kompensāciju un pārejošo uzkrājumu atbalstu, kā noteikts Komisijas 2000. gada 15. novembra Regulā (EK) Nr. 2509/2000, kas nosaka sīki izstrādātus noteikumus Padomes Regulas (EK) Nr. 104/2000 piemērošanai attiecībā uz finansiālas kompensācijas piešķiršanu par atsevišķu zivsaimniecības produktu izņemšanu [3], un Komisijas 2000. gada 21. decembra Regulā (EK) Nr. 2814/2000, ar ko nosaka sīki izstrādātus noteikumus Padomes Regulas (EK) Nr. 104/2000 piemērošanai par pārejošo uzkrājumu atbalsta piešķiršanu attiecībā uz atsevišķiem zivsaimniecības produktiem [4]. Vienotas likmes atbalsta piešķiršanas noteikumus tāpēc vajadzētu noteikt, balstoties uz šo, un Komisijas 1988. gada 28. decembra Regulu (EK) Nr. 4176/88, kas nosaka sīki izstrādātus piemērošanas noteikumus par vienotas likmes atbalsta piešķiršanu attiecībā uz atsevišķiem zivsaimniecības produktiem [5], kurā jaunākie grozījumi ir izdarīti ar Regulu (EK) Nr. 3516/93 [6], vajadzētu atcelt.
(3) Padomes 1996. gada 26. novembra Regula (EK) Nr. 2406/96, ar kuru nosaka kopīgus tirdzniecības standartus atsevišķiem zivsaimniecības produktiem [7], kurā jaunākie grozījumi izdarīti ar Regulu (EK) Nr. 2578/2000 [8], paredz, ka par produktiem, kas ir klasificēti kā B kategorijai piederoši, nav tiesību saņemt finansiālu palīdzību, ko piešķir par izņemšanu no tirgus, kā noteikts kopējā tirgus organizācijā. Ņemot vērā, ka tikai par ekstra, "E" un "A" kvalitātes produktiem ir tiesības saņemt vienotas likmes atbalstu, kas minēts Regulas (EK) Nr. 104/2000 24. pantā, daudzumu, par kuru ir tiesības saņemt šo atbalstu, aprēķina, balstoties uz tikai uz šīm produktu kategorijām.
(4) Būtu jānosaka nosacījumi, kuriem ražotāju organizācijām būtu jāatbilst vienotas likmes atbalsta shēmas kontekstā.
(5) Vienotas likmes atbalstu var piešķirt tikai zvejas gada beigās. Tomēr vajadzētu izveidot noteikumus iespējai piešķirt avansus, kas pakļauti nodrošinājuma iemaksai.
(6) Dalībvalstis būtu jāpilnvaro noteikt pamatcenu, ko izmanto, aprēķinot vienotas likmes atbalstu, kuru sadala atkarībā no izņemto produktu galamērķa, kā to paredz Komisijas 1983. gada 9. jūnija Regula (EEK) Nr. 1501/83 par atsevišķu zivsaimniecības produktu realizāciju, uz kuriem attiecas tirgus stabilizācijas pasākumi [9], kura grozīta ar Regulu (EEK) Nr. 1106/90 [10].
(7) Lai palīdzētu nodrošināt produktu kvalitāti un šo produktu noietu tirgū, būtu jānosaka minimālie noteikumi attiecībā uz apstrādi un noteikumi attiecībā uz glabāšanu un apstrādāto produktu atkārtotu laišanu tirgū.
(8) Atbalsta saņēmējiem vajadzētu veikt preču uzskaiti, kurā ietverti dati par laišanu tirgū, izņemšanu no tirgus un daudzumu, kas pārnests katru mēnesi (kilogramos), lai palielinātu pārbaužu efektivitāti, un sniegt šo informāciju dalībvalstij. Labas mehānisma pārvaldības nolūkā ir pietiekami pieprasīt krājumu uzskaiti minimālo glabāšanas periodu laikā.
(9) Šajā regulā paredzētie pasākumi saskan ar Zivsaimniecības produktu pārvaldības komitejas atzinumu,
IR PIEŅĒMUSI ŠO REGULU.
I NODAĻA
Vispārīgi noteikumi
1. pants
2. pants
Vienotas likmes atbalstu izmaksā attiecīgajām ražotāju organizācijām tikai tad, kad kompetentās iestādes attiecīgajā dalībvalstī ir pārliecinājušās, ka daudzums, par kuru ir iesniegts atbalsta pieprasījums, nepārsniedz Regulas (EK) Nr. 104/2000 24. panta 5. punktā minēto robežu.
II NODAĻA
Nosacījumi Regulas (EK) Nr. 104/2000 24. panta 2. punktā minētās vienotās likmes atbalsta piešķiršanai (turpmāk tekstā "vienotas likmes kompensācija")
3. pants
Prasības, kas minētas Regulas (EK) Nr. 2509/2000 1. līdz 4. un 7. pantā, piemēro mutatis mutandis attiecībā uz vienotas likmes kompensācijas piešķiršanu.
4. pants
Dalībvalstis nosaka pamatcenu, ko izmanto, aprēķinot vienotas likmes kompensāciju un ar to saistītos avansa maksājumus, kas ir sadalīti atbilstoši Regulas (EEK) Nr. 1501/83 1 panta b), c) un d) apakšpunktā minētajiem no tirgus izņemto produktu galamērķiem.
Pamatcenu nosaka zvejas gada sākumā un tā ir vienāda visām ražotāju organizācijām, kas atzītas attiecīgajā dalībvalstī, ņemot par pamatu attiecīgo dalībvalstu vidējos ieņēmumus no realizācijas caur attiecīgo dalībvalstu noieta tirgiem iepriekšējos sešos mēnešos pirms šīs pamatcenas noteikšanas. Šo līmeni groza, ja attiecīgās dalībvalsts tirgū ir konstatētas nozīmīgas un ilgstošas izmaiņas ieņēmumos.
III NODAĻA
Nosacījumi Regulas (EK) Nr. 104/2000 24. panta 4. punktā minētās vienotās likmes atbalsta piešķiršanai (turpmāk tekstā "vienotas likmes piemaksa")
5. pants
1. Vienotas likmes piemaksas apjomu nosaka pirms katra zvejas gada sākuma saskaņā ar Regulas (EK) Nr. 104/2000 38. panta 2. punktā minēto kārtību. Summu nosaka par vienības svaru, un to piemēro katra minētās regulas IV pielikumā uzskaitītā produkta neto svaram.
2. Vienotas likmes piemaksu aprēķina, balstoties uz faktiskajām tehniskajām un finansiālajām attiecīgo produktu stabilizācijai un uzglabāšanai nepieciešamo darbību izmaksām, kā reģistrēts Kopienā iepriekšējā zvejas gada laikā.
3. Šādas izmaksas uzskata par tehniskajām izmaksām:
a) enerģijas izmaksas;
b) darbaspēka izmaksas attiecībā uz uzglabāšanu un izlaišanu no glabātuves;
c) iepakojuma materiālu izmaksas;
d) pārstrādes izmaksas (sastāvdaļas);
e) transporta izmaksas no izkraušanas līdz pārstrādes vietai.
4. Finansiālās izmaksas ir vienotas likmes summa EUR 10 apmērā par tonnu 2001. gadā. Pēc tā vienotas likmes summu katru gadu pielāgo, izmantojot procentu likmi, kas noteikta ikgadēji saskaņā ar 5. pantu Padomes Regulā (EEK) Nr. 1883/78 [11].
5. Attiecīgajam zvejas gadam noteiktās vienotas likmes piemaksas līmenis attiecas uz produktiem, kas nodoti glabāšanā šī gada laikā, neatkarīgi no glabāšanas perioda beigām.
6. pants
Regulas (EK) Nr. 2814/2000 3. panta 1. un 2. punktu un 4. pantu piemēro mutatis mutandis attiecībā uz vienotas likmes piemaksas piešķiršanu.
7. pants
Vienotas likmes piemaksu izmaksā attiecīgajai ražotāju organizācijai tikai tad, kad attiecīgās dalībvalsts kompetentās iestādes ir pārliecinājušās, ka daudzums, attiecībā uz kuru ir iesniegts piemaksas pieteikums, ir vai nu pārstrādāts un uzglabāts, vai saglabāts un sekojoši atkārtoti laists tirgū saskaņā ar Regulas (EK) Nr. 2814/2000 4. pantu.
IV NODAĻA
Nobeiguma noteikumi
8. pants
1. Vienotas likmes atbalsta maksājumu pieteikumus attiecīgā ražotāju organizācija iesniedz dalībvalsts kompetentajām iestādēm ne vēlāk kā četrus mēnešus pēc attiecīgā zvejas gada beigām. Pieteikumā obligāti ietver pielikumā norādītos datus.
2. Avansa maksājumus piešķir katru mēnesi pēc attiecīgās ražotāju organizācijas pieprasījuma par izņemto vai pārnesto uzkrājumu daudzumu, ar noteikumu, ka tā iesniedz nodrošinājumu vismaz 105 % apmērā no avansa summas.
3. Avansa maksājuma vai maksājumu lielumu nosaka, balstoties uz provizorisku attiecību starp izņemto daudzumu un to daudzumu, kas piedāvāts tirdzniecībai attiecīgajā laika posmā. Aprēķināto summu koriģē pēc diviem mēnešiem, kas seko attiecīgajam mēnesim, ņemot par pamatu darījumus, kas faktiski veikti un par kuriem ziņots, izmantojot pielikumā sniegto paraugu.
4. Valsts iestādes izmaksā vienotas likmes atbalstu vēlākais astoņu mēnešu laikā kopš zvejas gada beigām. Katra dalībvalsts informē citas dalībvalstis un Komisiju par iestādes nosaukumu un adresi, kura ir noteikta vienotas likmes atbalsta izmaksāšanai.
9. pants
1. Dalībvalstis ievieš pārbaužu sistēmu, lai pārbaudītu, ka maksājuma pieteikumos sniegtā informācija atbilst daudzumam, ko attiecīgā ražotāju organizācija faktiski piedāvājusi tirdzniecībai un izņēmusi no tirgus.
2. Ražotāju organizācijas nodrošina, ka atbalsta saņēmēji veic krājumu uzskaiti saskaņā ar pielikumā minēto modeli.
3. Ražotāju organizācijas katru mēnesi dalībvalstij paziņo par no tirgus izņemto vai pārnesto produktu uzkrājumu izņemšanas vai pārgrāmatošanas datumu, sugas, no kā tie iegūti, un daudzumu.
10. pants
Dalībvalstis informē Komisiju par pasākumiem, kas veikti saskaņā ar šo regulu, tiklīdz tie ir pieņemti, un jebkurā gadījumā līdz 2001. gada 1. jūlijam. Dalībvalstis informē Komisiju par esošajiem pasākumiem 9. panta 1. punktā minētajā jomā līdz 2001. gada 1. jūlijam.
11. pants
Regula (EEK) Nr. 4176/88 ir atcelta.
12. pants
Eiropas Parlamenta un Padomes Regula (EK) Nr. 999/2001
(2001. gada 22. maijs),
ar ko paredz noteikumus dažu transmisīvo sūkļveida encefalopātiju profilaksei, kontrolei un apkarošanai
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 152. panta 4. punkta b) apakšpunktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
pēc apspriešanās ar Reģionu komiteju,
saskaņā ar Līguma 251. pantā noteikto procedūru [3],
tā kā:
(1) Jau vairākus gadus ir atzīts, ka dažas atšķirīgas transmisīvās sūkļveida encefalopātijas (TSE) skar atsevišķi cilvēkus un dzīvniekus. Govju sūkļveida encefalopātija (GSE) liellopiem pirmo reizi tika konstatēta 1986. gadā, un turpmākajos gados to konstatēja citām dzīvnieku sugām. Jaunu Kreicfelda-Jakoba slimības (KJS) variantu aprakstīja 1996. gadā. Turpina uzkrāties pierādījumi par GSE un Kreicfelda-Jakoba slimības jaunā varianta ierosinātāju līdzību.
(2) Pēc 1990. gada Kopiena ir paredzējusi vairākus pasākumus, lai aizsargātu cilvēkus un dzīvniekus no saslimšanas ar GSE. Šo pasākumu pamatā ir bijuši dzīvnieku veselības direktīvu drošības pasākumu noteikumi. Ņemot vērā to, cik lielā mērā dažas TSE apdraud cilvēku un dzīvnieku veselību, būtu jāpieņem īpaši noteikumi to profilaksei, kontrolei un apkarošanai.
(3) Šī regula tieši attiecas uz veselības aizsardzību, un tai ir būtiska nozīme iekšējā tirgus darbībā. Tā attiecas uz Līguma I pielikumā iekļautajiem produktiem, kā arī uz tajā neiekļautajiem produktiem. Tātad par juridisko pamatu būtu jāizvēlas Līguma 152. panta 4. punkta b) apakšpunkts.
(4) Komisija ir saņēmusi zinātniskus atzinumus par vairākiem TSE aspektiem – jo īpaši no Zinātniskās vadības komitejas un Zinātniskās veterināro pasākumu, kas saistīti ar sabiedrības veselības aizsardzību, komitejas. Šajos atzinumos ir sniegti ieteikumi par pasākumiem, kā samazināt cilvēku un dzīvnieku potenciālo apdraudējumu, ko rada inficēti dzīvnieku produkti.
(5) Šie noteikumi būtu jāpiemēro dzīvu dzīvnieku un dzīvnieku izcelsmes produktu ražošanai un laišanai tirgū. Tomēr tie nav jāpiemēro kosmētikas produktiem un zālēm, ārstnieciskiem līdzekļiem vai to izejmateriāliem, vai starpproduktiem, kam piemēro citus īpašus noteikumus, un jo īpaši – par īpaša riska materiāla neizmantošanu. Tie nebūtu jāpiemēro arī dzīvnieku izcelsmes produktiem, kas neapdraud dzīvnieku vai cilvēku veselību, jo nav paredzēti pārtikas, barības vai mēslošanas līdzekļu ražošanai. Būtu jānodrošina, ka dzīvnieku izcelsmes produktus, uz ko neattiecas šī regula, glabā atsevišķi no produktiem, uz ko tā attiecas, izņemot gadījumus, ja tie atbilst vismaz tiem pašiem veselības standartiem, kam atbilst šajā regulā aplūkotie produkti.
(6) Būtu jāparedz drošības pasākumi, ko Komisija veic, ja dalībvalsts vai trešās valsts kompetentā iestāde neadekvāti reaģē uz TSE apdraudējumu.
(7) Būtu jānosaka procedūra dalībvalsts, trešās valsts vai kāda to reģiona (šeit turpmāk – "valstis vai reģioni") epidemioloģiskā statusa noteikšanai attiecībā uz GSE, pamatojoties uz pirmreizējās inficēšanās risku un cilvēku apdraudējumu un izmantojot pieejamo informāciju. Dalībvalstis un trešās valstis, kas nevēlas pieprasīt sava statusa noteikšanu, Komisijai būtu jāklasificē kādā no kategorijām, pamatojoties uz visu tai pieejamo informāciju.
(8) Dalībvalstīm būtu jāievieš mācību programmas personām, kas nodarbojas ar TSE profilaksi un kontroli, kā arī veterinārārstiem, lauksaimniekiem un strādniekiem, kas iesaistīti mājlopu transportēšanā, pārdošanā un kaušanā.
(9) Dalībvalstīm būtu jāīsteno ikgadēja GSE un skrepi slimības uzraudzības programma un būtu jāinformē Komisija un citas dalībvalstis par rezultātiem un saslimšanu ar jebkuru citu TSE.
(10) Pamatojoties uz TSE patoģenēzi un attiecīgā dzīvnieka izcelsmes vai atrašanās valsts vai reģiona epidemioloģisko statusu, daži atgremotāju audi būtu jāuzskata par īpašu riska materiālu. Īpašais riska materiāls būtu jāizņem un jālikvidē, izvairoties no jebkura cilvēku vai dzīvnieku veselības apdraudējuma. To jo īpaši nedrīkstētu laist tirgū, lai izmantotu pārtikas, barības vai mēslošanas līdzekļu ražošanā. Tomēr būtu jāparedz līdzvērtīgs veselības aizsardzības līmenis, izmantojot atsevišķu dzīvnieku TSE skrīninga testu, tiklīdz to pilnībā apstiprinās. Kaušanas paņēmieni, kas pieļauj iespēju ar smadzeņu audiem inficēt citus audus, būtu jāatļauj tikai tajās valstīs vai reģionos, kur ir viszemākais GSE apdraudējuma līmenis.
(11) Būtu jāveic pasākumi, lai novērstu TSE pārnešanu uz cilvēkiem vai dzīvniekiem, aizliedzot dažu kategoriju dzīvnieku proteīna izbarošanu dažu kategoriju dzīvniekiem un aizliedzot dažu atgremotāju audu lietošanu pārtikā. Šiem aizliegumiem vajadzētu būt proporcionāliem attiecībā pret apdraudējumu.
(12) Varbūtēja dzīvnieka saslimšana ar jebkuru TSE būtu jādara zināma kompetentajai iestādei, kam nekavējoties būtu jāveic visi atbilstīgie pasākumi, tajā skaitā pārvietošanas ierobežojumu noteikšana varbūtēji slimajam dzīvniekam izmeklēšanas rezultātu gaidīšanas laikā vai arī nokaušana oficiālā uzraudzībā. Ja kompetentā iestāde nevar izslēgt TSE iespēju, tai būtu jāpieprasa atbilstīga izmeklēšana, un līdz diagnozes noteikšanai liemenis būtu jāglabā oficiālā uzraudzībā.
(13) Ja oficiāli apstiprina saslimšanu ar TSE, kompetentai iestādei būtu jāveic visi vajadzīgie pasākumi, tajā skaitā liemeņa likvidēšana, izmeklēšana, lai identificētu visus apdraudētos dzīvniekus, un pārvietošanas ierobežojumu noteikšana identificētajiem dzīvniekiem un dzīvnieku izcelsmes produktiem. Īpašniekiem pēc iespējas ātrāk atlīdzina zaudējumus, kas radušies, saskaņā ar šo regulu likvidējot dzīvniekus un dzīvnieku izcelsmes produktus.
(14) Dalībvalstīm būtu jāsastāda ārkārtas stāvokļa plāni valsts pasākumu īstenošanai GSE uzliesmojuma gadījumā. Komisijai būtu jāapstiprina šie plāni. Būtu jāparedz šā noteikuma attiecināšana uz TSE, kas nav GSE.
(15) Būtu jāparedz noteikumi, kas attiecas uz dažu dzīvu dzīvnieku un dzīvnieku izcelsmes produktu laišanu tirgū. Kopienā spēkā esošie liellopu identificēšanas un reģistrēšanas noteikumi paredz sistēmu, kas saskaņā ar starptautiskiem standartiem ļauj noskaidrot dzīvnieku ciltsmāti un izcelsmes ganāmpulku. Līdzvērtīgas garantijas būtu jāparedz liellopiem, ko importē no trešām valstīm. Dzīvniekiem un dzīvnieku izcelsmes produktiem, uz ko attiecas Kopienas noteikumi un kas ir Kopienas iekšējās tirdzniecības apritē vai ko importē no trešām valstīm, vajadzētu būt minētajos noteikumos paredzētajiem sertifikātiem, ko pēc vajadzības papildina saskaņā ar šo regulu.
(16) Būtu jāaizliedz laist tirgū dažus dzīvnieku izcelsmes produktus, kas iegūti no liellopiem augsta apdraudējuma reģionos. Tomēr šis aizliegums nebūtu jāpiemēro dažiem dzīvnieku izcelsmes produktiem, kas ražoti kontrolētos apstākļos no dzīvniekiem, kuriem var pierādīt, ka to iespēja inficēties ar TSE nav liela.
(17) Lai nodrošinātu TSE profilakses, kontroles un apkarošanas noteikumu ievērošanu, paraugus laboratorijas testiem ņem, ievērojot noteiktu kārtību, kas sniedz pilnu epidemioloģisku ainu par stāvokli attiecībā uz TSE. Lai garantētu vienādas testu procedūras un rezultātus, būtu jāizveido attiecīgo valstu un Kopienas etalonlaboratorijas un drošas zinātniskas metodes, tajā skaitā ātrās noteikšanas testi īpaši TSE gadījumiem. Ciktāl iespējams, būtu jāizmanto ātrās noteikšanas testi.
(18) Dalībvalstīs būtu jāveic Kopienas pārbaudes, lai nodrošinātu vienādu prasību izpildi attiecībā uz TSE profilaksi, kontroli un apkarošanu, un būtu jāparedz arī revīzijas procedūru veikšana. Lai nodrošinātu to, ka, ievedot Kopienā dzīvus dzīvniekus un dzīvnieku izcelsmes produktus, trešās valstis sniedz Kopienas garantijām līdzvērtīgas garantijas, Kopienai būtu jāveic pārbaudes uz vietas un revīzijas, lai pārbaudītu, vai eksportētājas trešās valstis ievēro importa nosacījumus.
(19) Tirdzniecības pasākumiem attiecībā uz TSE būtu jābalstās uz starptautiskiem standartiem, pamatnostādnēm vai ieteikumiem, ja tādi pastāv. Tomēr var paredzēt zinātniski pamatotus pasākumus, kas nodrošina augstāku veselības aizsardzības līmeni, ja pasākumi, kuru pamatā ir attiecīgi starptautiski standarti, pamatnostādnes vai ieteikumi, nenodrošina pienācīgu veselības aizsardzības līmeni.
(20) Saņemot jaunu zinātnisku informāciju, šī regula būtu jāpārskata.
(21) Šajā regulā būtu jāparedz vajadzīgie pārejas pasākumi, jo īpaši attiecībā uz īpaša riska materiāla izmantošanas reglamentēšanu.
(22) Šīs regulas īstenošanai vajadzīgie pasākumi būtu jāpieņem saskaņā ar Padomes 1999. gada 28. jūnija Lēmumu 1999/468/EK, ar ko nosaka Komisijai piešķirto izpildpilnvaru īstenošanas procedūru [4].
(23) Lai īstenotu šo regulu, būtu jāparedz procedūras, kas veido ciešu un efektīvu sadarbību starp Komisiju un dalībvalstīm Pastāvīgajā veterinārijas komitejā, Pastāvīgajā dzīvnieku barības komitejā un Pastāvīgajā pārtikas komitejā.
(24) Ņemot vērā, ka šīs regulas īstenošanas noteikumi ir vispārīgi pasākumi Lēmuma 1999/468/EK 2. panta nozīmē, tie būtu jāparedz saskaņā ar minētā lēmuma 5. pantā paredzēto regulatīvo procedūru,
IR PIEŅĒMUŠI ŠO REGULU.
I NODAĻA
VISPĀRĪGIE NOTEIKUMI
1. pants
Joma
1. Šī regula nosaka transmisīvo sūkļveida encefalopātiju (TSE) profilakses, kontroles un apkarošanas noteikumus. To piemēro dzīvu dzīvnieku un dzīvnieku izcelsmes produktu ražošanai un laišanai tirgū un dažos konkrētos gadījumos – to eksportēšanai.
2. Šī regula neattiecas:
a) uz kosmētiku un zālēm, un ārstnieciskiem līdzekļiem vai to izejmateriāliem vai starpproduktiem;
b) uz produktiem, kas nav paredzēti lietošanai pārtikā, dzīvnieku barībā vai mēslošanas līdzekļos, vai to izejmateriālos, vai starpproduktos;
c) uz dzīvnieku izcelsmes produktiem, kas paredzēti eksponēšanai, mācībām, zinātniskiem pētījumiem, īpašiem pētījumiem vai analīzei ar noteikumu, ka šos produktus galu galā nepatērē vai neizlieto cilvēki vai dzīvnieki, izņemot tos cilvēkus vai dzīvniekus, kurus izmanto attiecīgajā pētniecības projektā;
d) uz dzīviem dzīvniekiem, ko izmanto pētījumiem vai kas ir paredzēti pētījumiem.
2. pants
Dzīvu dzīvnieku un dzīvnieku izcelsmes produktu nodalīšana
Lai izvairītos no 1. panta 1. punktā minēto dzīvo dzīvnieku vai dzīvnieku izcelsmes produktu un 1. panta 2. punkta a), b) un c) apakšpunktos minēto dzīvnieku produktu vai 1. panta 2. punkta d) apakšpunktā minēto dzīvo dzīvnieku savstarpējas inficēšanās vai sajaukšanās, tie visu laiku ir jātur atsevišķi, ja vien šo dzīvo dzīvnieku vai dzīvnieku izcelsmes produktu ražošana (audzēšana) nenotiek saskaņā ar vismaz tādiem pašiem veselības aizsardzības nosacījumiem attiecībā uz TSE.
Noteikumus šā panta piemērošanai pieņem saskaņā ar 24. panta 2. punktā minēto procedūru.
3. pants
Definīcijas
1. Šajā regulā ir spēkā šādas definīcijas:
a) TSE: visas transmisīvās sūkļveida encefalopātijas, izņemot tās, ar ko slimo cilvēki;
b) laišana tirgū: visas darbības, kuru mērķis ir pārdot dzīvus dzīvniekus vai dzīvnieku izcelsmes produktus, uz ko attiecas šī regula, trešai personai Kopienā, vai cita veida piegāde par maksu vai bez maksas šai trešai personai, vai glabāšana, lai tos piegādātu šai trešai personai;
c) dzīvnieku izcelsmes produkti: visi produkti, kas iegūti no produkta vai satur produktu, kurš iegūts no dzīvnieka, uz ko attiecas Direktīvas 89/662/EEK [5] vai Direktīvas 90/425/EEK [6] noteikumi;
d) izejmateriāli: izejvielas vai citi dzīvnieku izcelsmes produkti, no kuriem vai ar kuru palīdzību ražo 1. panta 2. punkta a) un b) apakšpunktā minētos produktus;
e) kompetenta iestāde: dalībvalsts centrālā iestāde, kas ir kompetenta nodrošināt šīs regulas prasību izpildi, vai cita iestāde, kam minētā centrālā iestāde ir deleģējusi šo kompetenci, jo īpaši attiecībā uz barības kontroli; vajadzības gadījumā tā ir arī atbilstoša iestāde trešajā valstī;
f) kategorija: viena no II pielikuma C nodaļā minētājām klasifikācijas kategorijām;
g) īpašs riska materiāls: V pielikumā precizētie audi; ja nav norādīts citādi, tie nav produkti, kas satur šos audus vai ir iegūti no tiem;
h) ar TSE varbūtēji inficēts dzīvnieks: dzīvi, nokauti vai beigti dzīvnieki, kam konstatē vai ir konstatēti neiroloģiski vai uzvedības traucējumi vai vispārējā veselības stāvokļa pakāpeniska pasliktināšanās, kas saistīta ar centrālās nervu sistēmas darbības traucējumiem, un par kuriem savāktā informācija, pamatojoties uz klīnisko apskati, ārstēšanas rezultātiem, pēckaušanas apskati vai pirmskaušanas un pēckaušanas laboratorijas analīzēm, neļauj noteikt citu diagnozi. Liellopi, kam īpaši GSE paredzētais ātrās noteikšanas tests ir uzrādījis pozitīvu rezultātu, ir varbūtēji slimi ar govju sūkļveida encefalopātiju (GSE);
i) saimniecība: jebkura vieta, kur tur, audzē, darbojas ar vai izrāda skatītājiem dzīvniekus, uz ko attiecas šī regula;
j) paraugu ņemšana: paraugu ņemšana, nodrošinot statistiski pareizu pārstāvību, no dzīvniekiem vai to vides, vai no dzīvnieku izcelsmes produktiem, lai noteiktu slimības diagnozi, radnieciskas attiecības, lai veiktu medicīnisko uzraudzību vai pārbaudītu mikrobioloģisko ierosinātāju vai konkrētu audu neesamību dzīvnieku izcelsmes produktos;
k) mēslošanas līdzekļi: visas dzīvnieku izcelsmes produktus saturošas vielas, ar ko apstrādā zemi, lai uzlabotu augu augšanas procesus; tie var būt biogāzes ražošanas vai komposta sadalīšanās atlikumi;
l) ātrās noteikšanas testi: X pielikuma C nodaļas 4. punktā minētās analīzes metodes, kuru rezultāti ir zināmi 24 stundu laikā;
m) alternatīvais tests: 8. panta 2. punktā minētie testi, ko izmanto par alternatīvu īpašā riska materiāla izņemšanas metodei.
2. Piemēro arī I pielikumā sniegtās īpašās definīcijas.
3. Ja šīs regulas termini nav definēti 1. punktā vai I pielikumā, piemēro Regulas (EK) Nr. 1760/2000 [7] attiecīgās definīcijas un definīcijas, kas sniegtas Direktīvās 64/432/EEK [8], 89/662/EEK, 90/425/EEK un 91/68/EEK [9], vai saskaņā ar tām, ciktāl šajā tekstā uz tām izdara atsauci.
4. pants
Drošības pasākumi
1. Drošības pasākumu īstenošanā piemēro Direktīvas 89/662/EEK 9. pantā, Direktīvas 90/425/EEK 10. pantā, Direktīvas 91/496/EEK [10] 18. pantā un Direktīvas 97/78/EK [11] 22. pantā paredzētos principus un noteikumus.
2. Drošības pasākumus paredz saskaņā ar 24. panta 2. punktā minēto procedūru un vienlaikus tos dara zināmus Eiropas Parlamentam, norādot iemeslus.
II NODAĻA
GSE STATUSA NOTEIKŠANA
5. pants
Klasifikācija
1. Dalībvalsts, trešās valsts vai kāda to reģiona (šeit turpmāk – "valstis vai reģioni") GSE statusu var noteikt, tikai pamatojoties uz II pielikuma A nodaļā noteiktajiem kritērijiem un riska analīzes rezultātiem, kuru pamatā ir visi govju sūkļveida encefalopātijas parādīšanās potenciālie faktori, kas noteikti II pielikuma B nodaļā, un to attīstība laika gaitā.
Dalībvalstis un trešās valstis, kas vēlas palikt to trešo valstu sarakstā, kam atļauts eksportēt uz Kopienu dzīvus dzīvniekus vai produktus, uz ko attiecas šī regula, iesniedz Komisijai lūgumu par GSE statusa noteikšanu, papildinot to ar attiecīgu informāciju par II pielikuma A nodaļā paredzētajiem kritērijiem un II pielikuma B nodaļā norādītajiem potenciālā apdraudējuma faktoriem un to attīstību laika gaitā.
2. Lēmumu par katru lūgumu, ar ko nosaka lūguma iesniedzējas dalībvalsts vai trešās valsts vai dalībvalsts vai trešās valsts reģiona klasificēšanu kādā no II pielikuma C nodaļā noteiktajām kategorijām, pieņem, ņemot vērā 1. punktā paredzētos kritērijus un potenciālā apdraudējuma faktorus, saskaņā ar 24. panta 2. punktā minēto procedūru.
Šo lēmumu pieņem sešu mēnešu laikā pēc 1. punkta otrajā daļā minētā lūguma un attiecīgās informācijas iesniegšanas. Ja Komisija konstatē, ka pamatojuma dokumenti nesatur II pielikuma A un B nodaļās noteikto informāciju, tā pieprasa papildu informāciju, norādot iesniegšanas termiņu. Galīgo lēmumu pieņem sešu mēnešu laikā pēc visas informācijas iesniegšanas.
Pēc tam, kad Starptautiskais epizootisko slimību birojs (SESB) ir noteicis procedūru valstu klasificēšanai pa kategorijām, un ja tas ir klasificējis lūguma iesniedzēju valsti kādā no šīm kategorijām, vajadzības gadījumā var pieņemt lēmumu pārskatīt saskaņā ar šā punkta pirmo daļu Kopienas noteikto attiecīgās valsts klasifikāciju, ievērojot 24. panta 2. punktā minēto procedūru.
3. Ja Komisija konstatē, ka dalībvalsts vai trešās valsts iesniegtā informācija, ievērojot II pielikuma A un B nodaļu, ir nepietiekama vai neskaidra, saskaņā ar 24. panta 2. punktā minēto procedūru tā var noteikt attiecīgās dalībvalsts vai trešās valsts GSE statusu, pamatojoties uz pilnu riska analīzi.
Šajā riska analīzē jāiekļauj pārliecinošs statistikas pārskats par epidemioloģisko stāvokli attiecībā uz TSE lūguma iesniedzējā dalībvalstī vai trešā valstī, pamatojoties uz ātro noteikšanas testu izmantošanu skrīninga procedūrā. Komisija ņem vērā SESB izmantotos klasifikācijas kritērijus.
Ātrās noteikšanas testus šim mērķim apstiprina saskaņā ar 24. panta 2. punktā minēto procedūru un iekļauj X pielikuma C nodaļas 4. punktā sniegtajā sarakstā.
Šo skrīninga procedūru var izmantot dalībvalstis vai trešās valstis, kas vēlas, lai Komisija saskaņā ar 24. panta 2. punktā paredzēto procedūru apstiprinātu klasifikāciju, ko tās veikušas uz minētā pamata.
Minētās skrīninga procedūras izmaksas sedz attiecīgā dalībvalsts vai trešā valsts.
4. Dalībvalstis vai trešās valstis, kas, sākot no 2001. gada 1. jūlija, sešu mēnešu laikā nav iesniegušas lūgumu saskaņā ar 1. punktu, līdz šā lūguma iesniegšanai uzskata par II pielikuma C nodaļā minētās 5. kategorijas valstīm attiecībā uz dzīvu dzīvnieku un dzīvnieku izcelsmes produktu nosūtīšanu no savas teritorijas.
5. Dalībvalstis pēc iespējas ātrāk dara Komisijai zināmus visus epidemioloģiskos apliecinājumus vai citu informāciju, kas var radīt izmaiņas GSE statusā, un jo īpaši – 6. pantā paredzēto uzraudzības programmu rezultātus.
6. Par trešās valsts saglabāšanu vienā no Kopienas noteikumos paredzētajiem sarakstiem, lai varētu eksportēt uz Kopienu dzīvus dzīvniekus un dzīvnieku izcelsmes produktus, kam šī regula paredz īpašus noteikumus, pieņem lēmumu saskaņā ar 24. panta 2. punktā paredzēto procedūru, un – ņemot vērā pieejamo informāciju vai ja uzskata, ka pastāv saslimšana ar TSE– tas ir atkarīgs no tā, ka ir iesniegta 1. punktā paredzētā informācija. Ja saņem atteikumu iesniegt minēto informāciju trīs mēnešu laikā pēc Komisijas pieprasījuma dienas, līdz minētās informācijas iesniegšanai un novērtēšanai saskaņā ar 2. un 3. punktu piemēro šā panta 4. punkta noteikumus.
Trešām valstīm ir tiesības eksportēt uz Kopienu dzīvus dzīvniekus vai dzīvnieku izcelsmes produktus, kam šī regula paredz īpašus noteikumus, saskaņā nosacījumiem, kas attiecas uz šo valstu kategoriju, kā noteikusi Komisija, ar nosacījumu, ka tās apņemas pēc iespējas ātrāk rakstiski informēt Komisiju par visiem epidemioloģiskajiem vai citiem pierādījumiem, kas var radīt izmaiņas GSE statusā.
7. Saskaņā ar 24. panta 2. punktā paredzēto procedūru var pieņemt lēmumu mainīt dalībvalsts vai trešās valsts, vai to reģiona klasificēšanu pēc GSE statusa saskaņā ar 21. pantā paredzēto pārbaužu rezultātiem.
8. Šā panta 2., 3., 4., 6. un 7. punktā minēto lēmumu pamatā ir riska novērtējums, ņemot vērā II pielikuma A un B nodaļās sniegtos ieteiktos kritērijus.
III NODAĻA
TSE PROFILAKSE
6. pants
Uzraudzības sistēma
1. Katra dalībvalsts īsteno ikgadēju GSE un skrepi slimības uzraudzības programmu saskaņā ar III pielikuma A nodaļu. Minētā programma ietver skrīninga procedūru, kurā izmanto ātrās noteikšanas testus.
Ātrās noteikšanas testus šim mērķim apstiprina saskaņā ar 24. panta 2. punktā minēto procedūru un iekļauj X pielikuma C nodaļas 4. punktā.
2. Katra dalībvalsts informē Komisiju un citas dalībvalstis Pastāvīgajā veterinārijas komitejā par tādu TSE parādīšanos, kas nav GSE.
3. Visas oficiālās izmeklēšanas un laboratorijas pārbaudes reģistrē saskaņā ar III pielikuma B nodaļu.
4. Dalībvalstis iesniedz Komisijai ikgadēju ziņojumu, kurā ietver vismaz III pielikuma B nodaļas I daļā minēto informāciju. Ziņojumu par katru kalendāro gadu iesniedz vēlākais līdz nākamā gada 31. martam. Trīs mēnešu laikā pēc minēto ziņojumu saņemšanas Komisija iesniedz Pastāvīgajai veterinārijas komitejai attiecīgo valstu ziņojumu kopsavilkumu, kurā ir sniegta vismaz III pielikuma B nodaļas II daļā minētā informācija.
7. pants
Aizliegumi attiecībā uz dzīvnieku barību
1. Atgremotājus ir aizliegts barot ar proteīniem, kas iegūti no zīdītājiem.
2. Turklāt 1. punktā minēto aizliegumu attiecina dzīvniekiem un dzīvnieku izcelsmes produktiem saskaņā ar IV pielikuma 1. punktu.
3. Šā panta 1. un 2. punktu piemēro, neierobežojot IV pielikuma 2. punkta noteikumus.
4. Dalībvalstīm vai to reģioniem, kas ietilpst 5. kategorijā, nav atļauts eksportēt vai glabāt mājlopiem paredzētu barību, kas satur no zīdītājiem iegūtu proteīnu, vai zīdītājiem (izņemot suņus un kaķus) paredzētu barību, kas satur no zīdītājiem iegūtus pārstrādātus proteīnus.
Trešām valstīm vai to reģioniem, kas ietilpst 5. kategorijā, nav atļauts eksportēt uz Kopienu mājlopiem paredzētu barību, kas satur no zīdītājiem iegūtu proteīnu, vai zīdītājiem (izņemot suņus un kaķus) paredzētu barību, kas satur no zīdītājiem iegūtus pārstrādātus proteīnus.
5. Sīki izstrādātus noteikumus šā panta īstenošanai un jo īpaši noteikumus par savstarpējas inficēšanās profilaksi un par paraugu ņemšanas un analīzes (kas jāveic, lai pārbaudītu šā panta ievērošanu) metodēm pieņem saskaņā ar 24. panta 2. punktā minēto procedūru.
8. pants
Īpašs riska materiāls
1. Īpašo riska materiālu izņem un iznīcina saskaņā ar V pielikuma 2., 3., 4. un 8. punktu.
Šo īpašo riska materiālu vai materiālu, kas iegūts, to apstrādājot, var laist tirgū vai vajadzības gadījumā eksportēt tikai galīgai likvidēšanai saskaņā ar V pielikuma 3. un 4. punktu vai, ja vajadzīgs, ar 7. punkta c) apakšpunktu vai 8. punktu. To nedrīkst ievest Kopienā. Īpašā riska materiāla tranzītam Kopienas teritorijā jānotiek saskaņā ar Direktīvas 91/496/EEK 3. pantu.
2. Šā panta 1. punktu nepiemēro to dzīvnieku audiem, kam veikts alternatīvs tests, kurš apstiprināts šim konkrētajam mērķim saskaņā ar 24. panta 2. punktā minēto procedūru un minēts X pielikuma C nodaļas 5. punktā, un kuru piemēro saskaņā ar V pielikuma 5. punktā minētajiem nosacījumiem, ja šā alternatīvā testa rezultāti ir negatīvi.
Dalībvalstīm, kas atļauj minēto alternatīvo testu, ir jāinformē pārējās dalībvalstis un Komisija.
3. Dalībvalstīs vai to reģionos, kas ietilpst II pielikuma C nodaļā minētajā 2., 3., 4. un 5. kategorijā, smadzeņu audu saplosīšanu, ievietojot galvaskausa smadzeņdaļā koniskas formas metāla instrumentu, pēc apdullināšanas neveic liellopiem, aitām un kazām, kuru gaļa paredzēta lietošanai pārtikā vai dzīvnieku barībā.
4. Regulāri veic to datu korekciju, kas attiecas uz V pielikumā norādīto vecumu. Šo korekciju pamatā ir jaunākie apstiprinātie zinātniskie atklājumi attiecībā uz TSE saslimšanas gadījumu statistisko varbūtību Kopienas liellopu, aitu un kazu attiecīgajās vecuma grupās.
5. Atkāpjoties no 1.—4. punkta, saskaņā ar 24. panta 2. punktā minēto procedūru var pieņemt lēmumu par 7. panta 1. punkta spēkā stāšanās dienu vai – vajadzības gadījumā trešās valstīs – par datumu, no kura aizliedz zīdītāju proteīnu izmantošanu atgremotāju barībā katrā 3. vai 4. kategorijas valstī, lai ierobežotu šā panta piemērošanu dzīvniekiem, kas dzimuši šajās valstīs vai reģionos pirms minētā datuma.
Tāpat arī, atkāpjoties no 1.— 4. punkta, pēc apspriešanās ar attiecīgo zinātnisko komiteju un pamatojoties uz incidentriska, izplatīšanās riska un cilvēku riska novērtējumu, saskaņā ar 24. panta 2. punktā paredzēto procedūru var pieņemt lēmumu atļaut izmantot pārtikā, barībā un mēslošanas līdzekļos 5. kategorijā ietilpstošajās valstīs vai to reģionos esošu vai no tiem cēlušos liellopu mugurkaulus un muguras smadzeņu pakaļējās saknītes nervu mezglus.
6. Noteikumus šā panta piemērošanai pieņem saskaņā ar 24. panta 2. punktā minēto procedūru.
9. pants
Dzīvnieku izcelsmes produkti, kas iegūti no atgremotāju audiem vai satur šos audus
1. Dzīvnieku izcelsmes produktus, kas minēti VI pielikumā, neražo no atgremotāju audiem, kas cēlušies no 5. kategorijas valstīm vai to reģioniem, izņemot gadījumu, ja tos ražo saskaņā ar ražošanas procesiem, kas apstiprināti, ievērojot 24. panta 2. punktā minēto procedūru.
2. Mehāniski atkaulotas gaļas ražošanā neizmanto to liellopu, aitu un kazu galvas kaulus un mugurkaulus, kas cēlušies no 2., 3., 4. vai 5. kategorijas valstīm vai to reģioniem.
3. Ņemot vērā V pielikuma 5. punktā paredzētos kritērijus, 1. un 2. punktu nepiemēro atgremotājiem, kam veikts saskaņā ar 24. panta 2. punktā minēto procedūru atzīts alternatīvs tests, ja testa rezultāti ir negatīvi.
4. Noteikumus šā panta piemērošanai pieņem saskaņā ar 24. panta 2. punktā minēto procedūru.
10. pants
Izglītības programmas
1. Dalībvalstis nodrošina to, ka kompetentās iestādes darbinieki, diagnostikas laboratoriju, kā arī lauksaimniecības un veterinārās medicīnas koledžu darbinieki, valsts pilnvaroti veterinārārsti, praktizējoši veterinārārsti, lopkautuvju darbinieki un dzīvnieku audzētāji, turētāji un apstrādātāji ir ieguvuši zināšanas par klīniskajām pazīmēm, epidemioloģiju, savukārt personāls, kas atbild par pārbaužu veikšanu – par laboratorijas konstatējumu interpretāciju saistībā ar TSE.
2. Lai nodrošinātu 1. punktā paredzēto izglītības programmu efektīvu īstenošanu, var piešķirt Kopienas finansiālo palīdzību. Šīs palīdzības apjomu nosaka saskaņā ar 24. panta 2. punktā minēto procedūru.
IV NODAĻA
TSE KONTROLE UN APKAROŠANA
11. pants
Paziņojums
Neierobežojot Direktīvu 82/894/EEK [12], dalībvalstis nodrošina to, ka par visiem ar TSE varbūtēji slimiem dzīvniekiem nekavējoties paziņo kompetentām iestādēm.
Dalībvalstis regulāri informē cita citu un Komisiju par paziņotajiem saslimšanas gadījumiem ar TSE.
Kompetentā iestāde nekavējoties veic šīs regulas 12. pantā paredzētos pasākumus, kā arī visus citus vajadzīgos pasākumus.
12. pants
Pasākumi attiecībā uz varbūtēji slimiem dzīvniekiem
1. Katram dzīvniekam, kas varbūt ir inficēts ar TSE, nosaka oficiālu pārvietošanas ierobežojumu, līdz ir zināmi kompetentās iestādes veikto klīnisko un epidemioloģisko pārbaužu rezultāti, vai arī nokauj oficiālā kontrolē laboratorijas pārbaudēm.
Ja ir aizdomas par liellopa saslimšanu ar GSE kādā dalībvalsts saimniecībā, visiem pārējiem šīs saimniecības liellopiem līdz pārbaudes rezultātu uzzināšanai nosaka oficiālu pārvietošanas ierobežojumu.
Ja ir aizdomas par aitas vai kazas saslimšanu ar GSE kādā dalībvalsts saimniecībā, pamatojoties uz objektīviem pierādījumiem, piemēram, tādu testu rezultātiem, kas praktiski ļauj atšķirt dažādas TSE formas, visām pārējām šīs saimniecības aitām un kazām līdz pārbaudes rezultātu uzzināšanai nosaka oficiālu pārvietošanas ierobežojumu.
Ja ir pierādījumi, ka saimniecība, kurā dzīvnieks atradies laikā, kad radās aizdomas par saslimšanu ar GSE, nevarētu būt tā saimniecība, kurā dzīvnieku būtu varējusi apdraudēt GSE, kompetentā iestāde var pieņemt lēmumu par oficiāla pārvietošanas ierobežojuma noteikšanu tikai varbūtēji inficētajam dzīvniekam. Ja uzskata par vajadzīgu, kompetentā iestāde atkarībā no pieejamās epidemioloģiskās informācijas var arī pieņemt lēmumu par oficiālas kontroles piemērošanu citām saimniecībām vai tikai apdraudētajai saimniecībai.
Saskaņā ar 24. panta 2. punktā minēto procedūru un atkāpjoties no šā punkta otrās, trešās un ceturtās daļas prasībām, dalībvalsti var atbrīvot no oficiālajiem dzīvnieku pārvietošanas ierobežojumiem, ja tā veic pasākumus, kas nodrošina līdzvērtīgus drošības pasākumus.
2. Ja kompetentā iestāde nolemj, ka iespēju par inficēšanos ar TSE nevar izslēgt, dzīvnieku nokauj, ja tas vēl ir dzīvs; tā smadzenes un visus citus audus, ko var norādīt kompetentā iestāde, izņem un nosūta oficiāli apstiprinātai laboratorijai, 19. panta 1. punktā paredzētajai attiecīgās valsts etalonlaboratorijai vai 19. panta 2. punktā paredzētajai Kopienas etalonlaboratorijai uz pārbaudi saskaņā ar 20. pantā paredzētajām testu metodēm.
3. Visas varbūtēji slimā dzīvnieka ķermeņa daļas, tajā skaitā ādu, līdz negatīvas diagnozes noteikšanai patur oficiālā kontrolē vai iznīcina saskaņā ar V pielikuma 3. vai 4. punktu.
4. Noteikumus šā panta piemērošanai pieņem saskaņā ar 24. panta 2. punktā minēto procedūru.
13. pants
Pasākumi pēc apstiprinājuma saņemšanas par saslimšanu ar TSE
1. Ja saslimšana ar TSE ir oficiāli apstiprināta, pēc iespējas ātrāk veic šādus pasākumus:
a) visas dzīvnieka ķermeņa daļas pilnībā iznīcina saskaņā ar V pielikumu, izņemot audus, ko saskaņā ar III pielikuma B nodaļas III daļas 2. punktu saglabā uzskaitei;
b) veic izmeklēšanu, lai saskaņā ar VII pielikuma 1. punktu identificētu visus apdraudētos dzīvniekus;
c) visus VII pielikuma 2. punktā minētos dzīvniekus un dzīvnieku produktus, ko b) apakšpunktā minētās izmeklēšanas laikā identificē kā apdraudētus, nokauj un pilnībā iznīcina saskaņā ar V pielikuma 3. un 4. punktu.
Atkāpjoties no šā punkta, dalībvalstis var piemērot citus pasākumus, kas piedāvā līdzvērtīgu aizsardzības līmeni, ja šie pasākumi ir apstiprināti saskaņā ar 24. panta 2. punktā minēto procedūru.
2. Līdz 1. punkta b) un c) apakšpunktā minēto pasākumu īstenošanai saimniecību, kurā dzīvnieks atradās, kad apstiprināja saslimšanu ar TSE, pakļauj oficiālai kontrolei, un pret TSE uzņēmīgo dzīvnieku un no tiem iegūtu dzīvnieku izcelsmes produktu jebkuru pārvietošanu no saimniecības vai uz saimniecību var veikt tikai ar kompetentās iestādes atļauju, lai nodrošinātu attiecīgo dzīvnieku un dzīvnieku izcelsmes produktu tūlītēju izsekošanu un identificēšanu.
Ja ir pierādījumi, ka saimniecība, kurā slimais dzīvnieks atradās, kad apstiprināja saslimšanu ar TSE, nevarētu būt tā saimniecība, kurā dzīvnieku apdraudējusi TSE, kompetentā iestāde var pieņemt lēmumu pakļaut oficiālai kontrolei abas saimniecības vai tikai apdraudēto saimniecību.
3. Atkāpjoties no 1. punkta b) un c) apakšpunkta prasībām, dalībvalstis, kas ir ieviesušas 12. panta 1. punkta piektajā daļā paredzētajiem drošības pasākumiem līdzvērtīgu aizvietotājsistēmu, saskaņā ar 24. panta 2. punktā minēto procedūru var atbrīvot no prasības par dzīvnieku pārvietošanas oficiālu ierobežošanu un prasības par dzīvnieku nokaušanu un iznīcināšanu.
4. Īpašniekiem nekavējoties atlīdzina zaudējumus, kas radušies, nokaujot dzīvniekus vai iznīcinot dzīvnieku izcelsmes produktus saskaņā ar 12. panta 2. punktu un šā panta 1. punkta a) un c) apakšpunktu.
5. Neierobežojot Direktīvu 82/894/EEK, apstiprinātos TSE saslimšanas gadījumus, kas nav GSE saslimšanas gadījumi, Komisijai dara zināmus reizi gadā.
6. Noteikumus šā panta piemērošanai pieņem saskaņā ar 24. panta 2. punktā minēto procedūru.
14. pants
Ārkārtas stāvokļa plāns
1. Saskaņā ar Kopienas dzīvnieku slimību kontroles noteikumu vispārīgajiem kritērijiem dalībvalstis sagatavo pamatnostādnes, precizējot īstenojamos valstu pasākumus un norādot kompetenci un pienākumus gadījumos, kad apstiprina saslimšanu ar TSE.
2. Ja Kopienas tiesību akti ir jāpiemēro vienādi, pamatnostādnes var saskaņot, ievērojot 24. panta 2. punktā minēto procedūru.
V NODAĻA
LAIŠANA TIRGŪ UN EKSPORTS
15. pants
Dzīvi dzīvnieki, to sperma, embriji un olšūnas
1. Liellopu, aitu vai kazu un to spermas, embriju un olšūnu laišanu tirgū vai – vajadzības gadījumā – eksportēšanu pakļauj VIII pielikumā paredzētajiem nosacījumiem, bet importēšanu – IX pielikumā paredzētajiem nosacījumiem. Kopā ar dzīviem dzīvniekiem un to embrijiem un olšūnām nosūta atbilstīgus veterināros vai veselības sertifikātus, ko paredz Kopienas tiesību akti, saskaņā ar 17. pantu vai – importēšanas gadījumā – saskaņā ar 18. pantu.
2. Ar TSE varbūtēji slimu vai apstiprināti slimu dzīvnieku pirmās paaudzes pēcnācēju, spermas, embriju un olšūnu laišanu tirgū pakļauj VIII pielikuma B nodaļā paredzētajiem nosacījumiem.
3. Noteikumus šā panta piemērošanai pieņem saskaņā ar 24. panta 2. punktā minēto procedūru.
16. pants
Dzīvnieku izcelsmes produktu laišana tirgū
1. Tirgū laišanas vai – vajadzības gadījumā – eksporta ierobežojumus, ievērojot šo pantu, VIII pielikuma C un D nodaļas un IX pielikuma A, C, F un G nodaļu, nenosaka šādiem dzīvnieku izcelsmes produktiem, kas iegūti no veseliem atgremotājiem:
a) dzīvnieku izcelsmes produktiem, uz ko attiecas 15. pants, un jo īpaši spermai, embrijiem un olšūnām;
b) i) neapstrādātam pienam Direktīvas 92/46/EEK [13] nozīmē;
ii) pienam, no kā ražo piena produktus Direktīvas 92/46/EEK nozīmē;
iii) termiski apstrādātam dzeramajam pienam Direktīvas 92/46/EEK nozīmē;
iv) dikalcija fosfātam (bez proteīna vai taukiem);
v) ādām Direktīvas 92/118/EEK [14] nozīmē;
vi) želatīnam Direktīvas 92/118/EEK nozīmē, kas iegūts no v) punktā minētajām ādām;
vii) kolagēnam, kas iegūts no v) punktā minētajām ādām.
2. Dzīvnieku izcelsmes produktiem, ko ieved no 2., 3., 4. un 5. kategorijas trešās valsts, jābūt iegūtiem no veseliem liellopiem, aitām un kazām, kam nav izdarīta 8. panta 3. punktā minētā smadzeņu audu saplosīšana vai kas nav nokauti, injicējot gāzi galvaskausa smadzeņdaļā.
3. Tirgū nelaiž dzīvnieku izcelsmes produktus, kas satur audus, kuri iegūti no 5. kategorijas dalībvalsts, dalībvalsts reģiona vai trešās valsts liellopiem, ja vien tie nav iegūti:
a) no dzīvniekiem, kas dzimuši pēc datuma, kurā stājās spēkā aizliegums barot atgremotājus ar dzīvnieku proteīnu, kas iegūts no zīdītājiem, vai
b) no dzīvniekiem, kas dzimuši, audzēti un turēti ganāmpulkos, kuru apstiprinātā slimību vēsture apliecina, ka vismaz septiņus gadus tajos nav konstatēta GSE.
Turklāt dzīvnieku izcelsmes produktus nesūta no 5. kategorijas dalībvalsts vai dalībvalsts reģiona uz citu dalībvalsti un neimportē no 5. kategorijas trešās valsts. Šo aizliegumu nepiemēro dzīvnieku izcelsmes produktiem, kas uzskaitīti VIII pielikuma C nodaļā un atbilst VIII pielikuma C nodaļas prasībām. Tos nosūta kopā ar veselības sertifikātu, ko izsniedz valsts pilnvarots veterinārārsts, apliecinot, ka tie ir ražoti atbilstīgi šai regulai.
4. Ja dzīvnieku pārved no kādas valsts vai reģiona uz citā kategorijā klasificētu valsti vai reģionu, to klasificē to valstu vai reģionu visaugstākajā kategorijā, kur tas ir uzturējies vairāk nekā 24 stundas, ja vien nevar sniegt pietiekamas garantijas, apliecinot, ka dzīvnieks nav saņēmis barību no valsts vai reģiona, kas ietilpst minētajā visaugstākajā kategorijā.
5. Dzīvnieku izcelsmes produktus, kam šajā pantā noteikti īpaši noteikumi, nosūta kopā ar atbilstīgiem veselības sertifikātiem vai komercdokumentiem, ko Kopienas tiesību akti pieprasa saskaņā ar 17. un 18. pantu, vai – ja Kopienas tiesību akti neparedz šādus sertifikātus vai dokumentus – kopā ar veselības sertifikātu vai komercdokumentu, kuru paraugus nosaka saskaņā ar 24. panta 2. punktā minēto procedūru.
6. Lai dzīvnieku izcelsmes produktus varētu importēt Kopienā, tiem jāatbilst IX pielikuma A, C, F un G nodaļā minētajiem nosacījumiem.
7. Saskaņā ar 24. panta 2. punktā minēto procedūru 1. līdz 6. punkta noteikumus var attiecināt uz citiem dzīvnieku izcelsmes produktiem. Šā panta piemērošanas noteikumus pieņem, izmantojot to pašu procedūru.
17. pants
Saskaņā ar 24. panta 2. punktā minēto procedūru Direktīvas 64/432/EEK F pielikumā minētos veselības sertifikātus, Direktīvas 91/68/EEK E pielikuma II un III paraugu un Kopienas tiesību aktos paredzētos attiecīgos veselības sertifikātus, kas attiecas uz liellopu, aitu vai kazu spermas, embriju un olšūnu tirdzniecību, vajadzības gadījumā papildina ar atsauci uz kategoriju, norādot izcelsmes dalībvalsts vai reģiona klasifikāciju saskaņā ar 5. pantu.
Atbilstīgos komercdokumentus, kas attiecas uz dzīvnieku izcelsmes produktu tirdzniecību, vajadzības gadījumā papildina ar atsauci uz izcelsmes dalībvalsts vai reģiona kategoriju, ko Komisija piešķīrusi saskaņā ar 5. pantu.
18. pants
Trešām valstīm, kas saskaņā ar 5. pantu ir klasificētas kādā kategorijā, tūlīt pēc minētā lēmuma par klasifikāciju pieņemšanas, ievērojot 24. panta 2. punktā minēto procedūru, ar IX pielikumā paredzēto īpašo prasību papildina attiecīgos veselības sertifikātus, ko importam paredz Kopienas tiesību akti.
VI NODAĻA
ETALONLABORATORIJAS, PARAUGU ŅEMŠANA, TESTI UN KONTROLE
19. pants
Etalonlaboratorijas
1. Valstu etalonlaboratorijas katrā dalībvalstī un to funkcijas un pienākumus nosaka X pielikuma A nodaļa.
2. Kopienas etalonlaboratorija un tās funkcijas un pienākumi noteikti X pielikuma B nodaļā.
20. pants
Paraugu ņemšana un laboratorijas metodes
1. Paraugu ņemšanu un laboratorijas testus, lai konstatētu saslimšanu ar TSE, veic, izmantojot X pielikuma C nodaļā paredzētās metodes un kārtību.
2. Ja jānodrošina vienāda šā panta piemērošana, saskaņā ar 24. panta 2. punktā minēto procedūru pieņem ieviešanas noteikumus, tajā skaitā metodi, ar ko apstiprina aitu un kazu saslimšanu ar GSE.
21. pants
Kopienas kontrole
1. Komisijas eksperti var veikt pārbaudes uz vietas sadarbībā ar dalībvalstu kompetentajām iestādēm, ciktāl tas vajadzīgs vienādai šīs regulas piemērošanai. Dalībvalsts, kuras teritorijā veic pārbaudes, sniedz ekspertiem visu palīdzību, kas vajadzīga, lai viņi varētu pildīt savus pienākumus. Komisija informē kompetento iestādi par veikto pārbaužu rezultātiem.
Šā panta piemērošanas noteikumus un jo īpaši tos, kas regulē sadarbību ar attiecīgo valstu iestādēm, pieņem saskaņā ar 24. panta 2. punktā paredzēto procedūru.
2. Kopienas pārbaudes attiecībā uz trešām valstīm veic saskaņā ar Direktīvas 97/78/EK 20. un 21. pantu.
VII NODAĻA
PĀREJAS UN NOBEIGUMA NOTEIKUMI
22. pants
Pārejas noteikumi attiecībā uz īpašu riska materiālu
1. XI pielikuma A daļas noteikumus piemēro vismaz sešus mēnešus no 2001. gada 1. jūlija un pārtrauc piemērot tūlīt pēc tam, kad saskaņā ar 5. panta 2. vai 4. punktu ir pieņemts lēmums par 8. panta spēkā stāšanās dienu.
2. Lai apstiprinātu vai apgāztu 5. panta 1. punktā minētos riska analīzes secinājumus, izmanto pārliecinoša statistikas pārskata rezultātus, kas veikts pārejas periodā saskaņā ar 5. panta 3. punktu, vienlaikus ņemot vērā SEBS definētos klasifikācijas kritērijus.
3. Pēc apspriešanās ar attiecīgo zinātnisko komiteju saskaņā ar 24. panta 2. punktā minēto procedūru pieņem sīki izstrādātus noteikumus attiecībā uz minēto statistikas pārskatu.
4. Kritēriju minimums, kas jāievēro šajā statistikas pārskatā, noteikts XI pielikuma B daļā.
23. pants
Pielikumu un pārejas pasākumu grozījumi
Pēc apspriešanās ar attiecīgo zinātnisko komiteju par visiem jautājumiem, kas varētu ietekmēt veselības aizsardzību, saskaņā ar 24. panta 2. punktā minēto procedūru groza vai papildina pielikumus un pieņem visus piemērotos pārejas pasākumus.
Saskaņā ar minēto procedūru pārejas pasākumus pieņem ne vairāk kā uz diviem gadiem, lai varētu pašreizējos pasākumus nomainīt ar šajā regulā paredzētajiem pasākumiem.
24. pants
Komitejas
1. Komisijai palīdz Pastāvīgā veterinārā komiteja. Jautājumos, kas attiecas tikai uz dzīvnieku barību, Komitejai tomēr palīdz Pastāvīgā dzīvnieku barības komiteja, un jautājumos, kas attiecas tikai uz pārtiku – Pastāvīgā pārtikas komiteja.
2. Atsaucoties uz šo punktu, piemēro Lēmuma 1999/468/EK 5. un 7. pantu, ņemot vērā tā 8. panta noteikumus.
Minētā lēmuma 5. panta 6. punktā minētais laiks ir trīs mēneši, bet šīs regulas 4. panta 2. punktā minēto drošības pasākumu gadījumā – 15 dienas
3. Katra komiteja apstiprina savu reglamentu.
25. pants
Apspriešanās ar zinātniskajām komitejām
Ar attiecīgām zinātniskām komitejām apspriežas par visiem jautājumiem, uz ko attiecas šī regula un kuri varētu ietekmēt sabiedrības veselības aizsardzību.
26. pants
Stāšanās spēkā
Šī regula stājas spēkā nākamajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1282/2001
(2001. gada 28. jūnijs),
ar ko paredz sīki izstrādātus noteikumus Padomes Regulas (EK) Nr. 1493/1999 piemērošanai attiecībā uz informācijas vākšanu, lai identificētu vīna produktus un uzraudzītu vīna tirgu, un kas groza Regulu (EK) Nr. 1623/2000
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1999. gada 17. maija Regulu (EK) Nr. 1493/1999 par vīna tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 2826/2000 [2], un jo īpaši tās 23., 33. un 73. pantu,
tā kā:
(1) Regulas (EK) Nr. 1493/1999 18. pantā teikts, ka vīna darīšanai paredzēto vīnogu audzētājiem, kā arī misas un vīna ražotājiem ir jāiesniedz ražas deklarācijas par pēdējo ražu, un vīna un misas ražotājiem un komercoperatoriem, izņemot mazumtirgotājus, katru gadu ir jādeklarē savi krājumi.
(2) Minētais pants arī paredz, ka dalībvalstis var pieprasīt arī vīnogu tirgotājiem deklarēt pārdoto vīnogu daudzumus.
(3) Lai atvieglotu tirgus pārvaldību, būtu jāparedz deklarāciju iesniegšanas termiņš. Tā kā ražas novākšana dažādās dalībvalstīs notiek dažādā laikā, ražotāju deklarāciju iesniegšanas termiņiem vajadzētu būt atšķirīgiem. Uzņēmējiem, kas pārdod vīna produktus pirms norādītā deklarāciju iesniegšanas termiņa, arī būtu jāpieprasa iesniegt deklarācijas.
(4) Ražotājiem, kas var sniegt visu vajadzīgo informāciju vienā vīna ražošanas deklarācijā, nav jāiesniedz divas deklarācijas. Ļoti maza daudzuma ražotājus var atbrīvot no deklarāciju iesniegšanas, jo viņu kopējā produkcija veido ļoti nelielu Kopienas produkcijas daļu.
(5) Lai atvieglotu šīs regulas piemērošanu, deklarācijās sniedzamā informācija šeit būtu jāparedz tabulas veidā, bet vienlaikus dalībvalstīm būtu jāatļauj izvēlēties formu, kādā uzņēmējiem šī informācija ir jāiesniedz. Tāpat arī būtu jāprecizē termiņi, kādos dalībvalstīm ir centralizēti jāapkopo un jāiesniedz Komisijai savāktie dati, un datu nosūtīšanas veids.
(6) Kategorija "citi vīni" būtu jādefinē, ievērojot to vīnogu šķirņu klasifikāciju, kuras var audzēt Kopienā, kā to noteikušas dalībvalstis saskaņā ar Regulas (EK) Nr. 1493/1999 19. pantu.
(7) Informācija par platībām varētu būt neprecīza, ja deklarētāju rīcībā nav bijuši piemēroti verifikācijas līdzekļi. Šādiem gadījumiem būtu jāparedz atšķirīgas sankcijas atbilstīgi iesniegto deklarāciju neprecizitātes smaguma pakāpei.
(8) Sankciju sistēmai jābūt pietiekami proporcionālai attiecībā uz vīnogu audzētāju iesniegtajām deklarācijām, kurās ir konstatēti izlaidumi vai kļūdas. Tāpēc sankcijām vajadzētu būt atšķirīgām, ņemot vērā deklarācijās izdarītās korekcijas.
(9) Dažādu attiecīgo personu iesniegtās ražas un krājumu deklarācijas pašlaik ir vienīgais līdzeklis, lai pienācīgi noskaidrotu saražotā vīna un vīna krājumu daudzumus. Tāpēc ir jāveic atbilstīgi pasākumi, lai nodrošinātu to, ka attiecīgās personas iesniedz deklarācijas un ka tās ir pilnīgas un precīzas, paredzot sankcijas deklarāciju neiesniegšanas vai nepareizu vai nepilnīgu deklarāciju iesniegšanas gadījumos. Lai atvieglotu ar deklarācijām saistīto datu apstrādi, katrā attiecīgajā administratīvajā vienībā iesniegtā deklarācija būtu jāizskata atsevišķi no citām deklarācijām, ko tas pats ražotājs var būt iesniedzis citās dalībvalsts administratīvajās vienībās.
(10) Padomes Regula (EEK) Nr. 2392/86 [3], kurā jaunākie grozījumi izdarīti ar Regulu (EK) Nr. 1631/98 [4], paredz Kopienas vīna dārzu reģistra izveidošanu. Dalībvalstīm ar pilnīgu reģistru būtu jāatļauj izmantot konkrētus datus no minētā reģistra, ja tie nav norādīti deklarācijās.
(11) Lai nodrošinātu vīna tirgus uzraudzību, jābūt pieejamai konkrētai informācijai par minēto tirgu. Papildus dažādu deklarāciju kopsavilkumos sniegtajiem datiem būtiska ir informācija par vīna piegādēm, izlietojumu un cenām. Tāpēc dalībvalstīm būtu jāsavāc šī informācija un jānosūta Komisijai noteiktos datumos.
(12) Šajā sakarā būtu jāatceras, ka informācijas iesūtīšanai noteiktie datumi ir jāievēro, lai nodrošinātu efektīvu tirgus uzraudzību un ļautu sagatavot ticamas budžeta prognozes.
(13) Lai nodrošinātu vajadzīgo atbilstību starp šajā regulā paredzētajiem sodiem un tiem, ko šajā pašā sakarā nosaka Komisijas Regula (EK) Nr. 1623/2000 [5], kurā jaunākie grozījumi izdarīti ar Regulu (EK) Nr. 545/2001 [6], minētā regula būtu jāgroza un attiecīgi jāpielāgo sankcijas.
(14) Šajā regulā paredzētie pasākumi saskan ar Vīna komitejas atzinumu,
IR PIEŅĒMUSI ŠO REGULU.
1. pants
Sīki izstrādātie noteikumi Regulas (EK) Nr. 1493/1999 piemērošanai attiecībā uz informācijas vākšanu, lai identificētu vīna produktus un uzraudzītu vīna tirgu, ir tie, kas izklāstīti šajā regulā.
2. pants
1. Fiziskas vai juridiskas personas vai personu grupas, kas novāc vīnogas, turpmāk – "novācēji", katru gadu dalībvalstu kompetentajām iestādēm iesniedz ražas deklarāciju par norādīto administratīvo vienību, deklarācijā ir vismaz šīs regulas pielikuma A tabulā norādītā informācija vai attiecīgā gadījumā – B tabulā norādītā informācija.
Dalībvalstis var atļaut vienai saimniecībai iesniegt tikai vienu deklarāciju.
2. Turpmāk uzskaitītajām personām nav jāiesniedz ražas deklarācija:
a) novācēji, kuru vīnogu raža pilnībā ir paredzēta patēriņam nepārstrādātā veidā vai žāvēšanai, vai arī tiešai pārstrādei vīnogu sulā;
b) novācēji, kuru saimniecībās vīnogulāji aizņem mazāk par 10 āriem, un raža nekādā veidā nav un netiks pārdota;
c) novācēji, kuru saimniecībās vīnogulāju platības aizņem mazāk par 10 āriem un kas visu novākto ražu piegādā kooperatīvai vīna darītavai vai ražotāju grupai, kuras biedri tie ir vai ar ko tie ir saistīti. Tādos gadījumos novācējiem deklarācija ir jāiesniedz kooperatīvajai vīna darītavai vai ražotāju grupai, norādot:
i) vīnogu audzētāja uzvārdu, vārdu un adresi;
ii) piegādāto vīnogu daudzumu;
iii) attiecīgo vīnogulāju platību lielumu un atrašanās vietu.
Kooperatīvā vīna darītava vai ražotāju grupa pārbauda šādā deklarācijā sniegto datu precizitāti, salīdzinot ar tās rīcībā esošo informāciju.
3. Neatkarīgi no 1. punkta pirmās daļas un neskarot saistības, kas izriet no 4. panta, dalībvalstis var atbrīvot no pienākuma iesniegt ražas deklarācijas:
a) novācējus, kas paši pārstrādā vai liek savā vietā pārstrādāt visu vīnogu ražu vīnā;
b) novācējus, kas ir saistīti ar kooperatīvu vīna darītavu vai ražotāju grupu vai ir tās biedri un kas piegādā visu savu ražu vīnogu un/vai misas veidā attiecīgajai kooperatīvajai vīna darītavai vai ražotāju grupai, tajā skaitā novācējus, kas minēti 4. panta 4. punktā.
3. pants
4. pants
1. Fiziskas vai juridiskas personas vai šo personu grupas, tajā skaitā kooperatīvās vīna darītavas, kas no kārtējā gada ražas ir saražojušas vīnu un/vai 11. panta 1. punktā norādītajos datumos uzglabā produktus, kas nav vīns, katru gadu dalībvalstu norīkotām kompetentajām iestādēm iesniedz ražošanas deklarāciju, kurā ir ietverta vismaz šīs regulas pielikuma C tabulā norādītā informācija.
2. Dalībvalstis var paredzēt, ka fiziskas vai juridiskas personas vai šo personu grupas, tajā skaitā kooperatīvās vīna darītavas, kas līdz 11. panta 1. punktā norādītajiem datumiem ir apstrādājušas un/vai pārdevušas vīna ražošanas starpproduktus, par kārtējo tirdzniecības gadu iesniedz kompetentajām iestādēm apstrādes un/vai tirdzniecības deklarāciju, kurā ir ietverta vismaz C tabulā norādītā informācija.
3. Regulas 2. panta 2. punktā minētajiem novācējiem un ražotājiem, kas vinificējot iepirktus produktus savās telpās, iegūst mazāk par 10 hektolitriem vīna, kurš nekādā veidā nav un netiks pārdots, nav jāiesniedz ražošanas deklarācija vai attiecīgā gadījumā – apstrādes vai tirdzniecības deklarācija.
4. No pienākuma iesniegt ražošanas deklarāciju atbrīvo arī novācējus, kas ir tādas kooperatīvas vīna darītavas biedri vai ir ar to saistīti, kurai jāiesniedz deklarācija, un kas piegādā savu vīnogu produkciju minētajai vīna darītavai, bet patur tiesības vinifikācijas ceļā iegūt mazāk par 10 hektolitriem vīna ģimenes patēriņam.
5. Ja fiziskas vai juridiskas personas vai personu grupas pārdod vīna ražošanas starpproduktus, dalībvalstis veic vajadzīgos pasākumus, lai nodrošinātu to, ka ražotājiem, kam jāiesniedz deklarācijas, ir pieejami dažādie dati, kas tiem jāsniedz deklarācijās.
5. pants
Neatkarīgi no 4. panta dalībvalstis, kas saskaņā ar Regulu (EEK) Nr. 2392/86 ir izveidojušas katru gadu atjaunināmu vīna dārzu reģistru vai līdzīgu administratīvās kontroles instrumentu, var atbrīvot minētajā pantā norādītās fiziskās vai juridiskās personas, šo personu grupas vai novācējus no pienākuma deklarēt platību.
Tādos gadījumos dalībvalsts kompetentās iestādes pašas aizpilda minētajā pantā norādītās deklarācijas, norādot platību saskaņā ar reģistra datiem.
6. pants
1. Katru gadu fiziskas vai juridiskas personas vai personu grupas, izņemot privātus patērētājus un mazumtirgotājus, deklarē dalībvalstu kompetentajām iestādēm vīnogu misas, koncentrētas vīnogu misas, rektificētas koncentrētas vīnogu misas un vīna krājumus, kas ir to valdījumā 31. jūlijā. Attiecībā uz Kopienas vīna produktiem minētajās deklarācijās nenorāda produktus, kas iegūti no tajā pašā kalendārajā gadā novāktajām vīnogām.
Tomēr dalībvalstis, kurās vīna ražošana gadā nepārsniedz 25000 hektolitru, var atbrīvot tos tirgotājus, izņemot mazumtirgotājus, kuru valdījumā ir nelieli krājumi, no pienākuma iesniegt pirmajā daļā paredzētās deklarācijas, ja kompetentās iestādes var Komisijai iesniegt šo krājumu, kas atrodas dalībvalstī, statistisku novērtējumu.
2. "Mazumtirgotājs" 1. punkta nozīmē ir fiziska vai juridiska persona vai personu grupa, kuras uzņēmējdarbība ietver vīna pārdošanu nelielos daudzumos tieši patērētājam, izņemot tos, kuri izmanto lielu vīna daudzumu glabāšanai un apstrādei aprīkotus pagrabus.
Šā punkta pirmajā daļā minētos daudzumus nosaka katra dalībvalsts, jo īpaši ņemot vērā tirdzniecības un izplatīšanas īpašās iezīmes.
3. Šā panta 1. punktā paredzētajā deklarācijā ietver vismaz šīs regulas pielikuma D tabulā minēto informāciju.
7. pants
1. Dalībvalstis izstrādā dažādo deklarāciju veidlapu paraugus un nodrošina to, ka šajās veidlapās ir ietvertas vismaz šīs regulas pielikuma A, B, C un D tabulās norādītās pozīcijas.
Iepriekšminētajās veidlapās nebūtu jāiekļauj tieša norāde uz platību, ja dalībvalsts to var pārliecinoši noteikt, izmantojot citu deklarācijā ietverto informāciju, piemēram, ražošanā izmantojamo platību un saimniecības kopējo ražu, vai izmantojot vīna dārzu reģistra informāciju.
Pirmajā daļā minētajās deklarācijās ietverto informāciju centralizēti apkopo valsts līmenī.
Dalībvalstis paredz visus vajadzīgos kontroles pasākumus, lai nodrošinātu deklarāciju precizitāti.
Tās informē Komisiju par minētajiem pasākumiem un iesniedz veidlapu paraugus, kas sagatavoti, ievērojot pirmo daļu.
2. Dalībvalstis, kurās vīnogulāju platības nepārsniedz 100 ha un kuru rīcībā ir:
- I un II nodaļā minētajās deklarācijās norādāmā informācija, kas iegūta no citiem administratīviem aktiem, drīkst neuzrādīt šo informāciju deklarācijās,
- visa I un II nodaļā minētajās deklarācijās norādāmā informācija, kas iegūta no citiem administratīviem aktiem, var atbrīvot uzņēmējus no pienākuma iesniegt minētās deklarācijas.
Dalībvalstis, kurās nepiemēro Regulas (EK) Nr. 1493/1999 II sadaļas I un II nodaļas noteikumus, ievērojot minētās regulas 21. pantu, un kuru rīcībā ir:
- III nodaļā minētajās deklarācijās norādāmā informācija, kas iegūta no citiem administratīviem aktiem, drīkst neuzrādīt šo informāciju deklarācijās,
- visa III nodaļā minētajās deklarācijās norādāmā informācija, var atbrīvot uzņēmējus no pienākuma iesniegt minētās deklarācijas.
8. pants
Aizpildot 2. līdz 4. pantā minētās deklarācijas, "citi vīni" ir vīni, kas iegūti no vīnogu šķirnēm, kuras uzskaitītas vīnogu šķirņu klasifikatorā, ko dalībvalstis sastādījušas saskaņā ar Regulas (EK) Nr. 1493/1999 19. pantu vienai un tai pašai administratīvajai vienībai, gan vīna vīnogu šķirnes un attiecīgā gadījumā arī galda vīnogu šķirnes, šķirnes žāvētu vīnogu ražošanai vai šķirnes vīna spirts ražošanai.
Tomēr attiecībā uz 4. pantā minēto deklarāciju "citi vīni" pirmā punkta nozīmē ir tikai tie vīni, kas paredzēti vīna spirta ar reģistrētu izcelsmes norādi ražošanai vai obligātajai destilācijai, kā minēts Regulas (EK) Nr. 1493/1999 28. pantā.
9. pants
Šīs regulas 2., 4. un 6. pantā paredzētajās deklarācijās ierakstāmo produktu daudzumus izsaka hektolitros vīna. 4. pantā minētajās deklarācijās ierakstāmos koncentrētas vīnogu misas un rektificētas vīnogu misas daudzumus izsaka šo produktu hektolitros.
Tomēr dalībvalstis var noteikt, ka daudzumi 2. pantā paredzētajās deklarācijās ir izsakāmi centneros nevis hektolitros.
Lai izteiktu produktu daudzumus, kas nav vīns, hektolitros vīna, dalībvalstis var noteikt koeficientus, kuri drīkst atšķirties atkarībā no dažādiem objektīviem kritērijiem, kas ietekmē konversiju. Dalībvalstis Komisijai dara zināmus koeficientus un iesniedz 14. pantā paredzēto kopsavilkumu.
4. pantā paredzētājās produkcijas deklarācijās ierakstāmais vīna daudzums ir kopējais daudzums, ko iegūst pēc alkoholiskās pamatfermentācijas, ieskaitot vīna nogulsnes.
10. pants
Šī regula neskar dalībvalstu noteikumus par ražas, ražošanas, apstrādes un/vai tirdzniecības vai krājumu deklarācijām, kas paredz pilnīgākas informācijas iesniegšanu un jo īpaši attiecas uz plašāku personu loku nekā tas, kas paredzēts 2., 4. un 6. pantā.
11. pants
1. Šīs regulas 2. un 4. pantā minētās deklarācijas iesniedz vēlākais līdz 10. decembrim. Tomēr dalībvalstis drīkst noteikt agrāku datumu vai datumus. Tās arī drīkst noteikt datumu, kurā valdījumā esošos daudzumus ņem vērā, aizpildot deklarācijas.
2. Regulas 6. pantā minētās deklarācijas par daudzumiem, kas 31. jūlijā atrodas personu valdījumā, iesniedz vēlākais 10. septembrī. Dalībvalstis tomēr drīkst noteikt agrāku datumu vai datumus.
12. pants
Personām, kam jāiesniedz ražas, ražošanas, tirdzniecības un/vai apstrādes vai krājumu deklarācijas un kas minētās deklarācijas neiesniedz līdz 11. pantā norādītājiem datumiem, izņemot force majeure gadījumus, nav tiesību uz Regulas (EK) Nr. 1493/1999 24., 29., 30., 34. un 35. pantā paredzētajiem pasākumiem attiecīgajā vai nākamajā vīna gadā.
Ja tomēr pirmajā punktā norādītos termiņus nokavē ne vairāk kā par piecām darba dienām, attiecīgajā vīna gadā izmaksājamās summas samazina tikai par 15 %, un ja minētos termiņus nokavē ne vairāk kā par 10 darba dienām, samazinājums ir 30 %.
13. pants
1. Personām, kam jāiesniedz ražas, ražošanas, tirdzniecības un/vai apstrādes vai krājumu deklarācijas un kuru iesniegtajās deklarācijās dalībvalstu kompetentās iestādes konstatē nepilnības vai neprecizitātes, drīkst pretendēt uz Regulas (EK) Nr. 1493/1999 24., 29., 30., 34. un 35. pantā minētajiem pasākumiem tikai tad, ja trūkstošajai vai neprecīzajai informācijai nav būtiskas nozīmes minēto pasākumu pienācīgā piemērošanā.
2. Izņemot force majeure gadījumus, ja šajā regulā minētajās deklarācijās dalībvalstu kompetentās iestādes konstatē nepilnības vai neprecizitātes un ja trūkstošajai vai neprecīzajai informācijai ir būtiska nozīme attiecīgo pasākumu pienācīgā piemērošanā, neatkarīgi no piemērojamajām valsts sankcijām dalībvalsts piemēro šādas sankcijas:
a) attiecībā uz Regulas (EK) Nr. 1493/1999 24., 34. un 35. pantā minētajiem pasākumiem atbalstu samazina:
- par tādu pašu procentuālo daudzumu, kā deklarētā daudzuma procentuālā korekcija, ja minēta korekcija ir ne lielāka kā 5 %,
- par divkāršu deklarētā daudzuma procentuālo korekciju, ja minētā korekcija pārsniedz 5 %, bet nav lielāka kā 20 %.
Ne par šo, ne arī par nākamo gadu nepiešķir atbalstu, ja deklarētā daudzuma korekcija ir lielāka kā 20 %.
Ja deklarācijā atklātā kļūda izriet no informācijas, ko iesnieguši citi uzņēmēji un/vai partneri, kuru vārdi ir ierakstīti pieprasītajos dokumentos, un ja deklarētājs nevar pārbaudīt minēto informāciju a priori, atbalstu samazina tikai par veiktās korekcijas procentuālo daudzumu;
b) attiecībā uz Regulas (EK) Nr. 1493/1999 29. un 30. pantā minētajiem pasākumiem, ja vēl nav samaksāts par destilācijai piegādāto vīnu, cenu, ko destilētājs maksā ražotājam – deklarētājam, samazina šādi:
- par tādu pašu procentuālo daudzumu, kā deklarētā tilpuma procentuālā korekcija, ja tā nav lielāka kā 5 %,
Ne šīs cenas, ne arī par nākamo vīna gadu nemaksā, ja daudzuma korekcija ir lielāka kā 20 %.
Ja deklarācijā atklātā kļūda izriet no informācijas, ko iesnieguši citi uzņēmēji un/vai partneri, kuru vārdi ir ierakstīti pieprasītajos dokumentos, un ja deklarētājs nevar pārbaudīt minēto informāciju a priori, cenu samazina tikai par veiktās korekcijas procentuālo daudzumu;
Kompetentās iestādes koriģē destilētājam izmaksājamo atbalstu proporcionāli cenai, kas samaksāta ražotājam.
14. pants
Atbilstīgi 16. pantā minēto ziņojumu iesniegšanas termiņiem dalībvalstis sastāda:
a) 4. pantā paredzēto attiecīgās valsts ražas deklarāciju kopsavilkumu un, ja vajadzīgs, – koeficientus, ko dažādos ražošanas reģionos izmantoja produktu daudzumu, kas nav vīns, centneru konvertēšanā hektolitros vīna;
b) 6. pantā paredzēto attiecīgās valsts krājumu deklarāciju kopsavilkumu;
c) aplēsi par savā teritorijā iegūto iespējamo vīna produktu tilpumu kārtējā tirdzniecības gadā;
d) tās informācijas novērtējumu, kas ļauj vērtēt vīna produktu piegādes un izmantotos daudzumus tās teritorijā kārtējā tirdzniecības gadā;
e) provizorisku ziņojumu par iepriekšējo tirdzniecības gadu un gala ziņojumu par tirdzniecības gadu pirms tā.
15. pants
1. Lai reģistrētu cenas, dalībvalstis, izņemot tās, kas saskaņā ar Regulas (EK) Nr. 1493/1999 21. pantu nepiemēro minētās regulas II sadaļas I un II nodaļas noteikumus, nosaka ražošanas apgabalus, ko veido vīnogu audzēšanas reģioni ar pietiekami viendabīgiem ražošanas apstākļiem.
2. Dalībvalstis nosaka to tirgu katrā apgabalā, kur ir reģistrējamas cenas.
3. Izmantojot jebkuru piemērotu līdzekli, ik pēc 14 dienām minētajos tirgos reģistrē cenas un pārdoto daudzumu sarkanajiem un baltajiem galda vīniem bez ģeogrāfiskās norādes.
4. Iepriekšminētās cenas ir cenas par neiepakotām precēm, izvedot no ražotāja teritorijas.
16. pants
1. Dalībvalstis Komisijai nosūta:
a) vēlākais līdz kārtējā vīna gada 15. septembrim un 30. novembrim – 14. panta c) apakšpunktā minētās savā teritorijā iegūtā vīna produktu iespējamā daudzuma aplēses;
b) vēlākais līdz 30. novembrim – 14. panta b) apakšpunktā minēto krājumu deklarāciju kopsavilkumu;
c) vēlākais līdz 30. novembrim – 14. panta d) apakšpunktā minētos tās informācijas novērtējumus, kas ļauj aplēst vīna produktu piegādes un izmantotos daudzumus to teritorijās;
d) vēlākais līdz 15. novembrim – provizorisku ziņojumu par iepriekšējo vīna gadu un vēlākais līdz 15. martam – gala ziņojumu par vīna gadu pirms tā, kā minēts 14. panta e) apakšpunktā. Minētos ziņojumus nosūta Eurostat – Eiropas Kopienu Statistikas birojam;
e) vēlākais līdz 15. februārim – 14. panta a) apakšpunktā minēto ražošanas deklarāciju kopsavilkumu vai tā projektu. Ja sūta projektu, vēlākais līdz 15. aprīlim ir jānosūta galīgais rezultāts.
2. Dalībvalstis Komisijai nosūta:
a) līdz 2001. gada 1. augustam:
- informāciju par izveidoto ražošanas apgabalu robežām,
- minētajos ražošanas apgabalos ietilpstošo reģionu ražošanas novērtējumu par iepriekšējiem pieciem vīna gadiem,
- to katrā apgabalā izvēlēto tirgu nosaukumus, kuros reģistrē cenas,
- cenu reģistrēšanai paredzētos pasākumus;
b) katru otro otrdienu, sākot no 2001. gada 1. augusta, cenas un tirgū laistos daudzumus kopā ar visu citu informāciju, ko uzskata par noderīgu, vērtējot tirgus attīstību ražošanas apgabalos;
17. pants
Dalībvalstis dara Komisijai zināmus visus nozīmīgos jaunos faktus, kas var ievērojami mainīt pieejamo daudzumu un izmantojamo daudzumu novērtējumu, kura pamatā ir galīga informācija par iepriekšējiem gadiem.
18. pants
Papildus izmantošanai statistikas nolūkos deklarāciju datus izmanto, piemērojot Regulu (EK) Nr. 1493/1999. Proti, dati par produkcijas iedalījumu galda vīnos, noteiktos apvidos ražotos kvalitatīvos vīnos un citos vīnos saskaņā ar minēto regulu nosaka ražotāju tiesības un pienākumus.
19. pants
Komisija nodrošina saskaņā ar šo regulu saņemtās informācijas pienācīgu izplatīšanu.
20. pants
Regulas (EK) Nr. 1623/2000 74. panta 4. punktu aizstāj ar šo: "4. Intervences iestāde no ražotāja piedzen summu, kas vienāda ar atbalsta daļu vai visu atbalstu, ko izmaksā destilētājam, gadījumos, kad ražotājs nepilda attiecīgajai destilācijas darbībai pieņemto Kopienas noteikumu prasības šādu iemeslu dēļ:
a) ražotājs noteiktajā termiņā neiesniedz ražas, ražošanas vai krājumu deklarāciju.
Piedzenamo summu nosaka saskaņā ar Komisijas Regulas (EK) Nr. 1282/2001 [7] 12. pantā paredzētajiem noteikumiem;
b) dalībvalsts kompetentā iestāde atzīst vienu no a) apakšpunktā minētajām deklarācijām par nepilnīgu vai neprecīzu, ja trūkstošajiem vai nepareizajiem datiem ir būtiska nozīme attiecīgā pasākuma piemērošanā.
Piedzenamo summu nosaka saskaņā ar Regulas (EK) Nr. 1282/2001 13. pantā paredzētajiem noteikumiem;
c) Regulas (EK) Nr. 1493/1999 37. pantā noteikto pienākumu nepildīšana, ja pārkāpumu atklāj vai to dara zināmu destilētājam pēc tam, kad uz iepriekšējo deklarāciju pamata jau ir samaksāta minimālā cena.
Piedzen visu destilētājam izmaksāto atbalstu."
21. pants
Atcelšana
Ar šo atceļ Komisijas Regulu (EEK) Nr. 2396/84 [8] un (EK) Nr. 1294/96 [9].
22. pants
Šī regula stājas spēkā 20. dienā pēc tās publicēšanas Eiropas Kopienu Oficiālajā Vēstnesī.
KOMISIJAS REGULA (EK) Nr. 1322/2001
(2001. gada 29. jūnijs),
ar kuru groza I un III pielikumu Padomes Regulai (EEK) Nr. 2377/90, ar ko nosaka Kopienas procedūru veterināro zāļu atlieku maksimāli pieļaujamo daudzumu noteikšanai dzīvnieku izcelsmes pārtikas produktos
(dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1990. gada 26. jūnija Regulu (EEK) Nr. 2377/90, ar ko nosaka Kopienas procedūru veterināro zāļu atlieku maksimāli pieļaujamo daudzumu noteikšanai dzīvnieku izcelsmes pārtikas produktos1, kurā jaunākie grozījumi izdarīti ar Komisijas Regulu (EK) Nr. 807/20012 , un jo īpaši tās 6., 7. un 8. pantu,
tā kā:
(1) Saskaņā ar Regulu (EEK) Nr. 2377/90 pakāpeniski jānosaka visu to farmakoloģiski aktīvo vielu atlieku maksimāli pieļaujamie daudzumi, ko izmanto Kopienā veterinārajās zālēs, kuras paredzēts lietot produktīvajiem dzīvniekiem.
(2) Atlieku maksimāli pieļaujamie daudzumi jānosaka tikai pēc tam, kad Veterināro zāļu komiteja ir pārbaudījusi visu būtisko informāciju, kas attiecas uz attiecīgās vielas atlieku nekaitīgumu patērētājiem, kuri lieto dzīvnieku izcelsmes pārtikas produktus, un atlieku ietekmi uz pārtikas produktu rūpniecisko pārstrādi.
(3) Nosakot veterināro zāļu atlieku maksimāli pieļaujamos daudzumus dzīvnieku izcelsmes pārtikas produktos, jāprecizē dzīvnieku sugas, kurās atliekas ir pieļaujamas, vielas daudzumi, kas pieļaujami katrā no attiecīgajiem gaļas audiem, kuri iegūti no dzīvnieka, kam lietotas zāles, (izmeklējamie substrāti), un to atlieku pamatīpašības, kuras ir būtiskas atlieku uzraudzībai, (marķieratliekas).
(4) Lai kontrolētu atliekas, kā paredzēts attiecīgajos Kopienas tiesību aktos, atlieku maksimāli pieļaujamie daudzumi parasti jānosaka izmeklējamiem aknu vai nieru substrātiem; tomēr starptautiskajā tirdzniecībā, pārvadājot liemeņus, no tiem bieži vien izņem aknas un nieres, tāpēc atlieku maksimāli pieļaujamie daudzumi vienmēr jānosaka arī muskuļu vai tauku audiem.
(5) To veterināro zāļu atlieku maksimāli pieļaujamie daudzumi, ko paredzēts lietot dējējputniem, dzīvniekiem laktācijas periodā vai medus bitēm, jānosaka arī olām, pienam vai medum.
(6) Florfenikols jāiekļauj Regulas (EEK) Nr. 2377/90 I pielikumā.
(7) Lai varētu pabeigt zinātniskos pētījumus, jāpagarina cefalonija, morantela un metamizola atlieku maksimāli pieļaujamo daudzumu pagaidu termiņu, kas noteikts Regulas (EEK) Nr. 2377/90 III pielikumā.
(8) šajā regulā paredzētie pasākumi ir saskaņā ar Pastāvīgās veterināro zāļu komitejas atzinumu,
IR PIEŅĒMUSI ŠO REGULU.
1. pants
Regulas (EEK) Nr. 2377/90 I un III pielikumu ar šo groza, kā noteikts šīs regulas pielikumā.
2. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1637/2001
(2001. gada 23. jūlijs),
ar kuru groza Padomes Regulu (EEK) Nr. 3880/91 par to dalībvalstu nominālās nozvejas statistikas iesniegšanu, kuras zvejo Atlantijas okeāna ziemeļaustrumu daļā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1991. gada 17. decembra Regulu (EEK) Nr. 3880/91 par to dalībvalstu nominālās nozvejas statistikas iesniegšanu, kuras zvejo Atlantijas okeāna ziemeļaustrumu daļā [1], un jo īpaši tās 2. panta 3. punktu un 4. pantu,
tā kā:
(1) Konvencijas par starptautisko tirdzniecību ar apdraudētajām sugām (CITES) dalībnieku konferences Devītajā sanāksmē 1994. gadā tika pieprasīts, lai Apvienoto Nāciju Organizācijas Pārtikas un lauksaimniecības organizācija (FAO) un reģionālie zvejniecības resori veiktu datu uzraudzību attiecībā uz plātņžauņu sugu (haizivis un rajas) nozveju un tirdzniecību ar tām.
(2) Starptautiskā jūras izpētes padome (ICES) 1999. gadā savā 87. sanāksmē nolēma pieņemt tādu plātņžauņu sugu iedalījumu, kāds piedāvāts Plātņžauņu sugu izpētes grupas ziņojumā, un pieprasīt, lai FAO iekļautu šīs sugas savā aptaujas lapā Statlant 27A nozvejas statistikai Atlantijas okeāna ziemeļaustrumu daļā.
(3) ICES ir paplašinājusi to sugu sarakstu, kuru nozveju Atlantijas okeāna ziemeļaustrumu daļā reģistrē tās datu bāzē, un tādējādi būtu jārosina dalībvalstis sniegt pieejamos nozvejas statistikas datus attiecībā uz šīm papildu sugām.
(4) Regulas (EEK) Nr. 3880/91 4. panta 2. punktā ir noteikts, ka dalībvalstis pēc Eiropas Kopienu Statistikas biroja iepriekšēja apstiprinājuma var iesniegt datus citā formā vai izmantojot citu datu nesēju, nekā izklāstīts regulas IV pielikumā.
(5) Vairākas dalībvalstis ir pieprasījušas datu iesniegšanu citā formā vai izmantojot citu datu nesēju, nekā izklāstīts Regulas (EEK) Nr. 3880/91 IV pielikumā (ekvivalents iepriekš minētajām aptaujas lapām Statlant).
(6) Šajā regulā paredzētie pasākumi ir saskaņā ar Lauksaimniecības statistikas pastāvīgās komitejas, kas izveidota ar Padomes Lēmumu 72/279/EEK [2], atzinumu,
IR PIEŅĒMUSI ŠO REGULU.
1. pants
Regulas (EEK) Nr. 3880/91 I pielikumu aizstāj ar šīs regulas I pielikumu.
2. pants
Dalībvalstis var iesniegt datus tādā formā, kas izklāstīts šīs regulas II pielikumā.
3. pants
Šī regula stājas spēkā 20. dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1660/2001
(2001. gada 16. augusts),
ar kuru groza Regulu (EK) Nr. 1623/2000, ar ko paredz sīki izstrādātus noteikumus Padomes Regulas (EK) Nr. 1493/1999 par vīna tirgus kopīgo organizāciju ieviešanai, attiecībā uz tirgus mehānismiem
Eiropas Kopienu Komisija,
ņemot vērā Eiropas Kopienas dibināšanas līgumu,
ņemot vērā Padomes 1999. gada 17. maija Regulu (EK) Nr. 1493/1999 par vīna tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 2826/2000 [2], un jo īpaši tās 33. un 36. pantu,
tā kā :
(1) 58. pantā Komisijas 2000. gada 25. jūlija Regulā (EK) Nr. 1623/2000, ar ko paredz sīki izstrādātus noteikumus par to, kā ieviest Padomes Regulu (EK) Nr. 1493/1999 par vīna tirgus kopīgo organizāciju attiecībā uz tirgus mehānismiem [3], kurā jaunākie grozījumi izdarīti ar Regulu (EK) Nr. 1282/2001 [4], ir paredzēti noteikumi par atlikušajiem daudzumiem, kas ražotājiem jāpiegādā, izpildot savus pienākumus. Ņemot vērā gūto pieredzi, būtu jāpagarina termiņš.
(2) Regulas (EK) Nr. 1623/2000 63. pants paredz ieviest atbalsta režīmu par vīna destilācijas procesā iegūtu dzeramo alkoholu. Pirmoreiz šis režīms tika ieviests 2000./2001. vīna gadā. Ņemot vērā pirmajā piemērošanas gadā gūto pieredzi, ir vajadzīgi grozījumi. Jo īpaši destilācija gada laikā būtu jāsāk vēlāk, un procentuālajam produkcijas daudzumam, ko vīna ražotāji var piegādāt destilācijai, vajadzētu būt mazākam. Papildus jānosaka destilācijas termiņš.
(3) Regulas (EK) Nr. 1623/2000 86. līdz 102. pants paredz sīki izstrādātus noteikumus tāda spirta realizācijai, kas atrodas intervences aģentūrās. Konkrētas satura kļūdas būtu jālabo, un jo īpaši būtu jākoriģē summa, kas jāmaksā par paraugiem, un pielaidei bioetanolam, ieskaitot rektificējamos produktus, vajadzētu būt tādai pašai kā tai, kura paredzēta attiecībā uz jaunu rūpniecisko izmantošanu.
(4) Vīnu pārvaldības komiteja nav sniegusi atzinumu tās priekšsēdētāja noteiktajā termiņā,
IR PIEŅĒMUSI ŠO REGULU.
1. pants
Ar šo Regulu (EK) Nr. 1623/2000 groza šādi:
1) Regulas 58. panta pirmo daļu aizstāj ar šādu: "Ražotāji, uz kuriem attiecas viens no šīs regulas 45. vai 52. pantā minētajiem pienākumiem un kuri ir piegādājuši vismaz 90 % no tā produkta daudzuma, kas tiem obligāti jāpiegādā līdz kārtējā vīna gada 15. jūlijam, var izpildīt savu pienākumu, piegādājot atlikušo daudzumu līdz kompetentās valsts iestādes noteiktam datumam, bet ne vēlāk par nākamā vīna gada 31. jūliju.";
2) Regulas 63. pantu groza šādi:
a) tā 1. un 2. punktu aizstāj ar šādiem: "1. Galda vīnu un vīnu, kas derīgs galda vīna pagatavošanai saskaņā ar Regulas (EK) Nr. 1493/1999 29. pantu, sāk destilēt katra vīna gada 16. oktobrī.
2. Galda vīna un galda vīna pagatavošanai derīga vīna daudzums, ko katrs ražotājs var destilēt, nepārsniedz 30 % no šāda vīna vislielākā produkcijas daudzuma, kurš deklarēts pēdējos trīs vīna gados, ieskaitot kārtējo gadu, ja produkcija jau ir deklarēta. Piemērojot iepriekšminētos procentus, saražotā galda vīna daudzums ir tas daudzums, ko norāda kā vīnu Regulas (EK) Nr 1493/1999 18. panta 1. punktā minētās saražoto daudzumu deklarācijas ailē – "Galda vīni";.";
b) pievieno šādu punktu: "10. Spirta rūpnīcai piegādātais vīns jādestilē vēlākais līdz nākamā vīna gada 30. septembrim.";
3) Regulas 86. panta pirmo daļu aizstāj ar šādu: "Komisija, rīkojoties saskaņā ar Regulas (EK) Nr. 1493/1999 75. pantā noteikto procedūru, katru ceturksni izsludina vairākus uzaicinājumus uz konkursu, no kuriem katrs attiecas uz vismaz 50000 hektolitru vīna spirta, bet kopā katrā ceturksnī – ne vairāk kā uz 600000 hektolitru 100 % spirta, ko paredzēts eksportēt uz dažām trešām valstīm galīgajai izmantošanai tikai dzinēja degvielas nozarē.";
4) Regulas 91. panta 12. punktu aizstāj ar šādu: "12. Attiecīgā intervences aģentūra atmaksā eksporta garantiju par katru tā spirta daudzumu, par kuru tā paredzētajā termiņā saņem pierādījumu par veikto eksportu. Neatkarīgi no Regulas (EEK) Nr. 2220/85 23. panta, izņemot force majeure gadījumus, ja ir pārsniegts eksportam paredzētais termiņš, neatmaksā šādu procentuālo daļu no eksporta garantijas 3 EUR apmērā par hektolitru 100 % spirta:
a) 15 % visos gadījumos;
b) 0,33 % no atlikušās summas – pēc tam, kad atskaitīti 15 % – par katru dienu, kura pārsniedz eksporta termiņu.";
5) Regulas 95. panta 2. punkta otro un trešo daļu aizstāj ar šādām: "Šo aizliegumu nepiemēro tam spirtam tvertnēs, uz ko neattiecas paziņojumi par uzaicinājumu uz konkursu vai attiecīgo pārdošanu vairāksolīšanā un kas nav norādīts 83. līdz 93. pantā minētajā Komisijas lēmumā.
Jo īpaši apgādes iemeslu dēļ intervences aģentūras, kas glabā šā panta 1. punktā minētajā dalībvalstu paziņojumā norādītās spirta tvertnes, var aizstāt attiecīgo spirtu ar citu tāda paša veida spirtu vai sajaukt to ar citu intervences aģentūrai piegādātu spirtu, līdz attiecīgajam spirtam izsniedz atļauju izņemšanai no noliktavas. Ja spirts ir aizstāts, tad dalībvalstu intervences aģentūras to paziņo Komisijai.";
6) Regulas 98. pantu groza šādi:
a) šā panta 1. punktu aizstāj ar šādu: "1. Sākot no paziņojuma par uzaicinājumu uz konkursu publicēšanas līdz piedāvājumu iesniegšanas termiņa beigām, atsaucoties uz šādu uzaicinājumu, visas ieinteresētās personas var iegūt pārdošanai piedāvātā spirta paraugus, samaksājot 10 EUR par litru. Daudzums, kas pieejams katrai ieinteresētajai personai, nedrīkst pārsniegt piecus litrus no tvertnes. Realizācijai saskaņā ar III apakšiedaļu, paraugus tādai pašai izpētei var iegūt 30 dienās pēc paziņojuma par pārdošanu vairāksolīšanā."; b) panta 2. punktu aizstāj ar šādu:
"2. Pēc piedāvājumu iesniegšanas termiņa beigām vai pēc 30 dienām pēc paziņojuma par pārdošanu vairāksolīšanā:
a) konkursa pretendenti vai 92. pantā minētie apstiprinātie uzņēmumi var iegūt piešķirtā spirta paraugus;
b) konkursa pretendenti, kam saskaņā ar 83. panta 3. punktu piedāvā aizstājēju spirtu, var iegūt piedāvātā aizstājēja spirta paraugus.
Šādus paraugus var saņemt no intervences aģentūras, samaksājot 10 EUR par litru, bet daudzumi nedrīkst pārsniegt piecus litrus no tvertnes.";
7) Regulas 100. panta 2. punkta c) apakšpunktu aizstāj ar šādu: "c) ja spirts, kas ir piešķirts jaunai rūpnieciskai izmantošanai un pārdošanai vairāksolīšanā bioetanola izmantošanai dzinēja degvielas nozarē Kopienā, pirms paredzētās galīgās izmantošanas jārektificē, tad izņemto spirtu uzskata par pilnībā izmantotu norādītajam mērķim, ja vismaz 90 % no kopējā spirta daudzuma, kurš izņemts saskaņā ar uzaicinājumu uz konkursu vai pārdošanu vairāksolīšanā, izmanto minētajam mērķim; izraudzītais pretendents vai apstiprinātais uzņēmums, kas ir piekritis pirkt spirtu, informē Komisiju un intervences aģentūru par rektificēto produktu daudzumu, galamērķi un izmantošanu. Tomēr zudumi nedrīkst pārsniegt b) apakšpunktā norādītās robežas.";
2. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
KOMISIJAS REGULA (EK) Nr. 1681/2001
(2001. gada 22. augusts),
ar kuru groza Regulu (EK) Nr. 174/1999, ar ko paredz īpašus sīki izstrādātus noteikumus Padomes Regulas (EEK) Nr. 804/68 piemērošanai attiecībā uz eksporta licencēm un eksporta kompensācijām pienam un piena produktiem, un Regulu (EK) Nr. 1498/1999, ar ko paredz noteikumus Padomes Regulas (EEK) Nr. 804/68 ieviešanai attiecībā uz saziņu starp dalībvalstīm un Komisiju piena un piena produktu nozarē
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1999. gada 17. maija Regulu (EK) Nr. 1255/1999 par piena un piena produktu tirgus kopīgo organizāciju1, kurā jaunākie grozījumi izdarīti ar Regulu (EK) Nr. 1670/20002, un jo īpaši tās 26. panta 3. punktu, 30. pantu, 31. panta 14. punktu un 40. pantu,
tā kā:
(1) 1. pantā Komisijas 1999. gada 26. janvāra Regulā (EK) Nr. 174/1999, ar ko paredz īpašus sīki izstrādātus noteikumus par to, kā piemērot Padomes Regulu (EEK) Nr. 804/68 attiecībā uz piena un piena produktu eksporta licencēm un eksporta kompensācijām3, kurā jaunākie grozījumi izdarīti ar Regulu (EK) Nr. 1370/20014, noteikts, ka, eksportējot piena produktus, par kuriem pieprasīta kompensācija, vienmēr jāuzrāda eksporta licence. Lai efektīvi pārvaldītu sausā vājpiena - produkta, uz ko var attiecināt intervences pasākumus - iekšējo tirgu, būtu jāparedz, ka eksporta licences attiecībā uz šo produktu ir obligātas, un būtu jāparedz, ka dalībvalstis attiecīgu informāciju dara zināmu Komisijai. Tādēļ būtu jāgroza Komisijas 1999. gada 8. jūlija Regula (EK) Nr. 1498/1999, ar ko paredz noteikumus Padomes Regulas (EEK) Nr. 804/68 ieviešanai attiecībā uz saziņu starp dalībvalstīm un Komisiju piena un piena produktu nozarē5, kurā jaunākie grozījumi izdarīti ar Regulu (EK) Nr. 732/20016.
(2) Būtu jāizlabo redakcionāla kļūda Regulas (EK) Nr. 174/1999 9. pantā.
(3) Saharozes saturu piena produktos neņem vērā, ja noteikts, ka kompensācijas pamatsumma par piena saturu ir nulle. Šis noteikums būtu jāpiemēro arī tad, ja kompensācija par piena saturu nav noteikta.
(4) Izmantojot galīgās licences eksportam uz Amerikas Savienotajām Valstīm bez kompensācijas atbilstīgi papildu kvotai, kas noteikta, pamatojoties uz Lauksaimniecības nolīgumu7, kurš ir viens no Urugvajas kārtas VVTT nolīgumiem (še turpmāk "Lauksaimniecības nolīgums"), nav jāmaksā drošības nauda. Lai pēc iespējas labāk nodrošinātu, ka faktiski izlieto minēto kvotu un faktiski izmanto šim nolūkam izsniegtās licences, būtu jāparedz, ka tiek iemaksāta drošības nauda.
(5) Lai vienkāršotu drošības naudas iemaksu par 20. pantā minētajām pagaidu licencēm, drošības nauda par pagaidu licencēm būtu jākoriģē un jāapraksta drošības naudas par galīgajām licencēm iemaksa.
(6) Piena un piena produktu pārvaldības komiteja tās priekšsēdētāja noteiktajā termiņā nav sniegusi atzinumu,
IR PIEŅĒMUSI ŠO REGULU.
1. pants
Regulu (EK) Nr. 174/1999 groza šādi.
1. Regulas 1. panta 1. punktu papildina ar šādu otro daļu: "Tomēr neatkarīgi no pirmās daļas, eksportējot jebkurus II kategorijas produktus, kas minēti I pielikumā, jāuzrāda eksporta licence."
2. Regulas 9. panta a) punktu aizstāj ar šādu tekstu: "a) 5 % produktiem ar KN kodu 0405".
3. Regulas 16. panta 3. punkta otro daļu aizstāj ar šādu tekstu: "Saharozes saturu tomēr neņem vērā, ja noteikts, ka 2. punkta otrajā daļā minētā kompensācijas pamatsumma par piena produktu saturu ir nulle, vai tā nav noteikta."
4. Regulas 20. panta 2. punkta otrajā daļā "EUR 9" aizstāj ar "EUR 6".
5. Regulas 20. panta 10. punktu aizstāj ar šādu tekstu: "10. Pirms tā gada beigām, par kuru izsniegtas pagaidu licences, ieinteresētā persona iesniedz galīgās licences pieteikumu pat tad, ja tas attiecas tikai uz daļu daudzuma, galīgo licenci izsniedz tūlīt ar nosacījumu, ka 2. punktā minēto drošības naudu palielina līdz kopējai summai, kas noteikta 9. pantā, par daudzumiem, par kuriem piešķirtas licences. Galīgās licences pieteikuma un licences 20. iedaļā ieraksta šādu tekstu: "Eksportam uz Amerikas Savienotajām Valstīm: Regulas (EK) Nr. 174/1999 20. pants."
Licences, ko izsniedz saskaņā ar šo pantu, ir derīgas tikai 1. punktā minētajiem eksporta darījumiem.
Drošības naudu par galīgo licenci atmaksā tikai tad, kad ir uzrādīts Komisijas Regulas (EK) Nr. 1291/2000* 35. panta 5. punktā minētais pierādījums." * OV L 152, 24.6.2000., 1. lpp.
2. pants
Regulas (EK) Nr. 1498/1999 9. panta pirmo punktu aizstāj ar šādu: "1. Katru darbdienu līdz plkst. 18.00, izņemot daudzumus, kas norādīti eksporta licences pieteikumos, uz kuriem attiecas Regulas (EK) Nr. 174/1999 18. pants un 19. panta 5. punkts, vai kuri paredzēti pārtikas atbalsta piegādēm Urugvajas kārtā noslēgtā Lauksaimniecības nolīguma 10. panta 4. punkta nozīmē:
a) pēc piena produktu eksporta kompensāciju nomenklatūras koda un pēc galamērķa koda sagrupētus daudzumus, uz ko attiecas konkrētajā dienā iesniegtie licences pieteikumi:
i) kā minēts Regulas (EK) Nr. 174/1999 1. pantā, izņemot tos, kas norādīti minētās regulas 17. pantā (IDES datora kods 1);
b) pēc pieteikuma un pēc piena produktu eksporta kompensāciju nomenklatūras koda un galamērķa koda sagrupētus daudzumus, kas norādīti konkrētajā dienā iesniegtajos pagaidu licences pieteikumos, uz kuriem attiecas Regulas (EK) Nr. 174/1999 8. pants, norādot piedāvājumu iesniegšanas termiņu, kā arī produktu daudzumu, uz ko attiecas uzaicinājums uz konkursu, vai, ja konkursu izsludinājuši bruņotie spēki Komisijas Regulas (EK) Nr. 800/1999** 36. panta 1. punkta c) apakšpunkta nozīmē, nenorādot daudzumu, tad aptuveno daudzumu atbilstīgi iepriekš norādītajam sadalījumam (IDES datora kods 2);
c) pēc piena produktu eksporta kompensāciju nomenklatūras koda un pēc galamērķa koda sagrupētus daudzumus, par kuriem konkrētajā dienā ir galīgi izsniegtas vai anulētas pagaidu licences, kas minētas Regulas (EK) Nr. 174/1999 8. pantā, norādot iestādi, kura publicējusi uzaicinājumu uz konkursu, pagaidu licences datumu un daudzumu, uz ko tā attiecas;
d) attiecīgā gadījumā pārskatīto produktu daudzumu, uz ko attiecas iepriekš b) apakšpunktā minētais uzaicinājums uz konkursu."
3. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
Padomes Regula (EK) Nr. 2136/2001
(2001. gada 23. oktobris),
ar kuru groza Regulu (EK) Nr. 723/97 par dalībvalstu rīcības programmu īstenošanu ELVGF Garantiju nodaļas izdevumu kontroles jomā
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un īpaši tā 37. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
tā kā:
(1) Regulas (EK) Nr. 723/97 [3] 1. pantā ir paredzēts, ka Kopiena piedalās dalībvalstu izmaksās par tādu jaunu rīcības programmu īstenošanu, kas saistās ar jauniem Kopienas pienākumiem, ko ir apstiprinājusi Komisija un kā mērķis ir uzlabot ELVGF Garantiju nodaļas izdevumu kontroles struktūras vai efektivitāti. Minētās regulas 4. pantā ir paredzēts, ka Kopienas finansiālo līdzdalību nosaka pa kalendārajiem gadiem uz piecu gadu laika periodu, sākot no 1997. gada, nepārsniedzot budžeta iestādes atļautās gada apropriācijas finanšu plāna robežās.
(2) Komisija ir nosūtījusi Padomei ziņojumu par Regulas (EK) Nr. 723/97 piemērošanu laika periodā no 1997. gada līdz 2000. gadam. Ievērojot dalībvalstu sagatavotos novērtējuma ziņojumus un īstenoto programmu efektivitāti, Komisija uzskata, ka dalībvalstīm vajadzētu turpināt saņemt finanšu palīdzību par Regulas (EK) Nr. 723/97 1. pantā paredzēto programmu īstenošanu.
(3) Jo īpaši sakarā ar to, ka ar Padomes 2000. gada 17. jūlija Regulu (EK) Nr. 1593/2000, ar ko groza Regulu (EEK) Nr. 3508/92, kas izveido integrētu vadības un kontroles sistēmu dažām Kopienas atbalsta shēmām [4], ir ieviestas jaunas dārgas metodes lauksaimniecības zemes gabalu identifikācijas sistēmas uzlabošanai, izmantojot ģeogrāfiskās informācijas sistēmu un digitālo ortofotogrāfiju, Kopienas līdzdalība ir pamatota, sedzot daļu dalībvalstu izmaksu par jaunu rīcības programmu īstenošanu šajā jomā. Tādēļ juridiskas skaidrības dēļ ir lietderīgi svītrot Regulas (EK) Nr. 723/97 5. panta pēdējo ievilkumu.
(4) Laika periods, kurā Kopienas finansiālo līdzdalību var maksāt, tādēļ būtu jāpagarina par diviem gadiem.
(5) Attiecīgi būtu jāgroza Regula (EK) Nr. 723/97,
IR PIEŅĒMUSI ŠO REGULU.
1. pants
Regulu (EK) Nr. 723/97 groza šādi.
2. Regulas 4. panta 1. punkta pirmajā teikumā vārdus "pieci gadi pēc kārtas" aizstāj ar vārdiem "septiņi gadi pēc kārtas".
Komisijas Regula (EK) Nr. 2601/2001
(2001. gada 28. decembris),
ar ko papildina pielikumu Regulai (EK) Nr. 2400/96 par dažu nosaukumu iekļaušanu "Aizsargāto cilmes vietu nosaukumu un aizsargāto ģeogrāfiskās izcelsmes norāžu reģistrā", kurš paredzēts Padomes Regulā (EEK) Nr. 2081/92 par lauksaimniecības produktu un pārtikas ģeogrāfiskās izcelsmes norāžu un cilmes vietu nosaukumu aizsardzību
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1992. gada 14. jūlija Regulu (EEK) Nr. 2081/92 par lauksaimniecības produktu un pārtikas ģeogrāfiskās izcelsmes norāžu un cilmes vietu nosaukumu aizsardzību [1], kurā jaunākie grozījumi izdarīti ar Komisijas Regulu (EK) Nr. 2796/2000 [2], un jo īpaši tās 6. panta 3. un 4. punktu,
tā kā:
(1) Saskaņā ar Regulas (EEK) Nr. 2081/92 5. pantu Spānija ir nosūtījusi Komisijai pieteikumus par to, lai nosaukumu "Manzana Reineta del Bierzo" reģistrētu kā cilmes vietas nosaukumu un nosaukumu "Salchichón de Vic"/"Llonganissa de Vic" reģistrētu kā ģeogrāfiskās izcelsmes norādi.
(2) Saskaņā ar minētās regulas 6. panta 1. punktu konstatēts, ka pieteikumi atbilst visām minētajā regulā paredzētajām prasībām, un jo īpaši tajā ziņā, ka pieteikumos iekļauta visa informācija, kas vajadzīga saskaņā ar tās 4. pantu.
(3) Komisija pēc šīs regulas pielikumā norādīto nosaukumu publicēšanas Eiropas Kopienu Oficiālajā Vēstnesī [3] nav saņēmusi iebildumus Regulas (EEK) Nr. 2081/92 7. panta nozīmē.
(4) Minētie nosaukumi tādēļ ir jāieraksta "Aizsargāto cilmes vietu nosaukumu un aizsargāto ģeogrāfiskās izcelsmes norāžu reģistrā" un tādējādi tie ir jāaizsargā visā Kopienā kā aizsargāti cilmes vietas nosaukumi un aizsargātas ģeogrāfiskās izcelsmes norādes.
(5) Ar šīs regulas pielikumu papildina pielikumu Komisijas Regulai (EK) Nr. 2400/96 [4], kurā jaunākie grozījumi izdarīti ar Regulu (EK) Nr. 2372/2001 [5],
IR PIEŅĒMUSI ŠO REGULU.
1. pants
Nosaukumus, kas minēti šīs regulas pielikumā, ar šo iekļauj Regulas (EK) Nr. 2400/96 pielikumā un ieraksta kā aizsargātus cilmes vietu nosaukumus (ACN) un aizsargātas ģeogrāfiskās izcelsmes norādes (AĢN) "Aizsargāto cilmes vietu nosaukumu un aizsargāto ģeogrāfiskās izcelsmes norāžu reģistrā", kurš paredzēts Regulas (EEK) Nr. 2081/92 6. panta 3. punktā.
2. pants
Šī regula stājas spēkā divdesmitajā dienā pēc tās publicēšanas Eiropas Kopienu Oficiālajā Vēstnesī.
Komisijas lēmums
(2002. gada 4. februāris),
(Dokuments attiecas uz EEZ)
(2002/79/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1993. gada 14. jūnija Direktīvu 93/43/EEK par pārtikas produktu higiēnu [1], un jo īpaši tās 10. panta 1. punktu,
tā kā:
(1) Daudzos gadījumos Ķīnas izcelsmes vai no Ķīnas sūtīti zemesrieksti ir izrādījušies piesārņoti ar pārmērīgu aflatoksīna B1 un kopējo aflatoksīna daudzumu.
(2) Pārtikas zinātniskā komiteja ir paziņojusi, ka aflatoksīns B1 pat ļoti nelielās devās izraisa aknu vēzi un turklāt ir genotoksisks.
(3) Komisijas 1997. gada 31. janvāra Regulā (EK) Nr. 194/97, kas nosaka konkrētu piesārņotāju maksimāli pieļaujamo koncentrācijas līmeni pārtikas produktos [2], kurā jaunākie grozījumi izdarīti ar Regulu (EK) Nr. 1566/1999 [3], ir noteikts zināmu piesārņotāju, jo īpaši aflatoksīnu, maksimāli pieļaujamais daudzums pārtikas produktos. Šīs robežas ir ievērojami pārsniegtas, jo īpaši Ķīnas izcelsmes vai no Ķīnas sūtītu zemesriekstu paraugos.
(4) Tas nopietni apdraud cilvēku veselību Kopienas teritorijā, un tāpēc ir jāpieņem aizsargpasākumi Kopienas līmenī.
(5) Eiropas Komisijas Pārtikas un veterinārijas birojs (FVO) Ķīnā no 2001. gada 8. maija līdz 21. maijam veica pārbaudes vizīti, lai novērtētu esošās kontroles sistēmas aflatoksīnu piesārņojuma novēršanai zemesriekstos, kas paredzēti eksportam uz Eiropas Kopienu. Veicot pārbaudes vizīti, cita starpā atklāja, ka ražošanā un vispārējā pārstrādē aflatoksīnu zemesriekstos kontrolē minimāli. Tika novēroti arī trūkumi laboratoriju darbībā. Tāpēc, lai nodrošinātu augstu sabiedrības veselības aizsardzības līmeni, ir lietderīgi piemērot īpašus noteikumus Ķīnas izcelsmes vai no Ķīnas sūtītiem zemesriekstiem, kā arī no tiem iegūtiem produktiem.
(6) Ir vajadzīgs, lai zemesriekstus, kā arī no tiem iegūtos produktus ražotu, šķirotu, apstrādātu, pārstrādātu, iepakotu un transportētu, ievērojot labu higiēnas praksi. Aflatoksīna B1 un kopējā aflatoksīna līmeni paraugos, kas ņemti no sūtījuma, ir jānosaka tūlīt pirms sūtījuma izvešanas no Ķīnas.
(7) Ķīnas varas iestādēm vajadzētu nodrošināt dokumentārus pierādījumus, ko pievieno katram Ķīnas izcelsmes vai no Ķīnas sūtītu zemesriekstu sūtījumam saistībā ar ražošanas, šķirošanas, apstrādes, pārstrādes, iepakošanas un transportēšanas nosacījumiem, kā arī tādu laboratorijas analīžu rezultātus, kas veiktas sūtījumam aflatoksīna B1 un kopējā aflatoksīna līmeņa noteikšanai.
(8) No minētajā pārbaudes vizītē iegūtajiem rezultātiem var secināt, ka Ķīnas varas iestādes pagaidām nespēj nodrošināt uzticamus analīžu rezultātus vai garantēt partijas viengabalainību sertifikācijas ziņā. Tāpēc visu to sertifikātu ticamība, kas izsniegti par Ķīnas izcelsmes zemesriekstiem, rada nopietnas šaubas attiecībā uz ticamību tiem.
(9) Tāpēc, lai aizsargātu sabiedrības veselību, importētājas dalībvalsts kompetentai iestādei ir jānoņem paraugi un jāveic analīzes aflatoksīna līmeņa noteikšanai visām Ķīnas izcelsmes vai no Ķīnas sūtīto zemesriekstu partijām, ko importē uz Eiropas Kopienu pirms to laišanas tirgū. Ņemot vērā, ka šis pasākums būtiski ietekmē kontrolei atvēlētos dalībvalstu līdzekļus, šā pasākuma rezultātus pēc īsa laika novērtēs un vajadzības gadījumā pasākumos veiks izmaiņas.
(10) 2001. gada 2. aprīlī un 2001. gada 19. jūlijā ir notikusi apspriešanās ar Pastāvīgo pārtikas produktu komiteju,
IR PIEŅĒMUSI ŠO LĒMUMU.
1. pants
1. Dalībvalstis nedrīkst importēt kādā no šīm kategorijām iekļautos Ķīnas izcelsmes vai no Ķīnas sūtītos produktus, kas ir paredzēti cilvēku pārtikai vai lai lietotu kā sastāvdaļu citos pārtikas produktos, ja šādam sūtījumam nav pievienoti oficiāli paraugu ņemšanas un analīžu rezultāti, I pielikuma veselības sertifikāts, kas ir aizpildīts, parakstīts un kuru ir apstiprinājis Ķīnas Tautas Republikas ievešanas un izvešanas inspekcijas un karantīnas valsts pārvaldes pārstāvis:
- zemesrieksti ar KN kodu 12021090 vai 12022000,
- zemesrieksti ar KN kodu 20081194 (tiešajos iepakojumos ar tīro svaru virs 1 kg) vai 20081198 (tiešajos iepakojumos ar tīro svaru, kas nepārsniedz 1 kg),
- grauzdēti zemesrieksti ar KN kodu 20081192 (tiešajos iepakojumos ar tīro svaru virs 1 kg) vai 20081196 (tiešajos iepakojumos ar tīro svaru, kas nepārsniedz 1 kg).
2. Sūtījumus Kopienā drīkst importēt tikai caur kādu no II pielikumā uzskaitītajiem ievešanas punktiem.
3. Katrs sūtījums ir jāapzīmē ar kodu, kas atbilst kodam, kas ir veselības sertifikātā un pievienotajā ziņojumā, kurš ietver oficiālās paraugu ņemšanas rezultātus un šā panta 1. punktā minētās analīzes.
4. Katras dalībvalsts kompetentās iestādes nodrošina šā panta 1. punktā minēto dokumentācijas pārbaudi Ķīnas izcelsmes vai no Ķīnas sūtītiem zemesriekstiem, lai nodrošinātu to atbilstību šā panta 1. punktā minēto veselības sertifikāta un paraugu ņemšanas rezultātu prasībām.
5. Lai noteiktu aflatoksīna B1 un kopējā aflatoksīna līmeni, dalībvalstis apņemas veikt paraugu ņemšanu un analīzes katram Ķīnas izcelsmes vai no Ķīnas sūtītu zemesriekstu sūtījumam pirms tā laišanas tirgū no Kopienas muitošanas vietas un informē Komisiju par rezultātiem.
2. pants
Eiropas Parlamenta lēmums
(2002. gada 14. marts),
ar kuru groza Lēmumu 94/262/EOTK, EK, Euratom par noteikumiem un vispārējiem nosacījumiem, kas reglamentē ombuda pienākumu izpildi
(2002/262/EK, EOTK, Euratom)
EIROPAS PARLAMENTS,
ņemot vērā Eiropas Kopienas dibināšanas līgumu, un jo īpaši tā 195. panta 2. punktu,
ņemot vērā Eiropas Ogļu un tērauda kopienas dibināšanas līgumu, un jo īpaši tā 20. D panta 4. punktu,
ņemot vērā Eiropas Atomenerģijas kopienas dibināšanas līgumu, un jo īpaši tā 107. D panta 4. punktu,
ņemot vērā Eiropas Parlamenta 2000. gada 17. novembra Rezolūciju, ar ko groza Eiropas Parlamenta Lēmumu (1994. gada 9. marts) par noteikumiem un vispārējiem nosacījumiem, kas reglamentē ombuda pienākumu izpildi [1],
ņemot vērā Komisijas atzinumu,
ar Padomes piekrišanu,
tā kā:
(1) Ievērojot 22. panta 5. punktu 1977. gada 21. decembra Finanšu regulā, ko piemēro Eiropas Kopienu vispārējam budžetam [2], minētajā regulā ombudu uzskata par iestādi.
(2) Ar Padomes Regulu (EK, EOTK, Euratom) Nr. 2673/1999, ar ko groza Finanšu regulu, Eiropas Savienības vispārējā budžetā ombudam tika izveidota īpaša iedaļa, kā arī tika attiecīgi grozīti ar to saistītie Finanšu regulas noteikumi.
(3) Tādēļ nepieciešams grozīt Eiropas Parlamenta Lēmumu 94/262/EOTK, EK, Euratom (1994. gada 9. marts) par noteikumiem un vispārējiem nosacījumiem, kas reglamentē ombuda pienākumu izpildi [3], jo tajā noteikts, ka ombuda budžetu iekļauj Eiropas Kopienu vispārējā budžeta I iedaļas (Parlaments) pielikumā.
(4) Tādēļ jāsvītro minētā lēmuma 12. un 16. pants,
PIEŅEM ŠO LĒMUMU.
1. pants
Svītro Lēmuma 94/262/EOTK, EK, Euratom 12. un 16. pantu.
2. pants
Komisijas Lēmums
(2002. gada 29. jūlijs),
ar ko izveido elektronisko sakaru tīklu un pakalpojumu Eiropas reglamentējošo iestāžu grupu
(Dokuments attiecas uz EEZ)
(2002/627/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
tā kā:
(1) Saskaņā ar Eiropas Parlamenta un Padomes 2002. gada 7. marta Direktīvu 2002/21/EK par kopīgiem reglamentējošiem noteikumiem attiecībā uz elektronisko sakaru tīkliem un pakalpojumiem (pamatdirektīva) [1], 2002. gada 7. marta Direktīvu 2002/19/EK par piekļuvi elektronisko sakaru tīkliem un tiem pielīdzināmam aprīkojumam un to savstarpēju savienošanu (piekļuves direktīva) [2], 2002. gada 7. marta Direktīvu 2002/20/EK par atļauju piešķiršanu attiecībā uz elektronisko sakaru tīkliem un pakalpojumiem (atļauju piešķiršanas direktīva) [3] un 2002. gada 7. marta Direktīvu 2002/22/EK par universālajiem pakalpojumiem un lietotāja tiesībām saistībā ar elektronisko sakaru tīkliem un pakalpojumiem (universālā pakalpojumu direktīva) [4] ir ieviesti jauni reglamentējošie noteikumi attiecībā uz elektronisko sakaru tīkliem un pakalpojumiem.
(2) Visās dalībvalstīs ir izveidotas valsts regulatīvās iestādes šajās direktīvās noteikto regulatīvo uzdevumu veikšanai, kā arī lai ziņotu par tiem Komisijai saskaņā ar pamatdirektīvas 3. panta 6. punktu. Saskaņā ar pamatdirektīvu dalībvalstīm jāgarantē valsts regulatīvo iestāžu neatkarība, nodrošinot to juridisko patstāvību un funkciālo neatkarību no visām organizācijām, kas nodrošina elektronisko sakaru tīklus, aprīkojumu vai pakalpojumus. Dalībvalstīm, kas saglabā to uzņēmumu īpašuma tiesības vai kontroli, kuri nodrošina elektronisko sakaru tīklus un/vai sniedz pakalpojumus, jānodrošina arī regulatīvās funkcijas efektīva strukturāla atdalīšana no darbībām, kas saistītas ar īpašuma tiesībām vai kontroli.
(3) Valsts regulatīvo iestāžu sīki izstrādātie pienākumi un uzdevumi dažādās dalībvalstīs ir atšķirīgi, taču visās dalībvalstīs ir vismaz viena valsts regulatīvā iestāde, kuras uzdevums ir noteikumu piemērošana pēc tam, kad tie transponēti attiecīgās valsts tiesību aktos, jo īpaši to noteikumu piemērošana, kas attiecas uz tirgus ikdienas uzraudzību.
(4) Attiecīgo noteikumu vienotas piemērošanas vajadzība visās dalībvalstīs ir būtiska elektronisko sakaru tīklu un pakalpojumu iekšējā tirgus sekmīgai attīstībai. Jaunie reglamentējošie noteikumi nosaka mērķus, kas sasniedzami valstu regulatīvajām iestādēm, un paredz šo iestāžu darbības programmu, piešķirot tām arī elastīgumu noteiktās jomās, lai noteikumus piemērotu, ievērojot attiecīgās valsts apstākļus.
(5) Elektronisko sakaru tīklu un pakalpojumu Eiropas reglamentējošo iestāžu grupa (šeit turpmāk — "Grupa") jāizveido, lai nodrošinātu kopīgu konsultatīvu sistēmu, kas sniedz ieteikumus un palīdz Komisijai elektronisko sakaru jomā.
(6) Grupai jānodrošina valstu regulatīvo iestāžu un Komisijas saikne tā, lai veicinātu iekšējā tirgus attīstību. Tai jāizveido arī valstu regulatīvo iestāžu un Komisijas pārredzama sadarbība, lai nodrošinātu elektronisko sakaru tīklu un pakalpojumu reglamentējošo noteikumu vienotu piemērošanu visās dalībvalstīs.
(7) Grupai jādarbojas kā Komisijas struktūrai attiecībā uz izvērtēšanu, diskusijām un konsultācijām elektronisko sakaru jomā, tostarp par jautājumiem, kas saistīti ar ieteikuma par atbilstošu produktu un pakalpojumu tirgiem īstenošanu un pārskatīšanu, kā arī lēmuma par vairāku valstu tirgiem izstrādi.
(8) Jāsaglabā Grupas un saskaņā ar pamatdirektīvu izveidotās Komunikāciju komitejas cieša sadarbība. Grupas darbs nedrīkst traucēt komitejas darbu.
(9) Jānodrošina koordinācija ar Radiofrekvenču spektra komiteju, kas izveidota saskaņā ar Eiropas Parlamenta un Padomes 2002. gada 7. marta Lēmumu Nr. 676/2002/EK par reglamentējošiem noteikumiem attiecībā uz radiofrekvenču spektra politiku Eiropas Kopienā (radio spektra lēmums) [5], radiofrekvenču spektra politikas grupu, kas izveidota saskaņā ar Komisijas 2002. gada 26. jūlija Lēmumu 2002/622/EK, ar ko izveido radiofrekvenču spektrapolitikas grupu [6], un bezrobežu televīzijas Kontaktkomiteju, kas izveidota, ievērojot Eiropas Parlamenta un Padomes Direktīvu 97/36/EK [7] par dalībvalstu normatīvo vai administratīvo aktu dažu noteikumu saskaņošanu attiecībā uz televīzijas raidījumu veidošanu un pārraidi,
IR PIEŅĒMUSI ŠĀDU LĒMUMU.
1. pants
Priekšmets
Ar šo izveido valstu neatkarīgu regulatīvo iestāžu konsultatīvo grupu elektronisko sakaru tīklu un pakalpojumu jomā — Elektronisko sakaru tīklu un pakalpojumu Eiropas reglamentējošo iestāžu grupa (šeit turpmāk — "Grupa").
2. pants
Definīcija
Šajā lēmumā: "attiecīgā valsts regulatīvā iestāde" ir publiska institūcija, kas izveidota katrā dalībvalstī, lai pārzinātu to direktīvu noteikumu ikdienas interpretāciju un piemērošanu, kuras attiecas uz elektronisko sakaru tīkliem un pakalpojumiem, kā noteikts pamatdirektīvā.
3. pants
Mērķi
Grupas pienākums ir konsultēt Komisiju un palīdzēt tai elektronisko sakaru tīklu un pakalpojumu iekšējā tirgus konsolidācijā.
Grupa nodrošina valstu regulatīvo iestāžu un Komisijas saikni tā, lai veicinātu iekšējā tirgus attīstību un elektronisko sakaru tīklu un pakalpojumu reglamentējošo noteikumu vienotu piemērošanu visās dalībvalstīs.
4. pants
Grupas sastāvs
Grupā ir katras dalībvalsts katras attiecīgās regulatīvās iestādes vadītājs vai viņa pārstāvis.
Atbilstīgi ir pārstāvēta Komisija, un tā nodrošina Grupas sekretariātu.
5. pants
Darbības pasākumi
Grupa pēc savas ierosmes vai pēc Komisijas lūguma konsultē Komisiju un palīdz tai visos jautājumos, kas saistīti ar elektronisko sakaru tīkliem un pakalpojumiem.
Grupa ievēl priekšsēdētāju no savu locekļu vidus. Grupas darbu pēc vajadzības var organizēt apakšgrupās un ekspertu darba grupās.
Priekšsēdētājs sasauc Grupas sanāksmes, vienojoties ar Komisiju.
Grupa pieņem savu reglamentu vienprātīgi vai nepanākot vienprātību ar divu trešdaļu balsu vairākumu; katrai dalībvalstij ir viena balss, un reglamentu apstiprina Komisija.
Komisijas pārstāvji piedalās visās Grupas sanāksmēs un var apmeklēt visas apakšgrupu un ekspertu darba grupu sanāksmes.
Eksperti no EEZ valstīm un Eiropas Savienības kandidātvalstīm var piedalīties Grupas darbā kā novērotāji. Grupa var uzaicināt uz savām sanāksmēm citus ekspertus un novērotājus.
6. pants
Apspriešanās
Grupa atklātā un pārredzamā veidā plaši un savlaicīgi apspriežas ar tirgus dalībniekiem, patērētājiem un tiešajiem lietotājiem.
7. pants
Konfidencialitāte
Neierobežojot Līguma 287. panta noteikumus, gadījumā, ja Komisija paziņo, ka pieprasītā konsultācija vai izvirzītais jautājums ir konfidenciāls, uz Grupas locekļiem, kā arī novērotājiem un visām pārējam personām attiecas saistība neizpaust to informāciju, ko viņi uzzinājuši, strādājot Grupā, tās apakšgrupās vai ekspertu grupās. Komisija šādos gadījumos var nolemt, ka sanāksmēs drīkst piedalīties tikai Grupas locekļi.
8. pants
Gada pārskats
Grupa iesniedz Komisijai gada darbības pārskatu. Komisija nosūta pārskatu Eiropas Parlamentam un Padomei, vajadzības gadījumā pievienojot atsauksmes.
9. pants
Stāšanās spēkā
Šis lēmums stājas spēkā dienā, kad to publicē Eiropas Kopienu Oficiālajā Vēstnesī.
KOMISIJAS LēMUMS
(2002. gada 21. novembris),
ar ko groza Lēmumu 94/652/EK par to uzdevumu saraksta un sadalījuma izveidošanu, kurus veic, dalībvalstīm sadarbojoties pārtikas jautājumu zinātniskā izpētē
(2002/916/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes Direktīvu 93/5/EK (1993. gada 25. februāris) par atbalstu Komisijai un dalībvalstu sadarbību pārtikas jautājumu zinātniskā izpētē[1], un jo īpaši tās 3. panta 2. punkta ceturto ievilkumu,
tā kā:
(1) Ar Komisijas 1994. gada 29. jūnija Lēmumu 94/458/EK[2] izstrādā sadarbības administratīvās pārvaldības nosacījumus attiecībā uz tādu jautājumu zinātnisku izskatīšanu, kas saistīti ar pārtiku.
(2) Ar Komisijas Lēmumu 94/652/EK[3], kurā jaunākie grozījumi izdarīti ar Lēmumu 2001/773/EK[4], nosaka to uzdevumu sarakstu un sadalījumu, kas veicami saskaņā ar dalībvalstu sadarbību attiecībā uz tādu jautājumu zinātnisku izskatīšanu, kas saistīti ar pārtiku.
(3) Uzdevumu saraksta precizēšanā jāņem vērā iedzīvotāju veselības aizsardzības nepieciešamība Kopienā un Kopienas tiesību aktu prasības pārtikas nozarē.
(4) Uzdevumi jāsadala, ņemot vērā zinātnisko pieredzi un dalībvalstīs pieejamos resursus, un jo īpaši iestādes, kas piedalīsies zinātniskajā sadarbībā.
(5) Tāpēc atbilstīgi jāgroza Lēmums 94/652/EK.
(6) Šajā lēmumā paredzētie pasākumi ir saskaņā ar Pastāvīgās pārtikas aprites un dzīvnieku veselības komitejas atzinumu,
IR PIEŅĒMUSI ŠO LĒMUMU.
1. pants
Lēmuma 94/652/EK pielikumu aizstāj ar šā lēmuma pielikuma tekstu.
2. pants
Šis lēmums ir adresēts dalībvalstīm.
Eiropas Parlamenta un Padomes Direktīva 2002/14/EK
(2002. gada 11. marts),
ar ko izveido vispārēju sistēmu darbinieku informēšanai un uzklausīšanai Eiropas Kopienā
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 137. panta 2. punktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
ņemot vērā Reģionu komitejas atzinumu [3],
saskaņā ar Līguma 251. pantā minēto procedūru [4] un ņemot vērā Samierināšanas komitejas 2002. gada 23. janvārī apstiprināto kopīgo dokumentu,
tā kā:
(1) Saskaņā ar Līguma 136. pantu Kopienai un dalībvalstīm ir īpašs mērķis — veicināt dialogu starp darba devējiem un darba ņēmējiem.
(2) Kopienas Hartā par darba ņēmēju sociālajām pamattiesībām 17. punktā cita starpā paredzēts, ka darba ņēmēju informēšana, uzklausīšana un līdzdalība ir jāīsteno atbilstīgi, ievērojot dažādās dalībvalstīs spēkā esošo praksi.
(3) Komisija apspriedās ar Kopienas darba devējiem un darba ņēmējiem par iespējamo Kopienas rīcību attiecībā uz darbinieku informēšanu un uzklausīšanu Kopienas uzņēmumos.
(4) Pēc šīs apspriešanās Komisija uzskatīja, ka ir ieteicams veikt Kopienas mēroga pasākumus, un atkal apspriedās ar darba devējiem un darba ņēmējiem par plānotā priekšlikuma saturu; darba devēji un darba ņēmēji iepazīstināja Komisiju ar savu viedokli.
(5) Pēc šā otrā apspriešanās posma darba devēji un darba ņēmēji nav informējuši Komisiju par savu vēlmi sākt procesu, kura rezultātā varētu noslēgt nolīgumu.
(6) To valstu un Kopienas līmeņa tiesisko sistēmu pastāvēšana, kas paredzētas, lai nodrošinātu to, ka darbinieki piedalās sava uzņēmuma darbībās un lēmumos, kuri viņus ietekmē, nav aizkavējusi to, ka ir pieņemti un darīti zināmi atklātībai nopietni lēmumi, kas ietekmē darbiniekus, pirms tam nepiemērojot attiecīgas procedūras, lai viņus informētu un uzklausītu.
(7) Uzņēmumos ir jāveicina dialogs un savstarpējā uzticība, lai uzlabotu risku paredzēšanu, padarītu darba organizāciju elastīgāku un veicinātu darbinieku piekļuvi apmācībai uzņēmumā, vienlaikus saglabājot drošību, informētu darbiniekus par pielāgošanās vajadzībām, palielinātu darbinieku iespējas veikt pasākumus un darbības, lai palielinātu savas nodarbinātības iespējas, veicinātu darbinieku iesaisti uzņēmuma darbībā un nākotnē, kā arī palielinātu uzņēmuma konkurētspēju.
(8) Jo īpaši ir jāveicina darbinieku informēšana un uzklausīšana par esošo situāciju un iespējamām pārmaiņām attiecībā uz nodarbinātību uzņēmumā, un, ja darba devēja novērtējums liek domāt par to, ka nodarbinātība uzņēmumā var būt apdraudēta, jāparedz iespējamie sagatavošanās pasākumi, jo īpaši saistībā ar darbinieku apmācību un kvalifikācijas paaugstināšanu, lai kompensētu negatīvās pārmaiņas vai to sekas un palielinātu to darbinieku nodarbinātības un pielāgošanās iespējas, kurus šīs pārmaiņas var skart.
(9) Savlaicīga darbinieku informēšana un uzklausīšana ir priekšnoteikums veiksmīgai uzņēmumu restrukturēšanai un pielāgošanai jaunajiem apstākļiem, ko radījusi ekonomikas globalizācija, jo īpaši izstrādājot jaunus darba organizācijas veidus.
(10) Kopiena ir izstrādājusi un ieviesusi nodarbinātības stratēģiju, kuras pamatā ir "paredzēšanas", "novēršanas" un "nodarbinātības iespēju" jēdzieni, kas kā pamatelementi ir jāiekļauj visās valsts pārvaldes politikas jomās, kuras var labvēlīgi ietekmēt nodarbinātību, to skaitā individuālu uzņēmumu darbības politikā, stiprinot dialogu, lai veicinātu pārmaiņas, kas atbilst prioritārā nodarbinātības mērķa saglabāšanai.
(11) Ir pienācīgi jālīdzsvaro iekšējā tirgus turpmāka attīstība, saglabājot galvenās vērtības, kas ir mūsu sabiedrību pamatā, un nodrošinot to, ka visi pilsoņi gūst labumu no ekonomikas attīstības.
(12) Pāreja uz trešo ekonomikas un monetārās savienības posmu ir radījusi vēl lielāku konkurences spiedienu Eiropas mērogā; tas nozīmē, ka valstu līmenī ir jāveic vairāk atbalsta pasākumu.
(13) Esošajās Kopienas un valstu līmeņa tiesiskajās sistēmās darbinieku informēšanai un uzklausīšanai ir tendence ievērot pārmērīgu a posteriori pieeju pārmaiņu procesam, neņemt vērā pieņemamo lēmumu ekonomiskos aspektus un neveicināt nedz patiesu nodarbinātības situācijas pārmaiņu paredzēšanu uzņēmumā, nedz arī atbilstīgā riska novēršanu.
(14) Visu šo politisko, ekonomisko, sociālo un tiesisko pārmaiņu dēļ ir vajadzīgas pārmaiņas esošajā tiesiskajā sistēmā, paredzot tiesiskus un praktiskus līdzekļus, ar kuru palīdzību realizēt tiesības būt informētam un uzklausītam.
(15) Šī direktīva neskar valstu sistēmas attiecībā uz šo tiesību realizēšanu praksē, ja personām, kas ir tiesīgas tās realizēt, lūdz norādīt to vēlmes kolektīvi.
(16) Šī direktīva neskar tās sistēmas, kas paredz darbinieku tiešu līdzdalību, kamēr vien darbinieki vienmēr var realizēt savas tiesības būt informētiem un uzklausītiem ar savu pārstāvju starpniecību.
(17) Tā kā ierosinātās rīcības mērķus, kas minēti iepriekš, dalībvalstis nevar pienācīgā mērā sasniegt, jo mērķis ir izveidot darbinieku informēšanas un uzklausīšanas sistēmu, kas atbilst iepriekš aprakstītajiem jaunajiem apstākļiem Eiropā, un tālab šo mērķi, ņemot vērā ierosinātās rīcības apmēru un ietekmi, var labāk sasniegt Kopienas līmenī, Kopiena var pieņemt pasākumus saskaņā ar subsidiaritātes principu, kas noteikts Līguma 5. pantā; saskaņā ar minētajā pantā noteikto proporcionalitātes principu šī direktīva nepārsniedz to, kas ir vajadzīgs šo mērķu sasniegšanai.
(18) Minētās vispārējās sistēmas nolūks ir izveidot obligātās prasības, kas piemērojamas visā Kopienā, vienlaikus nekavējot dalībvalstis paredzēt vēl labvēlīgākus nosacījumus darbiniekiem.
(19) Šīs vispārējās sistēmas nolūks ir arī izvairīties no jebkādiem administratīviem, finansiāliem vai tiesiskiem šķēršļiem, kas varētu kavēt mazo un vidējo uzņēmumu izveidošanu un attīstību. Tādēļ šīs direktīvas darbības joma atbilstīgi dalībvalstu izvēlei būtu jāierobežo līdz uzņēmumiem, kur strādā vismaz 50 darbinieku, vai iestādēm, kur strādā vismaz 20 darbinieku.
(20) Šajā nolūkā ņem vērā citus attiecīgo valstu pasākumus un darbības, kas paredzētas sociālā dialoga veicināšanai uzņēmumos, uz kuriem šī direktīva neattiecas, un valsts pārvaldes iestādēs, un neierobežo šos pasākumus un darbības.
(21) Tomēr pārejas posmā dalībvalstīm, kurās nav likumos noteiktas sistēmas darbinieku informēšanai un uzklausīšanai vai darbinieku pārstāvībai, vajadzētu būt iespējai vēl vairāk ierobežot šīs direktīvas darbības jomu attiecībā uz darbinieku skaitu.
(22) Kopienas sistēmā darbinieku informēšanai un uzklausīšanai būtu jāparedz līdz minimumam samazināta uzņēmumu vai iestāžu slodze, vienlaikus nodrošinot piešķirto tiesību efektīvu realizēšanu.
(23) Šīs direktīvas mērķis ir izveidot vispārēju sistēmu, kas ietver principus, definīcijas un pasākumus attiecībā uz darbinieku informēšanu un uzklausīšanu un kas dalībvalstīm būs jāievēro un jāpielāgo savas valsts situācijai, attiecīgā gadījumā nodrošinot to, ka darba devējiem un darbiniekiem ir vadošā loma, ļaujot tiem brīvi un saskaņā ar savstarpēju nolīgumu noteikt tādus pasākumus darbinieku informēšanai un uzklausīšanai, kādus tie uzskata par visvairāk piemērotiem savām vajadzībām un vēlmēm.
(24) Būtu jāizvairās ietekmēt dažus tādus īpašus noteikumus darbinieku informēšanas un uzklausīšanas jomā, kas paredzēti dažu valstu tiesību aktos un attiecas uz uzņēmumiem vai iestādēm, kuru darbības pamatā ir politiski, profesionāli, organizatoriski, reliģiski, labdarības, izglītības, zinātniski vai mākslinieciski mērķi, kā arī mērķi, kas ietver informēšanu un viedokļu apmaiņu.
(25) Uzņēmumi un iestādes būtu jāaizsargā no noteiktas ar paaugstinātu risku saistītas informācijas nodošanas atklātībā.
(26) Būtu jāparedz, ka darba devējs drīkst neinformēt un neuzklausīt darbiniekus tad, ja tas var būtiski ietekmēt uzņēmuma vai iestādes darbību vai ja darba devējam ir nekavējoties jāpilda rīkojums, ko tam devusi regulējoša vai pārraudzības iestāde.
(27) Informēšana un uzklausīšana nozīmē gan darba devēju un darba ņēmēju tiesības, gan pienākumus uzņēmuma vai iestādes līmenī.
(28) Gadījumos, kad tiek pārkāpti šajā direktīvā paredzētie pienākumi, būtu jāpiemēro administratīvas vai tiesas procedūras, kā arī sankcijas, kas ir efektīvas, preventīvas un samērīgas atbilstīgi pārkāpuma smagumam.
(29) Šai direktīvai nebūtu jāietekmē noteikumi, kas paredzēti Padomes 1998. gada 20. jūlija Direktīvā 98/59/EK par dalībvalstu tiesību aktu tuvināšanu attiecībā uz kolektīvo atlaišanu [5] un Padomes 2001. gada 12. marta Direktīvā 2001/23/EK par dalībvalstu tiesību aktu tuvināšanu attiecībā uz darbinieku tiesību aizsardzību uzņēmumu, uzņēmējsabiedrību vai uzņēmumu vai uzņēmējsabiedrību daļu īpašnieka maiņas gadījumā [6], ja šie noteikumi ir konkrētāki.
(30) Šai direktīvai nebūtu jāietekmē citas tiesības uz informēšanu un uzklausīšanu, tostarp tās tiesības, kas paredzētas Padomes 1994. gada 22. septembra Direktīvā 94/45/EEK par to, kā izveidot Eiropas Uzņēmumu padomi vai procedūru darbinieku informēšanai un uzklausīšanai Kopienas mēroga uzņēmumos un Kopienas mēroga uzņēmumu grupās [7].
(31) Šīs direktīvas īstenošanai nevajadzētu būt pietiekamam pamatam, lai samazinātu vispārējo darba ņēmēju aizsardzības līmeni jomās, uz kurām tā attiecas,
IR PIEŅĒMUŠI ŠO DIREKTĪVU.
1. pants
Mērķis un principi
1. Šīs direktīvas mērķis ir izveidot vispārēju sistēmu, ar ko nosaka minimālās prasības attiecībā uz darbinieku tiesībām uz informēšanu un uzklausīšanu Kopienas uzņēmumos vai iestādēs.
2. Praktiskos pasākumus darbinieku informēšanai un uzklausīšanai nosaka un īsteno saskaņā ar katras dalībvalsts tiesību aktiem un darba attiecību praksi tā, lai nodrošinātu šo pasākumu efektivitāti.
3. Nosakot vai īstenojot praktiskos pasākumus darbinieku informēšanai un uzklausīšanai, darba devējs un darbinieku pārstāvji sadarbojas un pienācīgu uzmanību velta to savstarpējām tiesībām un pienākumiem, ņemot vērā gan uzņēmuma vai iestādes, gan darbinieku intereses.
2. pants
Definīcijas
Šajā direktīvā:
a) "uzņēmums" ir valsts vai privāts uzņēmums, kas veic saimniecisku darbību peļņas nolūkā vai bez šāda nolūka un kas atrodas dalībvalstu teritorijā;
b) "iestāde" ir uzņēmējdarbības vienība, kas definēta saskaņā ar attiecīgās valsts tiesību aktiem un praksi un kas atrodas dalībvalsts teritorijā, ja tās saimnieciskās darbības veikšanā ir pastāvīgi iesaistīti cilvēkresursi un materiālā bāze;
c) "darba devējs" ir fiziska vai juridiska persona, kas ir puse darba līgumos vai darba attiecībās ar darbiniekiem, atbilstīgi attiecīgās valsts tiesību aktiem un praksei;
d) "darbinieks" ir ikviena persona, kas kā darbinieks ir aizsargāts saskaņā ar attiecīgās dalībvalsts darba tiesībām un valsts praksi;
e) "darbinieku pārstāvji" ir darbinieku pārstāvji, kas paredzēti attiecīgās valsts tiesību aktos un/vai praksē;
f) "informēšana" ir process, kurā darba devējs nodod informāciju darbinieku pārstāvjiem, lai ļautu tiem iepazīties ar attiecīgo jautājumu un to izpētīt;
g) "uzklausīšana" ir viedokļu apmaiņa un dialoga veidošana darbinieku pārstāvju un darba devēja starpā.
3. pants
Piemērošanas joma
1. Šo direktīvu saskaņā ar dalībvalstu izvēli piemēro:
a) uzņēmumiem, kas nodarbina vismaz 50 darbinieku, jebkurā dalībvalstī, vai
b) iestādēm, kas nodarbina vismaz 20 darbinieku, jebkurā dalībvalstī.
Dalībvalstis nosaka metodi, kā aprēķināmi nodarbināto darbinieku sliekšņi.
2. Saskaņā ar šīs direktīvas principiem un mērķiem dalībvalstis var paredzēt īpašus noteikumus, kas piemērojami uzņēmumiem vai iestādēm, kuru darbības pamatā tieši un galvenokārt ir politiski, profesionāli, organizatoriski, reliģiski, labdarības, izglītības, zinātniski vai mākslinieciski mērķi, kā arī mērķi, kas ietver informēšanu un viedokļu apmaiņu, ar nosacījumu, ka šīs direktīvas spēkā stāšanās dienā attiecīgo valstu tiesību aktos jau pastāv šāda veida noteikumi.
3. Dalībvalstis var atkāpties no šīs direktīvas, paredzot īpašus noteikumus, kas piemērojami tāljūras kuģu apkalpēm.
4. pants
Praktiski pasākumi darbinieku informēšanai un uzklausīšanai
1. Saskaņā ar 1. pantā paredzētajiem principiem un neskarot spēkā esošos noteikumus un/vai praksi, kas ir vairāk labvēlīga darbiniekiem, dalībvalstis atbilstīgi šim pantam paredz praktiskos pasākumus, kā realizēt tiesības uz informēšanu un uzklausīšanu attiecīgā līmenī.
2. Informēšana un uzklausīšana ietver šādas darbības:
a) informēšanu par nesenām un iespējamām pārmaiņām uzņēmuma vai iestādes darbībā un ekonomiskajā stāvoklī;
b) informēšanu un uzklausīšanu par nodarbinātības stāvokli, struktūru un iespējamām pārmaiņām uzņēmumā vai iestādē un par jebkādiem sagatavošanās pasākumiem, jo īpaši tad, ja pastāv draudi attiecībā uz nodarbinātību;
c) informēšanu un uzklausīšanu par lēmumiem, kas var radīt būtiskas pārmaiņas darba organizācijā vai darba attiecībās, tostarp par tādiem, uz ko attiecas 9. panta 1. punktā minētie Kopienas noteikumi.
3. Informēšanu veic tādā laikā, veidā un saturiskajā apjomā, kāds ir atbilstīgs, lai ļautu darbinieku pārstāvjiem to pienācīgi izpētīt un vajadzības gadījumā sagatavoties uzklausīšanai.
4. Uzklausīšana notiek:
a) nodrošinot, ka tās laiks, veids un saturs ir pienācīgs;
b) attiecīgajā vadības un pārstāvības līmenī atbilstīgi apspriežamajam jautājumam;
c) pamatojoties uz informāciju, ko darba devējs sniedzis saskaņā ar 2. panta f) apakšpunktu, un viedokli, ko darbinieku pārstāvji ir tiesīgi formulēt;
d) tā, lai darbinieku pārstāvji varētu tikties ar darba devēju un gūt atbildi par jebkuru savu viedokli, kā arī šādas atbildes pamatojumu;
e) lai panāktu vienošanos par lēmumiem, kas ietilpst darba devēja pilnvarās, kā minēts 2. panta c) apakšpunktā.
5. pants
Informēšana un uzklausīšana, kas izriet no nolīguma
Dalībvalstis var uzticēt darba devējiem un darba ņēmējiem attiecīgā līmenī, tostarp uzņēmuma vai iestādes līmenī, jebkurā laikā ar panāktu nolīgumu brīvi noteikt praktiskos pasākumus darbinieku informēšanai un uzklausīšanai. Šādi nolīgumi, kā arī nolīgumi, kuri pastāv 11. pantā noteiktajā dienā, kā arī turpmāka šādu nolīgumu atjaunošana var, ievērojot 1. pantā noteiktos principus un dalībvalstu paredzētos nosacījumus un ierobežojumus, paredzēt noteikumus, kas atšķiras no tiem, kuri minēti 4. pantā.
6. pants
Konfidenciāla informācija
1. Dalībvalstis nodrošina to, ka saskaņā ar attiecīgās valsts tiesību aktos paredzētajiem nosacījumiem un ierobežojumiem darbinieku pārstāvji un visi eksperti, kas tiem sniedz palīdzību, nedrīkst izpaust darbiniekiem vai trešām personām nekādu informāciju, kas atbilstīgi uzņēmuma vai iestādes leģitīmām interesēm ir tiem sniegta, skaidri norādot, ka tā ir konfidenciāla informācija. Šis pienākums ir spēkā neatkarīgi no tā, kur minētie eksperti vai pārstāvji atrodas un pat pēc viņu darba pienākumu termiņa beigām. Dalībvalsts tomēr var atļaut darbinieku pārstāvjiem un ikvienam, kas viņiem sniedz palīdzību, nodot konfidenciālu informāciju darbiniekiem vai trešām personām, kuras saista pienākums ievērot konfidencialitāti.
2. Īpašos gadījumos saskaņā ar attiecīgās valsts tiesību aktos paredzētiem nosacījumiem un ierobežojumiem dalībvalstis nodrošina to, ka darba devējs nav spiests sniegt informāciju vai uzklausīt darbiniekus, ja šīs informācijas vai uzklausīšanas veids ir tāds, kas saskaņā ar objektīviem kritērijiem varētu būtiski kaitēt uzņēmuma vai iestādes darbībai vai to traucēt.
3. Neskarot esošās attiecīgo valstu procedūras, dalībvalstis paredz administratīvu vai tiesu pārbaudes kārtību gadījumiem, kad darba devējs pieprasa ievērot konfidencialitāti vai nesniedz informāciju saskaņā ar 1. un 2. punktu. Tās var arī paredzēt procedūras, lai aizsargātu attiecīgās informācijas konfidencialitāti.
7. pants
Darbinieku pārstāvju aizsardzība
Dalībvalstis nodrošina to, ka darbinieku pārstāvji, veicot savas funkcijas, bauda atbilstīgu aizsardzību un garantijas, kas tiem ļauj pienācīgi veikt tiem uzticētos pienākumus.
8. pants
Tiesību aizsardzība
1. Dalībvalstis paredz attiecīgus pasākumus gadījumiem, kad darba devējs vai darbinieku pārstāvji neievēro šīs direktīvas prasības. Jo īpaši tās nodrošina to, ka ir pieejamas atbilstīgas administratīvas vai tiesu procedūras, lai varētu īstenot pienākumus, kas izriet no šīs direktīvas.
2. Dalībvalstis paredz atbilstīgas sankcijas, kas piemērojamas gadījumos, ja darba devējs vai darbinieku pārstāvji pārkāpj šīs direktīvas prasības. Tādām sankcijām jābūt efektīvām, samērīgām un preventīvām.
9. pants
Saikne starp šo direktīvu un citiem Kopienas un valstu noteikumiem
1. Šī direktīva neskar īpašās informēšanas un uzklausīšanas procedūras, kas noteiktas Direktīvas 98/59/EK 2. pantā un Direktīvas 2001/23/EK 7. pantā.
2. Šī direktīva neskar noteikumus, kas pieņemti saskaņā ar Direktīvām 94/45/EK un 97/74/EK.
3. Šī direktīva neskar esošās darbinieku tiesības uz informēšanu, uzklausīšanu un līdzdalību atbilstīgi attiecīgās valsts tiesību aktiem.
4. Šīs direktīvas īstenošana nav pietiekams pamats jebkādai tā stāvokļa pasliktināšanai, kas jau dominē katrā dalībvalstī, kā arī vispārējā darba ņēmēju aizsardzības līmeņa pazemināšanai jomās, uz ko tā attiecas.
10. pants
Pārejas noteikumi
Neatkarīgi no 3. panta dalībvalsts, kurā šīs direktīvas spēkā stāšanās dienā nepastāv nedz vispārēja, pastāvīga un likumā noteikta darbinieku informēšanas un uzklausīšanas sistēma, nedz arī vispārēja, pastāvīga un likumā noteikta sistēma darbinieku pārstāvībai darba vietā, kura ļautu pārstāvēt darbiniekus šajā nolūkā, drīkst ierobežot šīs direktīvas īstenošanai paredzēto valsts noteikumu piemērošanu attiecībā uz:
a) uzņēmumiem, kur strādā vismaz 150 darbinieku, vai iestādēm, kur strādā vismaz 100 darbinieku, līdz 2007. gada 23. martam;
b) uzņēmumiem, kur strādā vismaz 100 darbinieku, vai iestādēm, kur strādā vismaz 50 darbinieku, gada laikā pēc a) apakšpunktā minētās dienas.
11. pants
Transponēšana
1. Tā kā dalībvalstīm jāveic visi vajadzīgie pasākumi, lai vienmēr garantētu šajā direktīvā paredzētos rezultātus, dalībvalstis pieņem vajadzīgos normatīvos un administratīvos aktus, lai izpildītu šīs direktīvas prasības ne vēlāk kā līdz 2005. gada 23. martam, vai nodrošina, ka līdz minētajam datumam darba devēji un darba ņēmēji ar savstarpēju nolīgumu ievieš vajadzīgos noteikumus. Par to dalībvalstis tūlīt informē Komisiju.
2. Pieņemot šīs normas, dalībvalstis tajās ietver atsauci uz šo direktīvu, vai arī šādu atsauci pievieno to oficiālai publikācijai. Dalībvalstis nosaka šādas atsauces izdarīšanas metodes.
12. pants
Pārskatīšana, ko veic Komisija
Komisija, apspriežoties ar dalībvalstīm, kā arī darba devējiem un darba ņēmējiem Kopienas līmenī, ne vēlāk kā līdz 2007. gada 23. martam pārskata šīs direktīvas piemērošanu, lai ierosinātu vajadzīgos grozījumus.
13. pants
Stāšanās spēkā
Šī direktīva stājas spēkā tās publicēšanas dienā Eiropas Kopienu Oficiālajā Vēstnesī.
14. pants
Adresāti
Šī direktīva ir adresēta dalībvalstīm.
Eiropas Parlamenta un Padomes Direktīva 2002/61/EK
(2002. gada 19. jūlijs),
ar ko deviņpadsmito reizi groza Padomes Direktīvu 76/769/EEK attiecībā uz dažu bīstamu vielu un preparātu tirgū laišanas un lietošanas ierobežojumiem (azokrāsvielas)
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 95. pantu,
ņemot vērā Komisijas priekšlikumus [1],
ņemot vērā Ekonomikas un sociālo lietu komitejas atzinumu [2],
saskaņā ar Līguma 251. pantā noteikto procedūru [3],
tā kā:
(1) Darbam iekšējā tirgū būtu pakāpeniski jāuzlabo dzīves kvalitāte, veselības aizsardzība un patērētāju drošība. Ar pasākumiem, kas paredzēti šajā direktīvā, nodrošina augsta līmeņa veselības un patērētāju aizsardzību.
(2) No tekstilizstrādājumiem un ādas izstrādājumiem, kas satur dažas azokrāsvielas, var izdalīties daži arilamīni, kuri var radīt risku saslimt ar vēzi.
(3) Ierobežojumi, ko dažas dalībvalstis jau ir pieņēmušas vai plānojušas attiecībā uz tekstilizstrādājumiem un ādas izstrādājumiem, attiecas uz iekšējā tirgus izveidi un darbību. Tāpēc jātuvina šajā jomā pieņemtie dalībvalstu tiesību akti un attiecīgi jāgroza I pielikums Padomes Direktīvai 76/769/EEK (1976. gada 27. jūlijs) par dalībvalstu normatīvo un administratīvo aktu tuvināšanu attiecībā uz dažu bīstamu vielu un preparātu tirgū laišanas un lietošanas ierobežojumiem [4].
(4) Pēc tam, kad Komisija, apspriedusies ar Toksikoloģijas, ekotoksikoloģijas un vides zinātnisko komiteju (CSTEE), ir apstiprinājusi pamatotās bažas par tādu risku saslimt ar vēzi, ko rada tekstilpreces un ādas preces, kuras krāsotas ar dažām azokrāsvielām.
(5) Lai aizsargātu cilvēku veselību, būtu jāaizliedz bīstamo azokrāsvielu un dažu tādu izstrādājumu laišana tirgū, kas ar tām krāsoti.
(6) Tekstilizstrādājumos, kas izgatavoti no otrreizējā pārstrādē iegūtām šķiedrām, amīniem, kuri iekļauti Direktīvas 76/769/EEK papildinājuma 43. punktā, būtu jāpiemēro 70 ppm pieļaujamā maksimālā koncentrācija. Tā būtu spēkā pārejas laikā līdz 2005. gada 1. janvārim, ja amīni izdalās no vielas atlikumiem, kas radušies no to pašu šķiedru iepriekšējā krāsojuma. Tas ļaus otrreiz pārstrādāt tekstilmateriālus, saudzējot vidi.
(7) Lai piemērotu direktīvu, ir vajadzīgas saskaņotas testēšanas metodes. Komisijai, saskaņā ar Direktīvas 76/769/EEK 2.a pantu, būtu jānosaka šādas metodes. Testēšanas metodes būtu vēlams izstrādāt Eiropas līmenī, piemērotos gadījumos Eiropas Standartizācijas komitejā (CEN).
(8) Ņemot vērā jaunāko uzkrāto zinātnisko pieredzi, testēšanas metodes būtu jāpārskata, to skaitā testēšanas metodes 4-aminoazobenzola analīzei.
(9) Ņemot vērā jaunāko uzkrāto zinātnisko pieredzi, noteikumi par dažām azokrāsvielām būtu jāpārskata, īpaši attiecībā uz nepieciešamību iekļaut sarakstā citas vielas, uz kurām neattiecas šī direktīva, un citus aromātiskos amīnus. Īpaša uzmanība būtu jāpievērš iespējamiem bērnu apdraudējumiem.
(10) Šo direktīvu piemēro, neskarot Kopienas tiesību aktus, ar ko nosaka darba ņēmēju aizsardzības minimālās prasības, kuras noteiktas Padomes Direktīvā 89/391/EEK [5] un atsevišķās direktīvās, kas uz to pamatojas, īpaši Padomes Direktīvā 90/394/EEK [6] un Eiropas Parlamenta un Padomes Direktīvā 98/24/EK [7],
IR PIEŅĒMUŠI ŠO DIREKTĪVU.
1. pants
Direktīvas 76/769/EEK I pielikumu groza, kā noteikts šīs direktīvas pielikumā.
2. pants
Testēšanas metodes, kas vajadzīgas, lai piemērotu Direktīvas 76/769/EEK I pielikuma 43. punktu, Komisija pieņem saskaņā ar procedūru, kura noteikta minētās direktīvas 2.a pantā.
Dalībvalstis piemēro šos noteikumus no 2003. gada 11. septembra.
2. Kad dalībvalstis pieņem šos tiesību aktus, tajos ietver atsauci uz šo direktīvu vai arī šādu atsauci pievieno to oficiālai publikācijai. Dalībvalstis nosaka paņēmienus, kā izdarīt šādas atsauces.
4. pants
Šī direktīva stājas spēkā dienā, kad to publicē Eiropas Kopienu Oficiālajā Vēstnesī.
5. pants
Šī direktīva ir adresēta dalībvalstīm.
Eiropas Parlamenta un Padomes Direktīva 2002/85/EK
(2002. gada 5. novembris),
ar ko groza Padomes Direktīvu 92/6/EEK par ātruma ierobežošanas ierīču uzstādīšanu un izmantošanu noteiktu kategoriju transportlīdzekļos Kopienā
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 71. pantu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
pēc apspriešanās ar Reģionu komiteju,
saskaņā ar procedūru, kas noteikta Līguma 251. pantā [3],
tā kā:
(1) Satiksmes drošība un vides jautājumi saistībā ar transportu ir ļoti svarīgi pastāvīgas mobilitātes nodrošināšanai.
(2) Ātruma ierobežošanas ierīču lietošana smagāko mehānisko automobiļu kategorijās ir labvēlīgi ietekmējusi satiksmes drošības uzlabošanu. Tā arī ir veicinājusi vides aizsardzību.
(3) Padomes Direktīvā 92/6/EEK [4] ir paredzēts, ka, atkarībā no dalībvalstu tehniskajām iespējām un gūtās pieredzes, prasības uzstādīt un lietot ātruma ierobežošanas ierīces vēlāk varētu attiecināt arī uz vieglajiem kravas automobiļiem.
(4) Direktīvas 92/6/EEK darbības jomas paplašināšana arī uz transportlīdzekļiem, kuru masa pārsniedz 3,5 tonnas un kuri paredzēti kravu vai pasažieru pārvadāšanai, ir bijis viens no pasākumiem, ko Padome ir ieteikusi savā 2000. gada 26. jūnija rezolūcijā par satiksmes drošības uzlabošanu [5] saskaņā ar Komisijas 2000. gada 20. marta komunikāciju par prioritātēm ES satiksmes drošībā.
(5) Direktīvas 92/6/EEK darbības joma jāpaplašina, attiecinot to arī uz M2 kategorijas mehāniskajiem transportlīdzekļiem, M3 kategorijas transportlīdzekļiem, kuru maksimālā masa ir no 5 līdz 10 tonnām, kā arī N2 kategorijas transportlīdzekļiem.
(6) Tā kā dalībvalstis nevar pietiekami sasniegt ierosinātās rīcības mērķus, proti, izmaiņu ieviešanu visas Kopienas režīmā attiecībā uz ātruma ierobežošanas ierīču uzstādīšanu un lietošanu zināmu kategoriju smagajiem transportlīdzekļiem, un tādēļ šīs rīcības mēroga un seku dēļ šo mērķi var labāk sasniegt Kopienas līmenī, Kopiena var pieņemt pasākumus saskaņā ar subsidiaritātes principu, kā noteikts līguma 5. pantā. Saskaņā ar minētajā pantā noteikto proporcionalitātes principu, ar šo direktīva nosaka tikai to, kas ir vajadzīgs minēto mērķu sasniegšanai.
(7) Tāpēc ir atbilstīgi jāgroza Direktīva 92/6/EEK,
IR PIEŅĒMUŠI ŠO DIREKTĪVU.
1. pants
Ar šo Direktīvu 92/6/EEK groza šādi.
1. Direktīvas 1. līdz 5. pantu aizstāj ar šādiem pantiem:
"1. pants
Šajā direktīvā "mehāniskais transportlīdzeklis" ir jebkurš transportlīdzeklis ar motoru, kas iekļaujas M2, M3, N2 vai N3 kategorijā, ir paredzēts lietošanai uz ceļa un kam ir vismaz četri riteņi un paredzētais maksimālais ātrums pārsniedz 25 km/h.
M2, M3, N2 un N3 kategorijas atbilst definīcijai Direktīvas 70/156/EEK6 II pielikumā [6].
2. pants
Dalībvalstis veic vajadzīgos pasākumus, lai nodrošinātu to, ka 1. pantā minētos M2 un M3 kategoriju mehāniskos transportlīdzekļus ceļu satiksmē izmanto tikai tad, ja tie ir aprīkoti ar ātruma ierobežošanas ierīci, kas noregulēta tā, ka to ātrums nevar pārsniegt 100 kilometru stundā.
Līdz 2005. gada 1. janvārim reģistrētus M3 kategorijas transportlīdzekļus, kuru masa pārsniedz 10 tonnu, var turpināt aprīkot ar ierīcēm, ar kurām maksimālais ātrums ir 100 kilometru stundā.
3. pants
1. Dalībvalstis veic vajadzīgos pasākumus, lai nodrošinātu to, ka N2 un N3 kategoriju mehāniskos transportlīdzekļus ceļu satiksmē izmanto tikai tad, ja tie ir aprīkoti ar ātruma ierobežošanas ierīci, kas noregulēta tā, ka to ātrums nevar pārsniegt 90 kilometru stundā.
2. Dalībvalstīm ir atļauts pieprasīt, lai ātruma ierobežošanas ierīce transportlīdzekļos, kas reģistrēti dalībvalstu teritorijā un ko lieto vienīgi bīstamu kravu pārvadāšanai, ir noregulēta tā, ka šo transportlīdzekļu maksimālais ātrums nevar pārsniegt 90 kilometru stundā.
4. pants
1. Attiecībā uz M3 kategorijas mehāniskajiem transportlīdzekļiem, kuru maksimālā masa pārsniedz 10 tonnu, un N3 kategorijas mehāniskajiem transportlīdzekļiem 2. un 3. pantu piemēro šādi:
a) transportlīdzekļiem, kas reģistrēti pēc 1994. gada 1. janvāra — no 1994. gada 1. janvāra;
b) transportlīdzekļiem, kas reģistrēti laikposmā no 1988. gada 1. janvāra līdz 1994. gada 1. janvārim:
i) no 1995. gada 1. janvāra attiecībā uz transportlīdzekļiem, ko izmanto gan iekšzemes, gan starptautiskos pārvadājumos;
ii) no 1996. gada 1. janvāra attiecībā uz transportlīdzekļiem, ko izmanto vienīgi iekšzemes pārvadājumos.
2. Attiecībā uz M2 kategorijas mehāniskajiem transportlīdzekļiem, M3 kategorijas transportlīdzekļiem, kuru maksimālā masa ir no 5 līdz 10 tonnām, kā arī N2 kategorijas transportlīdzekļiem 2. un 3. pantu piemēro:
a) transportlīdzekļiem, kas reģistrēti pēc 2005. gada 1. janvāra - ne vēlāk kā no 2005. gada 1. janvāra;
b) transportlīdzekļiem, kas atbilst Direktīvā 88/77/EEK [7] noteiktajiem ierobežojumiem un kas reģistrēti laikposmā no 2001. gada 1. oktobra līdz 2005. gada 1. janvārim:
i) ne vēlāk kā no 2006. gada 1. janvāra attiecībā uz transportlīdzekļiem, ko izmanto gan iekšzemes, gan starptautiskos pārvadājumos;
ii) ne vēlāk kā no 2007. gada 1. janvāra attiecībā uz transportlīdzekļiem, ko izmanto vienīgi iekšzemes pārvadājumos.
3. Sākot ar 2005. gada 1. janvāri, dalībvalstis uz laiku, kas nepārsniedz trīs gadus, var nepiemērot 2. un 3. panta noteikumus M2 kategorijas transportlīdzekļiem un N2 kategorijas transportlīdzekļiem, kuru maksimālā masa ir no 3,5 līdz 7,5 tonnām, kuri ir reģistrēti valsts reģistrā un kuri nepārvietojas citas dalībvalsts teritorijā.
5. pants
1. Ātruma ierobežošanas ierīcēm, kas minētas 2. un 3. pantā, jāatbilst tehniskajām prasībām, kuras noteiktas Direktīvas 92/24/EEK [8] pielikumā. Tomēr visus transportlīdzekļus, ko aptver šī direktīva un kas reģistrēti līdz 2005. gada 1. janvārim, var turpināt aprīkot ar ātruma ierobežošanas ierīcēm, kuras atbilst valstu kompetento iestāžu izstrādātajām tehniskajām prasībām.
2. Ātruma ierobežošanas ierīces uzstāda dalībvalstu apstiprinātās darbnīcās vai struktūrās."
2. Iekļauj šādu pantu:
"6.a pants
Īstenojot ceļu satiksmes drošības rīcības programmu laikposmam no 2002. līdz 2010. gadam, Komisija izvērtē to, kāda ietekme uz satiksmes drošību un ceļu satiksmi ir ātruma ierobežošanas ierīču, ko izmanto M2 kategorijas transportlīdzekļos un N2 kategorijas transportlīdzekļos, kuru maksimālā masa nepārsniedz 7,5 tonnas, pielāgošanai šajā direktīvā noteiktajiem ātrumiem.
Ja vajadzīgs, Komisija iesniedz atbilstīgus priekšlikumus."
2. pants
Dalībvalstīs stājas spēkā normatīvi un administratīvi akti, kas vajadzīgi, lai vēlākais līdz 2005. gada 1. janvārim izpildītu šīs direktīvas prasības. Par to dalībvalstis tūlīt informē Komisiju.
Kad dalībvalstis pieņem šos pasākumus, tajos ietver atsauci uz šo direktīvu vai arī šādu atsauci pievieno to oficiālajai publikācijai. Dalībvalstis nosaka paņēmienus, kā izdarīt šādas atsauces.
3. pants
Šī direktīva stājas spēkā dienā, kad to publicē Eiropas Kopienu Oficiālajā Vēstnesī.
4. pants
Šī direktīva ir adresēta dalībvalstīm. Briselē, 2002. gada 5. novembrī
Eiropas Parlamenta un padomes Direktīva 2002/87/EK
(2002. gada 16. decembris)
par papildu uzraudzību kredītiestādēm, apdrošināšanas uzņēmumiem un ieguldījumu sabiedrībām finanšu konglomerātos un par grozījumiem Padomes Direktīvās 73/239/EEK, 79/267/EEK, 92/49/EEK, 92/96/EEK, 93/6/EEK un 93/22/EEK, kā arī Eiropas Parlamenta un Padomes Direktīvās 98/78/EK un 2000/12/EK
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 47. panta 2. punktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
pēc apspriedes ar Reģionu komiteju,
ņemot vērā Eiropas Centrālās bankas atzinumu [3],
saskaņā ar Līguma 251. pantā izklāstīto procedūru [4],
tā kā:
(1) Pašreizējie Kopienas tiesību akti paredz visaptverošu noteikumu kopumu attiecībā uz atsevišķu kredītiestāžu, apdrošināšanas uzņēmumu un ieguldījumu sabiedrību konsultatīvu uzraudzību, kā arī tādu kredītiestāžu, apdrošināšanas uzņēmumu un ieguldījumu sabiedrību konsultatīvu uzraudzību, kas attiecīgi ir piederīgas kādai banku un/vai ieguldījumu sabiedrību grupai vai kādai apdrošināšanas grupai, t.i., kādai grupai, kas īsteno viendabīgu finansiālo darbību.
(2) Sakarā ar neseno attīstību finanšu tirgos ir izveidojušās finanšu grupas, sauktas par finanšu konglomerātiem, kas sniedz pakalpojumus un piedāvā produktus, kuri attiecas uz dažādām finanšu tirgu nozarēm. Līdz šim joprojām nav izstrādāta nekāda konsolidētas konsultatīvas uzraudzības forma kredītiestādēm, apdrošināšanas uzņēmumiem un ieguldījumu sabiedrībām, kas ir piederīgas šāda tipa konglomerātam, jo īpaši attiecībā uz maksātspēju un riska koncentrāciju konglomerāta līmenī, grupas iekšējiem darījumiem, iekšējās riska vadības procedūrām konglomerāta līmenī, kā arī uz vadības piemērotību un atbilstību. Daži no šiem konglomerātiem ir starp lielākajām finanšu grupām, kas darbojas finanšu tirgos un sniedz pakalpojumus globālā mērogā. Ja šādi konglomerāti, un jo īpaši kredītiestādes, apdrošināšanas uzņēmumi un ieguldījumu sabiedrības, kas ir to daļa, nonāktu finansiālās grūtībās, tas varētu radīt nopietnus traucējumus finanšu sistēmas darbībā un skart atsevišķus noguldītājus, apdrošinājuma ņēmējus un ieguldītājus.
(3) Komisijas rīcības plānā finanšu pakalpojumu sniegšanai norādīts uz virkni pasākumu, kas vajadzīgi, lai pilnīgotu finanšu pakalpojumu vienoto tirgu, un paredzēta finanšu konglomerātu papildu uzraudzības tiesību aktu izstrāde, lai novērstu trūkumus pašreizējos nozaru tiesību aktos un uzraudzības riskus un nodrošinātu stabilu uzraudzības režīmu attiecībā uz finanšu grupām, kas īsteno starpnozaru finansiālo darbību. Tik ambiciozu mērķi var sasniegt tikai pa atsevišķiem posmiem. Papildu uzraudzības ieviešana attiecībā uz kredītiestādēm, apdrošināšanas uzņēmumiem un ieguldījumu sabiedrībām finanšu konglomerātā ir viens no šiem posmiem.
(4) Citos starptautiskos forumos arī atzīts par vajadzīgu izstrādāt piemērotu konsultatīvas uzraudzības sistēmu attiecībā uz finanšu konglomerātiem.
(5) Lai tā būtu efektīva, papildu uzraudzība kredītiestādēm, apdrošināšanas uzņēmumiem un ieguldījumu sabiedrībām finanšu konglomerātā jāpiemēro visiem šādiem konglomerātiem, kuru starpnozaru finansiālā darbība ir ievērojama, tas ir gadījumā, kad sasniegti zināmi sliekšņi, neatkarīgi no šo konglomerātu struktūras. Papildu uzraudzībai jāaptver visas finanšu darbības, kas norādītas nozaru finanšu tiesību aktos, kā arī visas vienības, kas šā tipa darbības īsteno kā savu galveno darbību, tostarp aktīvu pārvaldīšanas sabiedrības.
(6) Lēmumus, neiekļaujot kādu atsevišķu vienību papildu uzraudzības darbības jomā, jāpieņem, cita starpā pārbaudot to, vai uz šo vienību attiecas konsolidēta grupas uzraudzība atbilstīgi noteikumiem konkrētajā nozarē.
(7) Kompetentajām iestādēm jāspēj visas grupas līmenī novērtēt kādā finanšu konglomerātā esošu kredītiestāžu, apdrošināšanas uzņēmumu un ieguldījumu sabiedrību finanšu stāvokli, jo īpaši attiecībā uz to maksātspēju (tostarp pašu kapitāla divkārša izmantojuma novēršanu), riska koncentrāciju un grupas iekšējiem darījumiem.
(8) Finanšu konglomerātus bieži vada atbilstīgi to darbības nozarēm, kas pilnā mērā nav saskaņā ar konglomerāta juridiskajām struktūrām. Lai ņemtu vērā šo tendenci, tālāk jāpaplašina prasības attiecībā uz vadību, īpaši attiecībā uz jauktu finanšu kontrolakciju sabiedrību vadību.
(9) Visiem finanšu konglomerātiem, kam piemēro papildu uzraudzību, jābūt koordinatoram, ko ieceļ no iesaistīto kompetento iestāžu vidus.
(10) Koordinatora uzdevumiem nav jāietekmē kompetento iestāžu uzdevumi un pienākumi, kas noteikti nozaru tiesību aktos.
(11) Attiecīgajām kompetentajām iestādēm, un jo īpaši koordinatoram, ir jābūt iespējai no vienībām finanšu konglomerātā vai no citām kompetentām iestādēm iegūt informāciju, kas vajadzīga to papildu uzraudzības uzdevuma veikšanai.
(12) Ir būtiski svarīgi nostiprināt sadarbību starp iestādēm, kas atbildīgas par kredītiestāžu, apdrošināšanas uzņēmumu un ieguldījumu sabiedrību uzraudzību, jo īpaši, izmantojot īpašus sadarbības līgumus starp iestādēm, kam ir jāuzrauga vienības, kuras ir piederīgas vienam un tam pašam finanšu konglomerātam.
(13) Kredītiestādes, apdrošināšanas uzņēmumi un ieguldījumu sabiedrības, kuru galvenie biroji ir Kopienā, var būt daļa no finanšu konglomerāta, kura vadība atrodas ārpus Kopienas. Arī šīm regulētajām vienībām jāpiemēro līdzvērtīga un piemērota papildu uzraudzība, ar kuru paredzēts sasniegt tos pašus mērķus un rezultātus, ko paredzēts sasniegt ar šīs direktīvas noteikumiem. Tādēļ ir ļoti svarīga noteikumu caurskatāmība un informācijas apmaiņa ar trešo valstu iestādēm visos attiecīgajos jautājumos.
(14) Līdzvērtīga un piemērota papildu uzraudzība ir iespējama tikai tad, ja trešo valstu uzraudzības iestādes ir piekritušas sadarboties ar attiecīgajām kompetentajām iestādēm jautājumā par to, ar kādiem līdzekļiem īstenojama kādam finanšu konglomerātam piederīgu regulētu vienību papildu uzraudzība, un par to, kādiem nolūkiem tā īstenojama.
(15) Šī direktīva neliek kompetentajām iestādēm atklāt finanšu konglomerātu komitejai informāciju, kas ir konfidenciāla atbilstīgi šai direktīvai vai citām nozaru direktīvām.
(16) Ņemot vērā to, ka paredzētās darbības mērķi, proti, izstrādāt noteikumus par papildu uzraudzību kredītiestādēm, apdrošināšanas uzņēmumiem un ieguldījumu sabiedrībām finanšu konglomerātā, dalībvalstis nevar pienācīgi sasniegt, un ka tādējādi šīs darbības mēroga un ietekmes dēļ to var labāk sasniegt Kopienas līmenī, Kopiena var pieņemt pasākumus saskaņā ar Līguma 5. pantā paredzēto subsidiaritātes principu. Saskaņā ar minētajā pantā noteikto proporcionalitātes principu šī direktīva nepārsniedz to, kas ir vajadzīgs šā mērķa sasniegšanai. Tā kā šajā direktīvā ir noteikti obligātie standarti, dalībvalstis var pieņemt stingrākus noteikumus.
(17) Šī direktīva ievēro pamattiesības un principus, kas ir atzīti jo īpaši Eiropas Savienības Pamattiesību hartā.
(18) Šīs direktīvas īstenošanai vajadzīgie pasākumi ir jāpieņem saskaņā ar Padomes Lēmumu 1999/468/EK (1999. gada 28. jūnijs), ar ko nosaka Komisijai piešķirto ieviešanas pilnvaru īstenošanas kārtību [5].
(19) Lai ņemtu vērā pārmaiņas finanšu tirgos, laiku pa laikam var būt vajadzība pēc tehniskām pamatnostādnēm un īstenošanas pasākumiem attiecībā uz šajā direktīvā paredzētajiem noteikumiem. Tādēļ Komisijai jābūt pilnvarotai pieņemt īstenošanas pasākumus, ar noteikumu, ka tie neizmaina šīs direktīvas būtiskos elementus.
(20) Pastāvošie nozaru noteikumi attiecībā uz kredītiestādēm, apdrošināšanas uzņēmumiem un ieguldījumu sabiedrībām, nepārsniedzot vajadzīgo pasākumu minimumu, jāpapildina tā, lai, jo īpaši, novērstu juridisku kompromisu starp nozaru noteikumiem un finanšu konglomerātu noteikumiem. Tādēļ ir attiecīgi jāgroza Padomes Pirmā direktīva 73/239/EEK (1973. gada 24. jūlijs) par normatīvo un administratīvo aktu koordināciju attiecībā uz uzņēmējdarbības sākšanu un veikšanu tiešās apdrošināšanas nozarē, kas nav dzīvības apdrošināšana [6], Padomes Pirmā direktīva 79/267/EEK (1979. gada 5. marts) par normatīvo un administratīvo aktu koordināciju attiecībā uz uzņēmējdarbības sākšanu un veikšanu tiešajā dzīvības apdrošināšanā [7], Padomes Direktīva 92/49/EEK (1992. gada 18. jūnijs) par normatīvo un administratīvo aktu koordinēšanu attiecībā uz tiešo apdrošināšanu, kas nav dzīvības apdrošināšana (Trešā nedzīvības apdrošināšanas direktīva) [8], Padomes Direktīva 92/96/EEK (1992. gada 10. novembris) par normatīvo un administratīvo aktu koordinēšanu attiecībā uz tiešo dzīvības apdrošināšanu (Trešā dzīvības apdrošināšanas direktīva) [9], Padomes Direktīva 93/6/EEK (1993. gada 15. marts) par ieguldījumu sabiedrību un kredītiestāžu kapitāla pietiekamību [10] un Padomes Direktīva 93/22/EEK (1993. gada 10. maijs) par ieguldījumu pakalpojumiem vērtspapīru jomā [11], kā arī Eiropas Parlamenta un Padomes Direktīva 98/78/EK (1998. gada 27. oktobris) par apdrošināšanas grupu apdrošināšanas uzņēmumu papildu uzraudzību [12] un Eiropas Parlamenta un Padomes Direktīva 2000/12/EK (2000. gada 20. marts) par kredītiestāžu darbības sākšanu un veikšanu [13]. Turpmākas saskaņošanas mērķi tomēr var sasniegt tikai atsevišķos posmos, un tam jābalstās uz rūpīgu analīzi.
(21) Lai novērtētu, vai noteikumi, kas piemērojami aktīvu pārvaldīšanas sabiedrībām, būs jāsaskaņo ar nozaru noteikumiem, un lai tai sagatavotos, Komisijai jāziņo par dalībvalstu praksi šajā jomā,
IR PIEŅĒMUŠI ŠO DIREKTĪVU.
I NODAĻA
MĒRĶIS UN DEFINĪCIJAS
1. pants
Mērķis
Šajā direktīvā ir paredzēti noteikumi tādu regulētu vienību papildu uzraudzībai, kas ir saņēmušas licenci atbilstīgi 6. pantam Direktīvā 73/239/EEK, 6. pantam Direktīvā 79/267/EEK, 3. panta 1. punktam Direktīvā 93/22/EEK vai 4. pantam Direktīvā 2000/12/EK un kas ir piederīgas kādam finanšu konglomerātam. Tā arī groza attiecīgos nozaru noteikumus, ko piemēro minēto direktīvu regulētām vienībām.
2. pants
Definīcijas
Šajā direktīvā:
1) "kredītiestāde" ir kredītiestāde Direktīvas 2000/12/EK 1. panta 1. punkta otrās daļas nozīmē;
2) "apdrošināšanas uzņēmums" ir apdrošināšanas uzņēmums Direktīvas 73/239/EEK 6. panta, Direktīvas 79/267/EEK 6. panta un Direktīvas 98/79/EK 1. panta b) punkta nozīmē;
3) "ieguldījumu sabiedrība" ir ieguldījumu sabiedrība Direktīvas 93/22/EEK 1. panta 2. punkta nozīmē, tostarp Direktīvas 93/6/EEK 2. panta 4. punktā minētie uzņēmumi;
4) "regulēta vienība" ir kredītiestāde, apdrošināšanas uzņēmums vai ieguldījumu sabiedrība;
5) "aktīvu pārvaldīšanas sabiedrība" ir pārvaldīšanas sabiedrība atbilstīgi 1.a panta 2. punktam Padomes Direktīvā 85/611/EEK (1985. gada 20. decembris) par normatīvo un administratīvo aktu koordināciju attiecībā uz pārvedamu vērtspapīru kolektīvu ieguldījumu uzņēmumiem (PVKIU) [14], kā arī uzņēmums, kura juridiskā adrese ir ārpus Kopienas un kuram būtu jāsaņem licence saskaņā ar minētās direktīvas 5. panta 1. punktu, ja tā juridiskā adrese būtu Kopienā;
6) "pārapdrošināšanas uzņēmums" ir pārapdrošināšanas uzņēmums Direktīvas 98/78/EK 1. panta c) punkta nozīmē;
7) "nozaru noteikumi" ir Kopienas tiesību akti attiecībā uz regulētu vienību konsultatīvu uzraudzību, kas jo īpaši minēti Direktīvās 73/239/EEK, 79/267/EEK, 98/78/EK, 93/6/EEK, 93/22/EEK un 2000/12/EK;
8) "finanšu nozare" ir nozare, kurā ir viena vai vairākas šādas vienības:
a) kredītiestāde, finanšu iestāde vai banku palīgpakalpojumu uzņēmums Direktīvas 2000/12/EK 1. panta 5. un 23. punkta nozīmē (banku nozare);
b) apdrošināšanas uzņēmums, pārapdrošināšanas uzņēmums vai apdrošināšanas kontrolakciju sabiedrība Direktīvas 98/78/EK 1. panta i) punkta nozīmē (apdrošināšanas nozare);
c) ieguldījumu sabiedrība vai finanšu iestāde Direktīvas 93/6/EEK 2. panta 7. punkta nozīmē (ieguldījumu pakalpojumu nozare);
d) jaukta finanšu kontrolakciju sabiedrība;
9) "mātesuzņēmums" ir mātesuzņēmums Padomes Septītās direktīvas 83/349/EEK (1983. gada 13. jūnijs), kas attiecas uz konsolidētajiem pārskatiem [15], 1. panta nozīmē, kā arī jebkurš uzņēmums, kam pēc kompetento iestāžu uzskatiem faktiski ir dominējoša ietekme citā uzņēmumā;
10) "meitasuzņēmums" ir meitasuzņēmums Direktīvas 83/349/EEK 1. panta nozīmē, kā arī jebkurš uzņēmums, kurā mātesuzņēmumam pēc kompetento iestāžu uzskatiem faktiski ir dominējoša ietekme. Arī visus meitasuzņēmumu meitasuzņēmumus uzskata par mātesuzņēmuma meitasuzņēmumiem;
11) "līdzdalība" ir līdzdalība Padomes Ceturtās direktīvas 78/660/EEK (1978. gada 25. jūlijs), kas attiecas uz noteiktu veidu sabiedrību gada pārskatiem [16], 17. panta pirmā teikuma nozīmē, vai fakts, ka kādā uzņēmumā tieši vai netieši pieder vismaz 20 % balsstiesību vai kapitāla;
12) "grupa" ir uzņēmumu grupa, kas sastāv no mātesuzņēmuma, tā meitasuzņēmumiem un vienībām, kurās mātesuzņēmumam vai meitasuzņēmumiem ir līdzdalība, kā arī uzņēmumi, kuru savstarpējās attiecības ir definētas Direktīvas 83/349/EEK 12. panta 1. punktā;
13) "cieša saistība" ir stāvoklis, kad divas vai vairāk fiziskas vai juridiskas personas saista:
a) "līdzdalība", tas nozīmē, ka vismaz 20 % balsstiesību vai kapitāla kādā uzņēmumā pieder tieši vai atrodas pārraudzībā, vai
b) "kontrole", kas ir saistība starp mātesuzņēmumu un meitasuzņēmumu visos gadījumos, kuri minēti Direktīvas 83/349/EEK 1. panta 1. un 2. punktā, vai līdzīga saistība starp kādu fizisku vai juridisku personu un uzņēmumu. Meitasuzņēmumu meitasuzņēmumus arī uzskata par galvenā mātesuzņēmuma meitasuzņēmumiem.
Situāciju, kad divas vai vairāk fiziskas vai juridiskas personas ir pastāvīgi saistītas ar vienu un to pašu personu kontroles attiecībās, arī uzskata par stāvokli, kad šīm personām pastāv cieša saistība;
14) "finanšu konglomerāts" ir grupa, kas, ievērojot 3. pantu, atbilst šādiem nosacījumiem:
a) grupu vada regulēta vienība 1. panta nozīmē, vai vismaz viens no meitasuzņēmumiem grupā ir regulēta vienība 1. panta nozīmē;
b) ja grupu vada regulēta vienība 1. panta nozīmē, tā ir vai nu mātesuzņēmums kādai vienībai finanšu nozarē, kādai vienībai, kam ir līdzdalība kādā finanšu nozares vienībā, vai vienībai, kam ir saistība ar vienību finanšu nozarē Direktīvas 83/349/EEK 12. panta 1. punkta nozīmē;
c) ja grupu nevada regulēta vienība 1. panta nozīmē, grupa darbojas galvenokārt finanšu nozarē 3. panta 1. punkta nozīmē;
d) vismaz viena no grupas vienībām darbojas apdrošināšanas nozarē, un vismaz viena darbojas banku vai ieguldījumu pakalpojumu nozarē;
e) grupas vienību konsolidētās un/vai apkopotās darbības apdrošināšanas nozarē un vienību konsolidētās un/vai apkopotās darbības banku un ieguldījumu pakalpojumu nozarē ir nozīmīgas 3. panta 2. vai 3. punkta nozīmē.
Jebkuru apakšgrupu grupai 12. punkta nozīmē, kas atbilst šā punkta nosacījumiem, uzskata par finanšu konglomerātu;
15) "jaukta finanšu kontrolakciju sabiedrība" ir mātesuzņēmums, kas nav regulēta vienība un kas kopā ar saviem meitasuzņēmumiem, no kuriem vismaz viens ir regulēta vienība ar galveno biroju Kopienā, un citām vienībām veido finanšu konglomerātu;
16) "kompetentās iestādes" ir dalībvalstu iestādes, kas ar normatīviem aktiem ir pilnvarotas uzraudzīt kredītiestādes un/vai apdrošināšanas uzņēmumus un/vai ieguldījumu sabiedrības atsevišķi vai grupas līmenī;
17) "attiecīgās kompetentās iestādes" ir:
a) dalībvalstu kompetentās iestādes, kas atbildīgas par kādam finanšu konglomerātam piederīgu regulētu vienību konsolidētu uzraudzību nozarē;
b) koordinators, kas iecelts saskaņā ar 10. pantu, ja tas nav kāda no a) apakšpunktā minētajām iestādēm;
c) citas iesaistītās kompetentās iestādes, ja tās par attiecīgajām kompetentajām iestādēm uzskata a) un b) apakšpunktā minētās iestādes; pēdējās īpaši ņem vērā konglomerāta regulēto vienību tirgus daļu citās dalībvalstīs, jo īpaši, ja tā pārsniedz 5 %, kā arī kādas citā dalībvalstī reģistrētas regulētas vienības nozīmību konglomerātā;
18) "grupas iekšējie darījumi" ir visi darījumi, ar kuriem regulētas vienības finanšu konglomerātā tieši vai netieši paļaujas uz to, ka citi uzņēmumi tajā pašā grupā vai kāda fiziska vai juridiska persona, kas ar šīs grupas uzņēmumiem ir "cieši saistīta", izpildīs saistības, kas ir ne tikai līgumsaistības, par samaksu vai bez samaksas;
19) "riska koncentrācija" ir visi riska darījumi ar zaudējuma iespēju, ko uzņemas vienības finanšu konglomerātā un kas ir pietiekoši nozīmīgi, lai varētu apdraudēt finanšu konglomerātā esošo regulēto vienību maksātspēju vai to finansiālo stāvokli kopumā; šādi riska darījumi var būt saistīti ar darījuma partnera risku/kredītrisku, ieguldījumu risku, apdrošināšanas risku, tirgus risku, citiem riskiem vai šo risku kombinācijām vai mijiedarbību.
3. pants
Finanšu konglomerāta noteikšanas sliekšņi
1. Uzskata, ka grupa darbojas galvenokārt finanšu nozarē 2. panta 14. punkta c) apakšpunkta nozīmē, ja attiecība starp grupas regulēto un neregulēto finanšu nozares vienību konsolidēto bilanci un visas grupas konsolidēto bilanci pārsniedz 40 %.
2. Attiecībā uz katru finanšu nozari uzskata, ka darbības dažādās finanšu nozarēs ir nozīmīgas 2. panta 14. punkta e) apakšpunkta nozīmē, ja vidējā vērtība attiecībai starp atsevišķas finanšu nozares konsolidēto bilanci un grupas finanšu nozares vienību konsolidēto bilanci un attiecībai starp maksātspējas normu, kas noteikta tai pašai finanšu nozarei, un kopējo maksātspējas normu attiecībā uz grupas finanšu nozares vienībām pārsniedz 10 %.
Šīs direktīvas nolūkos maznozīmīgākā finanšu nozare finanšu konglomerātā ir nozare ar vismazāko vidējo vērtību, un visnozīmīgākā finanšu nozare finanšu konglomerātā ir nozare ar visaugstāko vidējo vērtību. Aprēķinot vidējo vērtību un nosakot maznozīmīgāko un visnozīmīgāko finanšu nozari, banku nozari un ieguldījumu pakalpojumu nozari apskata kopā.
3. Starpnozaru darbību arī uzskata par nozīmīgu 2. panta 14. punkta e) apakšpunkta nozīmē, ja grupas maznozīmīgākās finanšu nozares bilances kopsavilkums pārsniedz 6 miljardus eiro. Ja grupa nesasniedz 2. punktā minēto slieksni, attiecīgās kompetentās iestādes var pēc kopējas vienošanās nolemt neuzskatīt grupu par finanšu konglomerātu, kā arī nepiemērot 7., 8. vai 9. panta noteikumus, ja tās uzskata, ka grupas iekļaušana šīs direktīvas darbības jomā vai šo noteikumu piemērošana nav vajadzīga vai būtu nepiemērota vai maldinoša attiecībā pret papildu uzraudzības mērķiem, ņemot vērā, piemēram, to,
a) ka tās maznozīmīgākās finanšu nozares relatīvais lielums nepārsniedz 5 %, mērot to vai nu ar 2. punktā minēto vidējo vērtību vai ar bilances kopsavilkumu, vai maksātspējas normu šajā finanšu sektorā; vai
b) ka tirgus daļa nevienā dalībvalstī nepārsniedz 5 %, mērot to ar bilances kopsavilkumu banku vai ieguldījumu pakalpojumu nozarēs un ar bruto parakstītajām prēmijām apdrošināšanas nozarē.
Lēmumus, ko pieņem saskaņā ar šo punktu, paziņo pārējām iesaistītajām kompetentajām iestādēm.
4. Piemērojot 1., 2. un 3. punktu, attiecīgās kompetentās iestādes pēc kopējas vienošanās var:
a) aprēķinot attiecības, neņemt vērā kādu vienību 6. panta 5. punktā minētajos gadījumos;
b) ņemt vērā 1. un 2. punktā paredzēto sliekšņu ievērošanu trīs gadus pēc kārtas, lai izvairītos no pēkšņām režīma maiņām, un to neņemt vērā, ja grupas struktūrā notiek ievērojamas izmaiņas.
Ja finanšu konglomerāts ir noteikts atbilstīgi 1., 2. un 3. punktam, šā punkta pirmajā daļā minētos lēmumus pieņem pēc šā finanšu konglomerāta koordinatora priekšlikuma.
5. Piemērojot 1. un 2. punktu, attiecīgās kompetentās iestādes ārkārtas gadījumos un pēc kopējas vienošanās var aizstāt bilances konsolidēto kritēriju ar vienu vai abiem turpmāk minētajiem parametriem, vai pievienot vienu vai abus šos parametrus, ja tās uzskata, ka šie parametri ir īpaši svarīgi papildu uzraudzībai atbilstīgi šai direktīvai; minētie parametri ir ienākumu struktūra un ārpusbilances darījumi.
6. Piemērojot 1. un 2. punktu, ja tajos minētās attiecības krītas zemāk par, attiecīgi, 40 % un 10 %, tādiem konglomerātiem, uz ko jau attiecas papildu uzraudzība, nākošajos trīs gados piemēro zemāku attiecību, attiecīgi, 35 % un 8 %, lai izvairītos no pēkšņām režīma maiņām.
Tāpat, piemērojot 3. punktu, ja grupas maznozīmīgākās finanšu nozares bilances kopsavilkums krītas zemāk par 6 miljardiem eiro, tādiem konglomerātiem, uz ko jau attiecas papildu uzraudzība, nākošajos trīs gados piemēro slieksni 5 miljardi eiro, lai izvairītos no pēkšņām režīma maiņām.
Šajā punktā minētajā laikposmā koordinators ar pārējo attiecīgo kompetento iestāžu piekrišanu var nolemt, ka pārtrauc piemērot šajā punktā minētās zemākās attiecības vai zemāko slieksni.
7. Šajā pantā minētos aprēķinus attiecībā uz bilanci veic, pamatojoties uz grupas vienību apkopoto konsolidēto bilanci atbilstīgi to gada pārskatiem. Šajos aprēķinos uzņēmumus, kuros ir līdzdalība, ņem vērā atbilstoši konsolidētās bilances apjomam, kas atbilst grupas pārvaldībā esošajai apkopotajai proporcionālajai daļai. Tomēr, ja ir pieejami konsolidētie pārskati, tos izmanto apkopoto pārskatu vietā.
Šā panta 2. un 3. punktā minētās maksātspējas normas aprēķina saskaņā ar attiecīgajiem nozaru noteikumiem.
4. pants
Finanšu konglomerāta noteikšana
1. Kompetentās iestādes, kas ir izdevušas licences regulētām vienībām, pamatojoties uz 2., 3. un 5. pantu, nosaka visas grupas, kuras ietilpst direktīvas piemērošanas jomā.
Šim nolūkam:
- kompetentās iestādes, kas ir izdevušas licences regulētām vienībām grupā, vajadzības gadījumā cieši sadarbojas,
- ja kompetentā iestāde uzskata, ka kāda regulēta vienība, kam šī iestāde izdevusi licenci, ietilpst tādā grupā, kura var būt finanšu konglomerāts, kas jau nav noteikts atbilstīgi šai direktīvai, kompetentā iestāde paziņo savu viedokli pārējām iesaistītajām kompetentajām iestādēm.
2. Saskaņā ar 10. pantu ieceltais koordinators informē grupu vadošo mātesuzņēmumu, vai ja mātesuzņēmuma nav, to regulēto vienību, kuras bilances kopsavilkums ir lielākais vissvarīgākajā finanšu nozarē grupā, ka grupa ir noteikta kā finanšu konglomerāts un ir iecelts koordinators. Koordinators arī informē kompetentās iestādes, kas ir izdevušas licences regulētajām vienībām grupā, un tās dalībvalsts kompetentās iestādes, kurā jauktajai finanšu kontrolakciju sabiedrībai ir galvenais birojs, kā arī Komisiju.
II NODAĻA
PAPILDU UZRAUDZĪBA
1. IEDAĻA
DARBĪBAS JOMA
5. pants
Direktīvas 1. pantā minēto regulēto vienību papildu uzraudzības piemērošanas joma
1. Neskarot nozaru noteikumos paredzēto uzraudzību, dalībvalstis nodrošina 1. pantā minēto regulēto vienību papildu uzraudzību, ciktāl un kā tas paredzēts šajā direktīvā.
2. Saskaņā ar 6. līdz 17. panta noteikumiem papildu uzraudzībai finanšu konglomerāta līmenī pakļauj šādas regulētas vienības:
a) visas regulētās vienības, kas vada finanšu konglomerātu;
b) visas regulētās vienības, kuru mātesuzņēmums ir jaukta finanšu kontrolakciju sabiedrība, kuras galvenais birojs atrodas Kopienā;
c) visas regulētās vienības, kas saistītas ar citām finanšu nozares vienībām Direktīvas 83/349/EEK 12. panta 1. punkta nozīmē.
Ja finanšu konglomerāts ir apakšgrupa citam finanšu konglomerātam, kas atbilst pirmās daļas kritērijiem, dalībvalstis var piemērot 6. līdz 17. pantu tikai regulētām vienībām šajā pēdējā grupā, un visas atsauces direktīvā uz terminiem "grupa" un "finanšu konglomerāts" tad saprot kā atsauces uz šo grupu.
3. Visas regulētās vienības, kuras nepakļauj papildu uzraudzībai atbilstīgi 2. punktam un kuru mātesuzņēmums ir regulēta vienība vai jaukta finanšu kontrolakciju sabiedrība ar galveno biroju Kopienā, pakļauj papildu uzraudzībai finanšu konglomerāta līmenī atbilstīgi 18. pantam.
4. Ja personām ir līdzdalība vienā vai vairākās regulētās vienībās vai līdzdalības saiknes ar šīm vienībām, vai ja tām ir ievērojama ietekme pār šīm vienībām, neskatoties uz to, ka tām nav ne līdzdalības, līdzdalības saikņu, izņemot 2. un 3. punktā minētos gadījumus, attiecīgās kompetentās iestādes pēc kopējas vienošanās un saskaņā ar attiecīgās valsts tiesību aktiem nosaka to, vai un ciktāl šīs regulētās vienības jāpakļauj papildu uzraudzībai, it kā tās veidotu finanšu konglomerātu.
Lai šo papildu uzraudzību piemērotu, vismaz vienai no šīm vienībām jābūt regulētai vienībai saskaņā ar 1. pantu, un šīs direktīvas 2. panta 14. punkta d) un e) apakšpunkta nosacījumiem ir jābūt izpildītiem. Attiecīgās kompetentās iestādes pieņem lēmumu, ievērojot papildu uzraudzības mērķus kā noteikts šajā direktīvā.
Piemērojot pirmās daļas noteikumus "kooperatīvām grupām", kompetentajām iestādēm jāņem vērā šo grupu publiskās finanšu saistības attiecībā pret citām finanšu vienībām.
5. Neskarot 13. panta noteikumus, papildu uzraudzības piemērošana finanšu konglomerāta līmenī nekādā veidā nenozīmē, ka kompetentajām iestādēm jāveic individuālas uzraudzības funkcijas saistībā ar jauktām finanšu kontrolakciju sabiedrībām, trešo valstu regulētām vienībām finanšu konglomerātā vai neregulētām vienībām finanšu konglomerātā.
2. IEDAĻA
FINANSIĀLAIS STĀVOKLIS
6. pants
Kapitāla pietiekamība
1. Neskarot nozaru noteikumus, finanšu konglomerāta regulēto vienību kapitāla pietiekamības papildu pārraudzību veic saskaņā ar šīs nodaļas 3. iedaļas 9. panta 2. līdz 5. punkta noteikumiem un I pielikuma noteikumiem.
2. Dalībvalstis liek finanšu konglomerāta regulētajām vienībām nodrošināt to, ka finanšu konglomerāta līmenī ir pieejams pašu kapitāls, kas ir vismaz atbilstīgs kapitāla pietiekamības prasībām, kuras aprēķina saskaņā ar I pielikuma noteikumiem.
Dalībvalstis arī liek regulētajām vienībām ieviest piemērotu kapitāla pietiekamības politiku finanšu konglomerāta līmenī.
Pirmajā un otrajā daļā minētās prasības pakļauj koordinatora papildu uzraudzībai saskaņā ar 3. iedaļas noteikumiem.
Koordinators nodrošina, lai regulētās iestādes vai jaukta finanšu kontrolakciju sabiedrība pirmajā daļā minētos aprēķinus veiktu vismaz reizi gadā.
Regulētā iestāde 1. panta nozīmē, kas vada finanšu konglomerātu, vai ja finanšu konglomerātu nevada regulēta iestāde 1. panta nozīmē, jaukta finanšu kontrolakciju sabiedrība vai regulēta vienība finanšu konglomerātā, kuru koordinators noteicis pēc apspriešanās ar pārējām attiecīgajām kompetentajām iestādēm un ar finanšu konglomerātu, iesniedz koordinatoram aprēķinu rezultātus un aprēķiniem vajadzīgo informāciju.
3. Veicot 2. punkta pirmajā daļā minētos kapitāla pietiekamības prasību aprēķinus, papildu uzraudzības piemērošanas jomā atbilstīgi I pielikuma noteikumiem ietver šādas vienības:
a) kredītiestādi, finanšu iestādi vai banku palīgpakalpojumu uzņēmumu Direktīvas 2000/12/EK 1. panta 5. un 23. punkta nozīmē;
b) apdrošināšanas uzņēmumu, pārapdrošināšanas uzņēmumu vai apdrošināšanas kontrolakciju sabiedrību Direktīvas 98/78/EK 1. panta i) punkta nozīmē;
c) ieguldījumu sabiedrību vai finanšu iestādi Direktīvas 93/6/EEK 2. panta 7. punkta nozīmē;
d) jauktas finanšu kontrolakciju sabiedrības.
4. Aprēķinot finanšu konglomerāta papildu kapitāla pietiekamības prasības ar I pielikumā minēto 1. metodi (grāmatvedības konsolidācija), grupā esošo vienību pašu kapitālu un maksātspējas normas aprēķina, piemērojot attiecīgos nozaru noteikumus attiecībā uz konsolidācijas veidu un apjomu, kā noteikts, jo īpaši, Direktīvas 2000/12/EK 54. pantā un Direktīvas 98/78/EK I pielikuma 1. punkta B. apakšpunktā.
Piemērojot I pielikumā minēto 2. un 3. metodi (atskaitīšana un summēšana, uzskaites vērtība/prasības atskaitījums), aprēķinos ņem vērā mātesuzņēmuma vai uzņēmuma, kam ir līdzdalība citā grupas vienībā, proporcionālo daļu. "Proporcionālā daļa" ir parakstītā kapitāla daļa, kas tieši vai netieši pieder šim uzņēmumam.
5. Aprēķinot kapitāla pietiekamības prasības, koordinators var nolemt neņemt vērā kādu konkrētu vienību šādos gadījumos:
a) ja vienība atrodas trešā valstī, kur pastāv juridiski šķēršļi vajadzīgās informācijas nodošanai, neskarot nozaru noteikumus attiecībā uz kompetento iestāžu pienākumu neizsniegt licenci, ja tās nevar efektīvi pildīt savus uzraudzības pienākumus;
b) ja vienība ir nenozīmīga attiecībā pret mērķiem, kas izvirzīti kādam finanšu konglomerātam piederīgu regulētu vienību papildu uzraudzībai;
c) ja tas, ka vienību ņemtu vērā, būtu nepiemēroti vai maldinoši attiecībā pret papildu uzraudzības mērķiem.
Tomēr, ja vairākas vienības var neņemt vērā atbilstīgi pirmās daļas b) apakšpunktam, tās tomēr jāņem vērā, ja, kopā ņemot, tās vairs nav nenozīmīgas.
Izņemot steidzamus gadījumus, pirmās daļas c) apakšpunktā minētajā gadījumā koordinators pirms lēmuma pieņemšanas apspriežas ar pārējām attiecīgajām kompetentajām iestādēm.
Ja pirmās daļas b) un c) apakšpunktā minētajos gadījumos koordinators neņem vērā kādu regulētu vienību, kompetentās iestādes tajā dalībvalstī, kur šī vienība atrodas, var lūgt vienībai, kas finanšu konglomerātu vada, informāciju, kura var atvieglot tām regulētās vienības uzraudzību.
7. pants
Riska koncentrācija
1. Neskarot nozaru noteikumus, finanšu konglomerāta regulēto vienību riska koncentrācijas papildu pārraudzību veic saskaņā ar šīs nodaļas 3. iedaļas 9. panta 2. līdz 4. punkta noteikumiem un II pielikuma noteikumiem.
2. Dalībvalstis liek regulētām vienībām vai jauktām finanšu kontrolakciju sabiedrībām regulāri un vismaz reizi gadā paziņot koordinatoram katru nozīmīga riska koncentrācijas gadījumu finanšu konglomerāta līmenī saskaņā ar šajā pantā un II pielikumā izstrādātajiem noteikumiem. Regulētā iestāde 1. panta nozīmē, kas vada finanšu konglomerātu, vai, ja finanšu konglomerātu nevada regulēta iestāde 1. panta nozīmē, jaukta finanšu kontrolakciju sabiedrība vai regulēta vienība finanšu konglomerātā, kuru koordinators noteicis pēc apspriešanās ar pārējām attiecīgajām kompetentajām iestādēm un ar finanšu konglomerātu, iesniedz koordinatoram vajadzīgo informāciju.
Uz šīm riska koncentrācijām attiecina koordinatora papildu uzraudzību saskaņā ar 3. iedaļas noteikumiem.
3. Līdz Kopienas tiesību aktu turpmākai saskaņošanai, dalībvalstis var noteikt kvantitatīvus ierobežojumus riska koncentrācijai vai atļaut savām kompetentajām iestādēm noteikt kvantitatīvos ierobežojumus vai veikt citus uzraudzības pasākumus, ar kuriem varētu sasniegt papildu uzraudzības mērķus attiecībā uz riska koncentrāciju finanšu konglomerāta līmenī.
4. Ja finanšu konglomerātu vada jaukta finanšu kontrolakciju sabiedrība, nozaru noteikumus attiecībā uz riska koncentrāciju finanšu konglomerāta visnozīmīgākajā finanšu nozarē, ja tādi ir, piemēro visai šai nozarei, ietverot jaukto finanšu kontrolakciju sabiedrību.
8. pants
Grupas iekšējie darījumi
1. Neskarot nozaru noteikumus, finanšu konglomerāta regulēto vienību grupas iekšējo darījumu papildu uzraudzību veic saskaņā ar šīs nodaļas 3. iedaļas 9. panta 2. līdz 4. punkta noteikumiem un II pielikuma noteikumiem.
2. Dalībvalstis liek regulētām vienībām vai jauktām finanšu kontrolakciju sabiedrībām regulāri un vismaz reizi gadā informēt koordinatoru par visiem nozīmīgiem grupas iekšējiem darījumiem, ko regulētas vienības īstenojušas finanšu konglomerāta robežās, saskaņā ar šajā pantā un II pielikumā izstrādātajiem noteikumiem. Kamēr nav izstrādāta II pielikuma pirmās rindkopas pēdējā teikumā minēto sliekšņu definīcija, grupas iekšēju darījumu uzskata par nozīmīgu, ja tā apjoms pārsniedz 5 % no kapitāla pietiekamības prasību kopējā apjoma finanšu konglomerāta līmenī.
Regulētā iestāde 1. panta nozīmē, kas vada finanšu konglomerātu, vai — ja finanšu konglomerātu nevada regulēta iestāde 1. panta nozīmē — jaukta finanšu kontrolakciju sabiedrība vai regulēta vienība finanšu konglomerātā, kuru koordinators noteicis pēc apspriešanās ar pārējām attiecīgajām kompetentajām iestādēm un ar finanšu konglomerātu, iesniedz koordinatoram vajadzīgo informāciju.
Uz šiem grupas iekšējiem darījumiem attiecina koordinatora papildu uzraudzību.
3. Līdz Kopienas tiesību aktu turpmākai saskaņošanai, dalībvalstis var noteikt kvantitatīvus ierobežojumus un kvalitatīvas prasības grupas iekšējiem darījumiem vai atļaut savām kompetentajām iestādēm noteikt kvantitatīvus ierobežojumus un kvalitatīvas prasības vai veikt citus uzraudzības pasākumus, ar kuriem varētu sasniegt papildu uzraudzības mērķus attiecībā uz regulētu vienību grupas iekšējiem darījumiem finanšu konglomerāta līmenī.
4. Ja finanšu konglomerātu vada jaukta finanšu kontrolakciju sabiedrība, nozaru noteikumus attiecībā uz grupas iekšējiem darījumiem finanšu konglomerāta visnozīmīgākajā finanšu nozarē piemēro visai šai nozarei, ietverot jaukto finanšu kontrolakciju sabiedrību.
9. pants
Iekšējās kontroles mehānismi un riska vadības procedūras
1. Dalībvalstis liek regulētajām vienībām finanšu konglomerāta līmenī ieviest piemērotas riska vadības procedūras un iekšējās kontroles mehānismus, tostarp pareizas administratīvās un grāmatvedības procedūras.
2. Riska vadības procedūras ietver:
a) pareizu vadība un pārvaldību ar stratēģiju un politikas apstiprināšanu un periodisku pārskatīšanu, ko attiecībā uz visiem iesaistītajiem riskiem veic vadošās iestādes finanšu konglomerāta līmenī;
b) piemērotu kapitāla pietiekamības politiku, lai paredzētu savu uzņēmējdarbības stratēģiju ietekmi uz riska profilu un kapitāla prasībām, kas noteiktas saskaņā ar 6. pantu un I pielikumu;
c) piemērotas procedūras, lai nodrošinātu to, ka riska uzraudzības sistēmas ir pielāgotas organizācijai un ka tiek veikti visi pasākumi, nodrošinot to, ka visos uzņēmumos, uz ko attiecas papildu uzraudzība, ieviestās sistēmas ir vienotas, lai riskus varētu novērtēt, uzraudzīt un kontrolēt finanšu konglomerāta līmenī.
3. Iekšējās kontroles mehānismi ietver;
a) piemērotus mehānismus attiecībā uz kapitāla pietiekamību, lai identificētu un novērtētu visus pieņemtos riskus, kas ir būtiski, un noteiktu riskiem atbilstīgu pašu kapitāla apjomu;
b) pareizas pārskatu un grāmatvedības procedūras, lai identificētu, novērtētu, uzraudzītu un kontrolētu grupas iekšējos darījumus un riska koncentrāciju.
4. Dalībvalstis nodrošina, lai visos uzņēmumos, uz ko atbilstīgi 5. pantam attiecas papildu uzraudzība, būtu ieviesti piemēroti iekšējās kontroles mehānismi, kas ļautu iegūt datus un informāciju, kura varētu būt vajadzīga papildu uzraudzības nolūkiem.
5. Koordinators rūpīgi kontrolē šā panta 1. līdz 4. punktā minētās procedūras un mehānismus.
3. IEDAĻA
PASĀKUMI PAPILDU UZRAUDZĪBAS ATVIEGLOŠANAI
10. pants
Par papildu uzraudzības veikšanu atbildīgā kompetentā iestāde (koordinators)
1. Lai nodrošinātu finanšu konglomerātā esošu regulēto vienību atbilstīgu papildu uzraudzību, no attiecīgo dalībvalstu kompetentajām iestādēm, ietverot tās dalībvalsts kompetentās iestādes, kurā jauktajai finanšu kontrolakciju sabiedrībai ir galvenais birojs, ieceļ vienu koordinatoru, kas ir atbildīgs par papildu uzraudzības koordināciju un veikšanu.
2. Iecelšana notiek, pamatojoties uz šādiem kritērijiem:
a) ja finanšu konglomerātu vada regulēta vienība, koordinatora pienākumus veic tā kompetentā iestāde, kas atbilstīgi attiecīgajiem nozaru noteikumiem ir izdevusi šai regulētajai vienībai licenci;
b) ja finanšu konglomerātu nevada regulēta vienība, koordinatora pienākumus veic kompetentā iestāde, kuru nosaka pēc šādiem principiem:
i) ja regulētas vienības mātesuzņēmums ir jaukta finanšu kontrolakciju sabiedrība, koordinatora pienākumus veic tā kompetentā iestāde, kas atbilstīgi attiecīgajiem nozaru noteikumiem ir šai regulētajai vienībai izdevusi licenci;
ii) ja viena un tā pati jaukta finanšu kontrolakciju sabiedrība ir mātesuzņēmums vairāk nekā vienai regulētai vienībai ar galveno biroju Kopienā un ja viena no šīm vienībām ir saņēmusi licenci tajā dalībvalstī, kurā jauktajai finanšu kontrolakciju sabiedrībai ir galvenais birojs, koordinatora pienākumus veic tā kompetentā iestāde, kas regulētajai vienībai šajā dalībvalstī ir izsniegusi licenci.
Ja tajā dalībvalstī, kurā jauktajai finanšu kontrolakciju sabiedrībai ir galvenais birojs, ir saņēmušas licenci vairākas regulētas vienības, kas darbojas dažādās finanšu nozarēs, koordinatora pienākumus veic tās regulētās vienības kompetentā iestāde, kura darbojas visnozīmīgākajā finanšu nozarē.
Ja finanšu konglomerātu vada vairāk nekā viena jaukta finanšu kontrolakciju sabiedrība ar galveno biroju dažādās dalībvalstīs un katrā no šīm valstīm ir regulēta vienība, koordinatora pienākumus veic tās regulētās vienības kompetentā iestāde, kuras konsolidētā bilance ir vislielākā, ja šīs vienības ir vienā un tajā pašā finanšu nozarē, vai arī tās regulētās vienības kompetentā iestāde, kura darbojas visnozīmīgākajā finanšu nozarē;
iii) ja viena un tā pati jaukta finanšu kontrolakciju sabiedrība ir mātesuzņēmums vairāk nekā vienai regulētai vienībai ar galveno biroju Kopienā un ja neviena no šīm vienībām nav saņēmusi licenci tajā dalībvalstī, kurā jauktajai finanšu kontrolakciju sabiedrībai ir galvenais birojs, koordinatora pienākumus veic tā kompetentā iestāde, kas ir izsniegusi licenci regulētajai vienībai ar vislielāko konsolidēto bilanci visnozīmīgākajā finanšu nozarē;
iv) ja finanšu konglomerāts ir grupa bez vadošā mātesuzņēmuma, kā arī citos gadījumos, koordinatora pienākumus veic tā kompetentā iestāde, kas ir izsniegusi licenci regulētajai vienībai ar vislielāko konsolidēto bilanci visnozīmīgākajā finanšu nozarē.
3. Īpašos gadījumos attiecīgās kompetentās iestādes pēc kopējas vienošanās var atcelt 2. punktā minētos kritērijus, ja to piemērošana būtu neatbilstīga, ņemot vērā konglomerāta struktūru un tās darbību relatīvo nozīmīgumu dažādās valstīs, un var par koordinatoru iecelt citu kompetento iestādi. Šādos gadījumos kompetentās iestādes pirms lēmuma pieņemšanas dod konglomerātam iespēju izteikt savu viedokli par šo lēmumu.
11. pants
Koordinatora pienākumi
1. Koordinatora pienākumi attiecībā uz papildu uzraudzību ir šādi:
a) koordinēt attiecīgās vai svarīgās informācijas savākšanu un izplatīšanu parastā darba gaitā un ārkārtas situācijās, ietverot tādas informācijas izplatīšanu, kas ir svarīga kompetentās iestādes uzraudzības pienākumu veikšanai atbilstīgi nozaru noteikumiem;
b) nodrošināt finanšu konglomerāta finanšu stāvokļa rūpīgu kontroli un novērtējumu;
c) novērtēt to, kā tiek piemēroti noteikumi par kapitāla pietiekamību, riska koncentrāciju un grupas iekšējiem darījumiem, kas paredzēti 6., 7. un 8. pantā;
d) novērtēt finanšu konglomerāta struktūru, organizāciju un iekšējās kontroles sistēmu, kā tas noteikts 9. pantā;
e) plānot un koordinēt uzraudzību parastā darba gaitā un ārkārtas situācijās, sadarbojoties ar citām iesaistītajām attiecīgajām kompetentajām iestādēm;
f) veikt citus pienākumus, pasākumus un pieņemt lēmumus, kas koordinatoram jāveic saskaņā ar šo direktīvu vai tās piemērošanas rezultātā.
Lai veicinātu un izveidotu papildu uzraudzību ar plašu juridisko bāzi, koordinators un pārējās attiecīgās kompetentās iestādes un, ja vajadzīgs, citas kompetentās iestādes ievieš koordinācijas pasākumus. Ar koordinācijas pasākumiem koordinatoram var uzticēt papildu uzdevumus, un tajos var noteikt lēmumu pieņemšanas procesa kārtību attiecīgajām kompetentajām iestādēm, kā minēts 3. un 4. pantā, 5. panta 4. punktā, 6. pantā, 12. panta 2. punktā, 16. un 18. pantā, kā arī sadarbības kārtību ar citām kompetentajām iestādēm.
2. Ja koordinatoram ir vajadzīga informācija, kas jau ir sniegta citai kompetentajai iestādei saskaņā ar nozaru noteikumiem, tam, ja iespējams, ir jāsazinās ar šo iestādi, lai novērstu to, ka dublējas ziņojumi dažādajām uzraudzībā iesaistītajām kompetentajām iestādēm.
3. Neskarot iespēju deleģēt konkrētas uzraudzības pilnvaras un pienākumus, kā paredzēts Kopienas tiesību aktos, tas, ka ir koordinators, kam uzticēti konkrēti uzdevumi attiecībā uz finanšu konglomerātam piederīgu regulētu vienību papildu uzraudzību, neskar kompetento iestāžu uzdevumus un pienākumus, kuri izstrādāti nozaru noteikumos.
12. pants
Kompetento iestāžu sadarbība un informācijas apmaiņa
1. Kompetentās iestādes, kas atbildīgas par finanšu konglomerātā esošu regulēto vienību uzraudzību, un kompetentā iestāde, kas šim finanšu konglomerātam iecelta par koordinatoru, cieši sadarbojas. Neskarot to attiecīgos pienākumus, kas izstrādāti nozaru noteikumos, šīs iestādes — neatkarīgi no tā, vai tās ir vai nav reģistrētas tajā pašā dalībvalstī — viena otrai sniedz informāciju, kas ir būtiski svarīga vai nozīmīga, lai citas iestādes varētu veikt savus uzraudzības pienākumus atbilstīgi nozaru noteikumiem un šai direktīvai. Šajā nolūkā kompetentās iestādes un koordinators pēc pieprasījuma paziņo visu attiecīgo informāciju un pēc savas ierosmes paziņo visu būtiski svarīgo informāciju.
Šī sadarbība aptver vismaz informācijas vākšanu un apmaiņu šādos jautājumos:
a) grupas struktūra, visas finanšu konglomerāta galvenās vienības un grupas regulēto vienību kompetentās iestādes;
b) finanšu konglomerāta stratēģija;
c) finanšu konglomerāta finanšu situācija, īpaši saistībā ar kapitāla pietiekamību, grupas iekšējiem darījumiem, riska koncentrāciju un rentabilitāti;
d) finanšu konglomerāta galvenie akcionāri un vadība;
e) organizācija, riska vadība un iekšējās kontroles sistēmas finanšu konglomerāta līmenī;
f) procedūras informācijas savākšanai no finanšu konglomerāta vienībām, kā arī šīs informācijas pārbaude;
g) nelabvēlīga notikumu attīstība finanšu konglomerāta regulētās vienībās vai citās vienībās, kas varētu negatīvi ietekmēt regulētās vienības;
h) lielas sankcijas un ārkārtas pasākumi, ko kompetentās iestādes pieņem saskaņā ar nozaru noteikumiem vai šo direktīvu.
Kompetentās iestādes var arī griezties turpmāk uzskaitītajās iestādes, lai apmainītos ar informāciju, kas var būt vajadzīga to pienākumu veikšanai attiecībā uz finanšu konglomerātā esošām regulētām vienībām saskaņā ar nozaru noteikumiem: centrālās bankas, Eiropas Centrālo banku sistēma un Eiropas Centrālā banka.
2. Neskarot to attiecīgos pienākumus, kas izstrādāti nozaru noteikumos, attiecīgās kompetentās iestādes pirms lēmumu pieņemšanas, ja šie lēmumi ir svarīgi citu kompetento iestāžu uzraudzības pienākumiem, savstarpēji apspriežas attiecībā uz šādiem jautājumiem:
a) izmaiņas finanšu konglomerātā esošu regulētu vienību akcionāru, organizatoriskajā vai vadības struktūrā, kam vajadzīga kompetento iestāžu piekrišana vai atļauja;
b) galvenās sankcijas vai ārkārtas pasākumi, ko noteikušas kompetentās iestādes.
Kompetentā iestāde var izlemt neapspriesties steidzamības gadījumos vai tad, ja apspriešanās varētu apdraudēt lēmumu efektivitāti. Šādā gadījumā kompetentā iestāde nekavējoties par to informē pārējās kompetentās iestādes.
3. Koordinators var aicināt tās dalībvalsts, kurā mātesuzņēmumam ir galvenais birojs, kompetentās iestādes, kas pašas neveic papildu uzraudzību atbilstīgi 10. pantam, lūgt mātesuzņēmumam visu informāciju, kura varētu būt nozīmīga tā koordinācijas pasākumu veikšanai saskaņā ar 11. pantu, kā arī tam nosūtīt šo informāciju.
Ja 14. panta 2. punktā minētā informācija kādai kompetentajai iestādei jau ir iesniegta atbilstīgi nozaru noteikumiem, kompetentās iestādes, kas ir atbildīgas par papildu uzraudzības veikšanu, var vērsties pie šīs pirmās kompetentās iestādes informācijas iegūšanai.
4. Dalībvalstis atļauj savas valsts kompetentajām iestādēm apmainīties ar 1., 2. un 3. punktā paredzēto informāciju kā savā starpā, tā ar citām iestādēm. Tas, ka tiek vākta vai glabāta informācija par kāda finanšu konglomerāta vienībām, kas nav regulētas vienības, nekādā veidā nenozīmē, ka kompetentajām iestādēm attiecībā uz šīm vienībām būtu jāveic individuāla uzraudzība.
Uz informāciju, kas saņemta saistībā ar papildu uzraudzību, un, jo īpaši, uz šajā direktīvā paredzēto informācijas apmaiņu starp kompetentajām iestādēm un starp kompetentajām iestādēm un citām iestādēm attiecina noteikumus par dienesta noslēpumu un konfidenciālas informācijas izplatīšanu, kuri izstrādāti nozaru noteikumos.
13. pants
Jauktu finanšu kontrolakciju sabiedrību vadība
Dalībvalstis prasa, lai personām, kas faktiski vada kādu jauktu finanšu kontrolakciju sabiedrību, būtu pietiekami laba reputācija un pietiekama pieredze šo pienākumu veikšanai.
14. pants
Piekļuve informācijai
1. Dalībvalstis nodrošina, ka to teritorijā nav nekādu juridisku šķēršļu, kas kavētu tās fiziskās un juridiskās personas, kuras īsteno papildu uzraudzību, neatkarīgi no tā, vai tās ir vai nav regulētas vienības, savstarpēji apmainīties ar informāciju, kas ir svarīga papildu uzraudzības nolūkos.
2. Dalībvalstis nodrošina, ka to kompetentajām iestādēm, kas ir atbildīgas par papildu uzraudzības veikšanu, tieši vai netieši vēršoties pie finanšu konglomerāta regulētām vai neregulētām vienībām, būtu pieejama visa informācija, kura ir svarīga papildu uzraudzības nolūkos.
15. pants
Pārbaude
Ja, piemērojot šo direktīvu, kompetentās iestādes konkrētos gadījumos vēlas pārbaudīt informāciju attiecībā uz kādu regulētu vai neregulētu vienību, kas ir finanšu konglomerāta daļa un atrodas citā dalībvalstī, tās lūdz šo pārbaudi veikt šīs citas dalībvalsts kompetentajām iestādēm.
Iestādes, kas šādu lūgumu saņem, savas kompetences ietvaros atbild uz to, veicot pārbaudi vai ļaujot to darīt iestādēm, kas lūgumu izteikušas, vai kādam revidentam vai ekspertam.
Kompetentā iestāde, kas lūgumu izteikusi, pēc savas vēlēšanās var piedalīties pārbaudē, ja tā pati pārbaudi neveic.
16. pants
Izpildes pasākumi
Ja kādam finanšu konglomerātam piederīgas regulētās vienības nenodrošina atbilstību 6. līdz 9. panta prasībām vai ja prasības tiek ievērotas, tomēr maksātspēja var būt apdraudēta, vai ja grupas iekšējie darījumi vai riska koncentrācija apdraud regulēto vienību finanšu stāvokli, vajadzīgie pasākumi stāvokļa uzlabošanai iespējami drīz jāveic:
- koordinatoram — attiecībā uz jauktu finanšu kontrolakciju sabiedrību,
- kompetentajām iestādēm — attiecībā uz regulētām vienībām; šim nolūkam koordinators informē šīs kompetentās iestādes par savu atzinumu.
Neskarot 17. panta 2. punkta noteikumus, dalībvalstis var noteikt, kādus pasākumus attiecībā uz jauktām finanšu kontrolakciju sabiedrībām to kompetentās iestādes var veikt.
Iesaistītās kompetentās iestādes, tostarp koordinators, ja vajadzīgs, saskaņo savas uzraudzības darbības.
17. pants
Kompetento iestāžu papildu pilnvaras
1. Līdz nozaru noteikumu turpmākai saskaņošanai, dalībvalstis nodrošina, ka to kompetentās iestādes ir pilnvarotas veikt visus uzraudzības pasākumus, ko tās uzskata par vajadzīgiem, lai novērstu to, ka kādam finanšu konglomerātam piederīgas regulētās iestādes neievēro nozaru noteikumus, vai lai labotu šādu stāvokli.
2. Neatkarīgi no to krimināltiesību normām, dalībvalstīm ir jānodrošina, lai jauktām finanšu kontrolakciju sabiedrībām vai to faktiskajiem vadītājiem, kas pārkāpj normatīvos vai administratīvos aktus, kuri pieņemti šīs direktīvas īstenošanai, varētu piemērot sankcijas vai noteikt pasākumus, kas paredzēti šādu pārkāpumu vai to cēloņu novēršanai. Atsevišķos gadījumos šādiem pasākumiem var būt nepieciešama tiesas iejaukšanās. Kompetentās iestādes cieši sadarbojas, lai nodrošinātu to, ka šīs sankcijas vai pasākumi rada vēlamos rezultātus.
4. IEDAĻA
TREŠĀS VALSTIS
18. pants
Mātesuzņēmumi ārpus Kopienas
1. Neskarot nozaru noteikumus, 5. panta 3. punktā minētajā gadījumā kompetentās iestādes pārbauda, vai uz regulētām vienībām, kuru mātesuzņēmuma galvenais birojs atrodas ārpus Kopienas, attiecas trešo valstu kompetento iestāžu uzraudzība, kas ir līdzvērtīga tai uzraudzībai, kuru paredz šīs direktīvas noteikumi par regulēto vienību papildu uzraudzību, kas paredzēti 5. panta 2. punktā. Pārbaudi pēc lūguma, ko iesniedzis mātesuzņēmums vai kāda regulēta vienība, kas ir saņēmusi licenci Kopienā, vai pēc savas ierosmes veic tā kompetentā iestāde, kura būtu koordinators, ja būtu piemērojami 10. panta 2. punktā izstrādātie kritēriji. Šī kompetentā iestāde apspriežas ar pārējām attiecīgajām kompetentajām iestādēm un ņem vērā pamatnostādnes, ko saskaņā ar 21. panta 5. punktu ir sagatavojusi Finanšu konglomerātu komiteja. Šim nolūkam kompetentā iestāde pirms lēmuma pieņemšanas apspriežas ar minēto komiteju.
2. Ja 1. punktā minētā līdzvērtīgā uzraudzība nepastāv, dalībvalstis pēc analoģijas regulētajām vienībām piemēro noteikumus attiecībā uz regulēto vienību papildu uzraudzību, kas paredzēti 5. panta 2. punktā. Kā alternatīvu kompetentās iestādes var piemērot kādu no 3. punktā paredzētajām metodēm.
3. Dalībvalstis ļauj savām kompetentajām iestādēm piemērot citas metodes, kas nodrošina finanšu konglomerātā esošu regulētu vienību atbilstīgu papildu uzraudzību. Koordinatoram pēc apspriešanās ar pārējām attiecīgajām kompetentajām iestādēm šīs metodes jāapstiprina. Kompetentās iestādes var, jo īpaši, noteikt, ka jāizveido jaukta finanšu kontrolakciju sabiedrība ar galveno biroju Kopienā, un piemērot šo direktīvu regulētajām vienībām finanšu konglomerātā, ko vada minētā sabiedrība. Ar šīm metodēm jāsasniedz šajā direktīvā noteiktie papildu uzraudzības mērķi, un par tām jāpaziņo pārējām iesaistītajām kompetentajām iestādēm un Komisijai.
19. pants
Sadarbība ar trešo valstu kompetentajām iestādēm
1. Direktīvas 2000/12/EK 25. panta 1. un 2. punktu un Direktīvas 98/78/EK 10.a pantu piemēro mutatis mutandis, sarunu ceļā izstrādājot nolīgumus ar vienu vai vairākām trešām valstīm attiecībā uz finanšu konglomerātā esošu regulētu vienību papildu uzraudzības veikšanas līdzekļiem.
2. Komisija, Banku padomdevēja komiteja, Apdrošināšanas komiteja un Finanšu konglomerātu komiteja izskata 1. punktā minēto sarunu rezultātus un radušos situāciju.
III NODAĻA
KOMISIJAI PIEŠĶIRTĀS PILNVARAS UN KOMITEJAS PROCEDŪRA
20. pants
Komisijai piešķirtās pilnvaras
1. Komisija saskaņā ar 21. panta 2. punktā paredzēto procedūru pieņem šīs direktīvas tehniskos pielāgojumus šādās jomās:
a) precīzāki 2. pantā paredzēto definīciju formulējumi, lai šīs direktīvas piemērošanā ievērotu pārmaiņas finanšu tirgos;
b) precīzāki 2. pantā paredzēto definīciju formulējumi, lai nodrošinātu šīs direktīvas vienādu piemērošanu visā Kopienā;
c) terminoloģijas un direktīvas definīciju formulējumu pielāgošana atbilstoši vēlākiem Kopienas tiesību aktiem par regulētām vienībām un saistītiem jautājumiem;
d) precīzāka I pielikumā izstrādāto aprēķina metožu definīcija, lai ņemtu vērā pārmaiņas finanšu tirgos un uzraudzības metodes;
e) to noteikumu koordinācija, kas pieņemti saskaņā ar 7. un 8. pantu un II pielikumu, lai veicinātu to vienādu piemērošanu visā Kopienā.
2. Komisija informē sabiedrību par visiem priekšlikumiem, kas iesniegti saskaņā ar šo pantu, un apspriežas ar ieinteresētajām personām, pirms tā iesniedz 21. pantā minētajai Finanšu konglomerātu komitejai pasākumu projektu.
21. pants
Komiteja
1. Komisijai palīdz Finanšu konglomerātu komiteja, turpmāk tekstā — "komiteja".
2. Ja ir norāde uz šo punktu, piemēro Lēmuma 1999/468/EK 5. un 7. pantu, ņemot vērā tā 8. panta noteikumus.
Lēmuma 1999/468/EK 5. panta 6. punktā paredzētais laikposms ir trīs mēneši.
3. Komiteja pieņem savu reglamentu.
4. Neskarot jau pieņemtos īstenošanas pasākumus, pēc četriem gadiem no brīža, kad šī direktīva stājusies spēkā, pārtrauc to šīs direktīvas noteikumu piemērošanu, kuri nosaka tehnisku pasākumu un lēmumu pieņemšanu saskaņā ar procedūru, kas minēta 2. punktā. Pēc Komisijas priekšlikuma Eiropas Parlaments un Padome saskaņā ar Līguma 251. pantā paredzēto procedūru attiecīgo noteikumu piemērošanu var atjaunot, un šajā nolūkā minētās iestādes šos noteikumus pirms minētā laikposma beigām pārskata.
5. Komiteja var sniegt vispārējas pamatnostādnes attiecībā uz to, vai ar trešo valstu kompetento iestāžu papildu uzraudzības režīmu varētu sasniegt šajā direktīvā noteiktos papildu uzraudzības mērķus attiecībā uz kādam finanšu konglomerātam piederīgām regulētām vienībām, kura galvenais birojs atrodas ārpus Kopienas. Komiteja pastāvīgi pārskata šīs pamatnostādnes un ņem vērā izmaiņas šo kompetento iestāžu veiktajā papildu uzraudzībā.
6. Dalībvalstis informē komiteju par principiem, ko tās piemēro attiecībā uz grupas iekšējo darījumu un riska koncentrācijas uzraudzību.
IV NODAĻA
ESOŠO DIREKTĪVU GROZĪJUMI
22. pants
Direktīvas 73/239/EEK grozījumi
Direktīvu 73/239/EEK groza šādi:
1. Iekļauj šādu pantu:
"12.a pants
1. Ir jāapspriežas ar otras iesaistītās dalībvalsts kompetentajām iestādēm, pirms piešķirt licenci apdrošināšanas uzņēmumam,
a) kas ir meitasuzņēmums apdrošināšanas uzņēmumam, kuram licence piešķirta citā dalībvalstī; vai
b) kas ir meitasuzņēmums apdrošināšanas uzņēmuma mātesuzņēmumam, kuram licence piešķirta citā dalībvalstī; vai
c) ko kontrolē kāda fiziska vai juridiska persona, kura kontrolē arī kādu apdrošināšanas uzņēmumu, kam licence piešķirta citā dalībvalstī.
2. Ir jāapspriežas ar iesaistītās dalībvalsts kompetento iestādi, kas ir atbildīga par kredītiestāžu vai ieguldījumu sabiedrību uzraudzību, pirms piešķirt licenci apdrošināšanas uzņēmumam,
a) kas ir meitasuzņēmums kredītiestādei vai ieguldījumu sabiedrībai, kurai licence piešķirta Kopienā; vai
b) kas ir meitasuzņēmums kredītiestādes vai ieguldījumu sabiedrības mātesuzņēmumam, kuram licence piešķirta Kopienā; vai
c) ko kontrolē kāda fiziska vai juridiska persona, kura kontrolē arī kredītiestādi vai ieguldījumu sabiedrību, kam licence piešķirta Kopienā.
3. Attiecīgās kompetentās iestādes, kas minētas 1. un 2. punktā, jo īpaši, savstarpēji apspriežas, lai novērtētu akcionāru piemērotību un tās pašas grupas citas vienības vadībā iesaistīto vadītāju reputāciju un pieredzi. Tās sniedz viena otrai visu informāciju attiecībā uz akcionāru piemērotību un vadītāju reputāciju un pieredzi, kas ir svarīga pārējām kompetentajām iestādēm kā licences piešķiršanai, tā arī nolūkā īstenot pastāvīgu kontroli attiecībā uz to, kā ievērota atbilstība darbības nosacījumiem.".
2. Direktīvas 16. panta 2. punktu papildina ar šādām daļām:
"No pieejamās maksātspējas normas atskaita arī šādus elementus:
a) līdzdalības apjomu, kas apdrošināšanas uzņēmumam ir
- apdrošināšanas uzņēmumos šīs direktīvas 6. panta nozīmē, Padomes Pirmās direktīvas 79/267/EEK (1979. gada 5. marts) par normatīvo un administratīvo aktu koordināciju attiecībā uz uzņēmējdarbības sākšanu un veikšanu tiešajā dzīvības apdrošināšanā [17] 6. panta nozīmē vai Eiropas Parlamenta un Padomes Direktīvas 98/78/EK [18] 1. panta b) punkta nozīmē,
- pārapdrošināšanas uzņēmumos Direktīvas 98/78/EK 1. panta c) punkta nozīmē,
- apdrošināšanas kontrolakciju sabiedrībās Direktīvas 98/78/EK 1. panta i) punkta nozīmē,
- kredītiestādēs un finanšu iestādēs Eiropas Parlamenta un Padomes Direktīvas 2000/12/EK [19] 1. panta 1. un 5. punkta nozīmē,
- ieguldījumu sabiedrībās un finanšu iestādēs Direktīvas 93/22/EEK [20] 1. panta 2. punkta nozīmē un Direktīvas 93/6/EEK [21] 2. panta 4. un 7. punkta nozīmē;
b) katru no elementiem še turpmāk, kas apdrošināšanas uzņēmumam ir attiecībā uz a) apakšpunktā definētajām vienībām, kurās tam ir līdzdalība:
- instrumentus, kas minēti 3. punktā,
- instrumentus, kas minēti Direktīvas 79/267/EEK 18. panta 3. punktā,
- subordinētus prasījumus un instrumentus, kas minēti Direktīvas 2000/12/EK 35. pantā un 36. panta 3. punktā.
Ja akcijas citā kredītiestādē, ieguldījumu sabiedrībā, finanšu iestādē, apdrošināšanas vai pārapdrošināšanas uzņēmumā, vai apdrošināšanas kontrolakciju sabiedrībā tiek turētas īslaicīgi sakarā ar finansiālas palīdzības operāciju, kuras nolūks ir reorganizēt un glābt šo vienību, kompetentā iestāde var atkāpties no noteikumiem attiecībā uz atskaitījumu, kas paredzēti ceturtās daļas a) un b) apakšpunktā.
Kā alternatīvu atskaitījumam, kas noteikts elementiem, kuri paredzēti ceturtās daļas a) un b) apakšpunktā un kuri apdrošināšanas uzņēmumam ir kredītiestādēs, ieguldījumu sabiedrībās un finanšu iestādēs, dalībvalstis var atļaut apdrošināšanas uzņēmumiem piemērot mutatis mutandis 1., 2. vai 3. metodi I pielikumā, kas pievienots Eiropas Parlamenta un Padomes Direktīvai 2002/87/EK par papildu uzraudzību kredītiestādēm, apdrošināšanas uzņēmumiem un ieguldījumu sabiedrībām finanšu konglomerātos [22]. Minēto 1. metodi (grāmatvedības konsolidācija) piemēro tikai tad, ja kompetentā iestāde ir pārliecinātapar vienotās pārvaldes un iekšējās kontroles līmeni tajās vienībās, kas tiktu iekļautas konsolidācijas piemērošanas jomā. Izvēlēto metodi konsekventi piemēro ilgtermiņā.
Dalībvalstis var noteikt, ka šajā direktīvā paredzētās maksātspējas normas aprēķināšanai apdrošināšanas uzņēmumiem, uz ko attiecas papildu uzraudzība saskaņā ar Direktīvu 98/78/EK vai papildu uzraudzība saskaņā ar Direktīvu 2002/87/EK, nav jāatskaita ceturtās daļas a) un b) apakšpunktā minētie elementi, kas šādiem uzņēmumiem ir kredītiestādēs, ieguldījumu sabiedrībās, finanšu iestādēs, apdrošināšanas vai pārapdrošināšanas uzņēmumos, vai apdrošināšanas kontrolakciju sabiedrībās, uz kurām attiecas papildu uzraudzība.
Šajā punktā minētās līdzdalības atskaitīšanas nolūkos līdzdalība ir līdzdalība Direktīvas 98/78/EK 1. panta f) punkta nozīmē.".
23. pants
Direktīvas 79/267/EEK grozījumi
Direktīvu 79/267/EEK groza šādi:
1. Iekļauj šādu pantu:
"12.a pants
1. Ir jāapspriežas ar otras iesaistītās dalībvalsts kompetentajām iestādēm, pirms piešķirt licenci dzīvības apdrošināšanas uzņēmumam,
a) kas ir meitasuzņēmums apdrošināšanas uzņēmumam, kuram licence piešķirta citā dalībvalstī; vai
b) kas ir meitasuzņēmums apdrošināšanas uzņēmuma mātesuzņēmumam, kuram licence piešķirta citā dalībvalstī; vai
c) ko kontrolē kāda fiziska vai juridiska persona, kura kontrolē arī apdrošināšanas uzņēmumu, kam licence piešķirta citā dalībvalstī.
2. Ir jāapspriežas ar iesaistītās dalībvalsts kompetento iestādi, kas ir atbildīga par kredītiestāžu vai ieguldījumu sabiedrību uzraudzību, pirms piešķirt licenci dzīvības apdrošināšanas uzņēmumam,
a) kas ir meitasuzņēmums kredītiestādei vai ieguldījumu sabiedrībai, kurai licence piešķirta Kopienā; vai
b) kas ir meitasuzņēmums kredītiestādes vai ieguldījumu sabiedrības mātesuzņēmumam, kuram licence piešķirta Kopienā; vai
c) ko kontrolē kāda fiziska vai juridiska persona, kura kontrolē arī kredītiestādi vai ieguldījumu sabiedrību, kam licence piešķirta Kopienā.
3. Attiecīgās kompetentās iestādes, kas minētas 1. un 2. punktā, jo īpaši, savstarpēji apspriežas, lai novērtētu akcionāru piemērotību un tās pašas grupas citas vienības vadībā iesaistīto vadītāju reputāciju un pieredzi. Tās sniedz viena otrai visu informāciju attiecībā uz akcionāru piemērotību un vadītāju reputāciju un pieredzi, kas ir svarīga pārējām kompetentajām iestādēm kā licences piešķiršanai, tā arī nolūkā īstenot pastāvīgu kontroli attiecībā uz to, kā ievērota atbilstība darbības nosacījumiem.".
2. Direktīvas 18. panta 2. punktu papildina ar šādām daļām:
"No pieejamās maksātspējas normas atskaita arī šādus elementus:
a) līdzdalības apjomu, kas apdrošināšanas uzņēmumam ir
- apdrošināšanas uzņēmumos šīs direktīvas 6. panta nozīmē, Direktīvas 79/239/EEK [23] 6. panta nozīmē vai Eiropas Parlamenta un Padomes Direktīvas 98/78/EK [24] 1. panta b) punkta nozīmē,
- pārapdrošināšanas uzņēmumos Direktīvas 98/78/EK 1. panta c) punkta nozīmē,
- apdrošināšanas kontrolakciju sabiedrībās Direktīvas 98/78/EK 1. panta i) punkta nozīmē,
- kredītiestādēs un finanšu iestādēs Eiropas Parlamenta un Padomes Direktīvas 2000/12/EK [25] 1. panta 1. un 5. punkta nozīmē,
- ieguldījumu sabiedrībās un finanšu iestādēs Direktīvas 93/22/EEK [26] 1. panta 2. punkta nozīmē un Direktīvas 93/6/EEK [27] 2. panta 4. un 7. punkta nozīmē;
b) katru no elementiem še turpmāk, kas apdrošināšanas uzņēmumam ir attiecībā uz a) apakšpunktā definētajām vienībām, kuros tam ir līdzdalība:
- instrumentus, kas minēti 3. punktā,
- instrumentus, kas minēti Direktīvas 73/239/EEK 16. panta 3. punktā,
- subordinētus prasījumus un instrumentus, kas minēti Direktīvas 2000/12/EK 35. pantā un 36. panta 3. punktā.
Dalībvalstis var noteikt, ka šajā direktīvā paredzētās maksātspējas normas aprēķināšanai apdrošināšanas uzņēmumiem, uz ko attiecas papildu uzraudzība saskaņā ar Direktīvu 98/78/EK vai papildu uzraudzība saskaņā ar Direktīvu 2002/87/EK, nav jāatskaita trešās daļas a) un b) apakšpunktā minētie elementi, kas šādiem uzņēmumiem ir kredītiestādēs, ieguldījumu sabiedrībās, finanšu iestādēs, apdrošināšanas vai pārapdrošināšanas uzņēmumos, vai apdrošināšanas kontrolakciju sabiedrībās, uz kurām attiecas papildu uzraudzība.
Šajā punktā minētās līdzdalības atskaitīšanas nolūkos līdzdalība ir līdzdalība Direktīvas 98/78/EK 1. panta f) punkta nozīmē.".
24. pants
Direktīvas 92/49/EEK grozījumi
Direktīvu 92/49/EEK groza šādi:
1. Direktīvas 15. pantā iekļauj šādu punktu:
"1.a. Ja 1. punktā minētās līdzdalības iegādātājs ir citā dalībvalstī licencēts apdrošināšanas uzņēmums, kredītiestāde vai ieguldījumu sabiedrība, vai arī šādas vienības mātesuzņēmums vai fiziska vai juridiska persona, kura šo vienību kontrolē, un ja sakarā ar šo iegādi uzņēmums, kur iegādātājs gatavojas piedalīties ar savu līdzdalību, kļūtu par meitasuzņēmumu vai nonāktu iegādātāja kontrolē, iegādes novērtējumam jāveic iepriekšējas konsultācijas, kā paredzēts Direktīvas 73/239/EEK 12.a pantā.".
2. Direktīvas 16. panta 5.c punktu aizstāj ar šādu punktu:
"5.c Šis pants neierobežo to, ka kompetentās iestādes nosūta
- centrālajām bankām un citām organizācijām ar līdzīgām funkcijām, kas ir monetārās iestādes,
- ja vajadzīgs, citām valsts iestādēm, kas ir atbildīgas par maksājumu sistēmu pārraudzību,
informāciju, kas paredzēta to pienākumu veikšanai, kā arī to, ka šīs iestādes vai organizācijas nosūta kompetentajām iestādēm tādu informāciju, kas tām varētu būt vajadzīga 4. punkta nolūkos. Uz šajā kontekstā saņemto informāciju attiecina šajā pantā paredzētos noteikumus par dienesta noslēpumu.".
25. pants
Direktīvas 92/96/EEK grozījumi
Direktīvu 92/96/EEK groza šādi:
1. Direktīvas 14. pantā iekļauj šādu punktu:
"1.a. Ja 1. punktā minētās līdzdalības iegādātājs ir citā dalībvalstī licencēts apdrošināšanas uzņēmums, kredītiestāde vai ieguldījumu sabiedrība, vai arī šādas vienības mātesuzņēmums vai fiziska vai juridiska persona, kura šo vienību kontrolē, un ja sakarā ar šo iegādi uzņēmums, kur iegādātājs gatavojas piedalīties ar savu līdzdalību, kļūtu par meitasuzņēmumu vai nonāktu iegādātāja kontrolē, iegādes novērtējumam jāveic iepriekšējas konsultācijas, kā paredzēts Direktīvas 79/267/EEK 12.a pantā.".
2. Direktīvas 15. panta 5.c punktu aizstāj ar šādu punktu:
"5.c Šis pants neierobežo to, ka kompetentās iestādes nosūta
- centrālajām bankām un citām organizācijām ar līdzīgām funkcijām, kas ir monetārās iestādes,
- ja vajadzīgs, citām valsts iestādēm, kas ir atbildīgas par maksājumu sistēmu pārraudzību,
informāciju, kas paredzēta to pienākumu veikšanai, kā arī to, ka šīs iestādes vai organizācijas nosūta kompetentajām iestādēm tādu informāciju, kas tām varētu būt vajadzīga 4. punkta nolūkos. Uz šajā kontekstā saņemto informāciju attiecina šajā pantā paredzētos noteikumus par dienesta noslēpumu.".
26. pants
Direktīvas 93/6/EEK grozījumi
Direktīvas 93/6/EEK 7. panta 3. punkta pirmo un otro ievilkumu aizstāj ar šādiem ievilkumiem:
"— "finanšu līdzdalības sabiedrība" ir finanšu iestāde, kuras meitasuzņēmumi ir vienīgi vai galvenokārt ieguldījumu sabiedrības vai citas finanšu iestādes, tostarp vismaz viena ir ieguldījumu sabiedrība, un kura nav jaukta finanšu kontrolakciju sabiedrība atbilstīgi Eiropas Parlamenta un Padomes Direktīvai 2002/87/EK (2002. gada 16. decembris) par papildu uzraudzību kredītiestādēm, apdrošināšanas uzņēmumiem un ieguldījumu sabiedrībām finanšu konglomerātos [29],
— "jauktas darbības līdzdalības sabiedrība" ir mātesuzņēmums, kas nav finanšu līdzdalības sabiedrība, ieguldījumu sabiedrība vai jaukta finanšu kontrolakciju sabiedrība Direktīvas 2002/87/EK nozīmē, starp kuras meitasuzņēmumiem ir vismaz viena ieguldījumu sabiedrība." .
27. pants
Direktīvas 93/22/EEK grozījumi
Direktīvu 93/22/EEK groza šādi:
1. Direktīvas 6. pantu papildina ar šādām daļām:
"Ir jāapspriežas ar iesaistītās dalībvalsts kompetento iestādi, kas ir atbildīga par kredītiestāžu vai apdrošināšanas uzņēmumu uzraudzību, pirms piešķirt licenci ieguldījumu sabiedrībai,
a) kas ir meitasuzņēmums kredītiestādei vai apdrošināšanas uzņēmumam, kuram licence piešķirta Kopienā; vai
b) kas ir meitasuzņēmums kredītiestādes vai apdrošināšanas uzņēmuma mātesuzņēmumam, kuram licence piešķirta Kopienā; vai
c) ko kontrolē kāda fiziska vai juridiska persona, kura kontrolē arī kredītiestādi vai apdrošināšanas uzņēmumu, kam licence piešķirta Kopienā.
Attiecīgās kompetentās iestādes, kas minētas 1. un 2. punktā, jo īpaši, savstarpēji apspriežas, lai novērtētu akcionāru piemērotību un tās pašas grupas citas vienības vadībā iesaistīto vadītāju reputāciju un pieredzi. Tās sniedz viena otrai visu informāciju attiecībā uz akcionāru piemērotību un vadītāju reputāciju un pieredzi, kas ir svarīga pārējām kompetentajām iestādēm kā licences piešķiršanai, tā arī nolūkā īstenot pastāvīgu kontroli attiecībā uz to, kā ievērota atbilstība darbības nosacījumiem.".
2. Direktīvas 9. panta 2. punktu aizstāj ar šādu punktu:
"2. Ja 1. punktā minētās līdzdalības iegādātājs ir citā dalībvalstī licencēta ieguldījumu sabiedrība, kredītiestāde vai apdrošināšanas uzņēmums, vai arī šādas vienības mātesuzņēmums vai fiziska vai juridiska persona, kura šo vienību kontrolē, un ja sakarā ar šo iegādi uzņēmums, kur iegādātājs gatavojas piedalīties ar savu līdzdalību, kļūtu par meitasuzņēmumu vai nonāktu iegādātāja kontrolē, iegādes novērtējumam jāveic iepriekšējas konsultācijas, kā paredzēts 6. pantā.".
28. pants
Direktīvas 98/78/EK grozījumi
Direktīvu 98/78/EK groza šādi:
1. Direktīvas 1. panta g), h), i) un j) punktu aizstāj ar šādiem punktiem:
"g) "dalībuzņēmums". ir uzņēmums, kas ir vai nu mātesuzņēmums vai cits uzņēmums, kuram ir līdzdalība, vai arī uzņēmums, kas ar citu uzņēmumu ir saistīts atbilstīgi Direktīvas 83/349/EEK 12. panta 1. punktam;
h) "saistīts uzņēmums". ir vai nu meitasuzņēmums vai cits uzņēmums, kurā ir līdzdalība, vai arī uzņēmums, kas ar citu uzņēmumu ir saistīts atbilstīgi Direktīvas 83/349/EEK 12. panta 1. punktam;
i) "apdrošināšanas kontrolakciju sabiedrība". ir mātesuzņēmums, kura galvenais darbības virziens ir iegādāties un turēt līdzdalības meitasuzņēmumos, ja šie meitasuzņēmumi ir vienīgi vai galvenokārt apdrošināšanas uzņēmumi, pārapdrošināšanas uzņēmumi vai trešo valstu apdrošināšanas uzņēmumi un vismaz viens no šiem meitasuzņēmumiem ir apdrošināšanas uzņēmums, un kurš nav jaukta finanšu kontrolakciju sabiedrība atbilstīgi Eiropas Parlamenta un Padomes Direktīvai 2002/87/EK (2002. gada 16. decembris) par papildu uzraudzību kredītiestādēm, apdrošināšanas uzņēmumiem un ieguldījumu sabiedrībām finanšu konglomerātos [30];
j) "jauktas darbības apdrošināšanas kontrolakciju sabiedrība". ir mātesuzņēmums, kas nav apdrošināšanas uzņēmums, trešās valsts apdrošināšanas uzņēmums, pārapdrošināšanas uzņēmums vai apdrošināšanas kontrolakciju sabiedrība Direktīvas 2002/87/EK nozīmē, un kam vismaz viens no meitasuzņēmumiem ir apdrošināšanas uzņēmums.".
2. Direktīvas 6. panta 3. punktam pievieno šādu teikumu:
"Kompetentā iestāde, kas izteikusi lūgumu, pēc savas vēlēšanās var piedalīties pārbaudē, ja tā pati pārbaudi neveic.".
3. Direktīvas 8. panta 2. punkta pirmo daļu aizstāj ar šādu daļu:
"Dalībvalstis liek apdrošināšanas uzņēmumiem ieviest piemērotas riska vadības procedūras un iekšējās kontroles mehānismus, tostarp pareizas administratīvās un grāmatvedības procedūras, lai atbilstīgi noteiktu, novērtētu, novērotu un kontrolētu darījumus saskaņā ar 1. punktu. Dalībvalstis arī liek apdrošināšanas uzņēmumiem vismaz reizi gadā ziņot par nozīmīgiem darījumiem. Kompetentās iestādes kontrolē šīs procedūras un mehānismus.".
4. Direktīvā iekļauj šādus pantus:
"10.a pants
Sadarbība ar trešo valstu kompetentajām iestādēm
1. Komisija pēc kādas dalībvalsts lūguma vai pēc savas iniciatīvas var iesniegt Padomei priekšlikumus, lai sarunu ceļā izstrādātu nolīgumus ar vienu vai vairākām trešām valstīm par līdzekļiem papildu uzraudzības veikšanai attiecībā uz:
a) apdrošināšanas uzņēmumiem, kuru dalībuzņēmumi ir tādi uzņēmumi 2. panta nozīmē, kuru galvenais birojs atrodas trešā valstī; un
b) trešo valstu apdrošināšanas uzņēmumiem, kuru dalībuzņēmumi ir tādi uzņēmumi 2. panta nozīmē, kuru galvenais birojs atrodas Kopienā.
2. Ar 1. punktā minētajiem nolīgumiem cenšas nodrošināt gan to,
a) ka dalībvalstu kompetentās iestādes spēj iegūt informāciju, kas vajadzīga tādu apdrošināšanas uzņēmumu papildu uzraudzībai, kuru galvenais birojs atrodas Kopienā un kuriem ir meitasuzņēmumi vai līdzdalība uzņēmumos ārpus Kopienas, gan to,
b) ka trešo valstu kompetentās iestādes var iegūt informāciju, kas vajadzīga tādu apdrošināšanas uzņēmumu papildu uzraudzībai, kuru galvenais birojs atrodas šo valstu teritorijā un kuriem ir meitasuzņēmumi vai līdzdalība uzņēmumos vienā vai vairākās dalībvalstīs.
3. Komisija un Apdrošināšanas komiteja izskata 1. punktā minēto sarunu iznākumu un radušos situāciju.
10.b pants
Apdrošināšanas kontrolakciju sabiedrību vadība
Dalībvalstis prasa, lai personām, kas faktiski vada apdrošināšanas kontrolakciju sabiedrību, būtu pietiekami laba reputācija un pietiekama pieredze šo pienākumu veikšanai.".
5. Direktīvas I pielikuma 1. punkta B. apakšpunktam pievieno šādu daļu:
"Ja starp dažiem apdrošināšanas grupas uzņēmumiem nav kapitāla saiknes, kompetentā iestāde nosaka, kādu proporcionālo daļu ņem vērā.".
6. Direktīvas I pielikuma 2. punktu papildina ar šādu apakšpunktu:
"2.4. Saistītās kredītiestādes, ieguldījumu sabiedrības un finanšu iestādes
Aprēķinot koriģēto maksātspēju apdrošināšanas uzņēmumam, kas ir dalībuzņēmums kredītiestādē, ieguldījumu sabiedrībā vai finanšu iestādē, mutatis mutandis piemēro noteikumus par šo līdzdalību atskaitīšanu, kuri paredzēti 16. panta 1. punktā Direktīvā 73/239/EEK un 18. pantā Direktīvā 79/267/EEK, kā arī noteikumus par dalībvalstu iespēju zināmos apstākļos atļaut alternatīvas metodes, kā arī to, ka šīs līdzdalības var neatskaitīt.".
29. pants
Direktīvas 2000/12/EK grozījumi
Direktīvu 2000/12/EK groza šādi:
1. Direktīvas 1. pantu groza šādi:
a) panta 9. punktu aizstāj ar šādu punktu:
"9. "līdzdalība"; konsolidētas uzraudzības nolūkos un 34. panta 2. punkta 15. un 16. punkta nolūkos ir līdzdalība Direktīvas 78/660/EEK 17. panta pirmā teikuma nozīmē, vai fakts, ka kādā uzņēmumā tieši vai netieši pieder 20 % vai vairāk balsstiesību vai kapitāla;";
b) panta 21. un 22. punktu aizstāj ar šādiem punktiem:
"21. "finanšu līdzdalības sabiedrība". ir finanšu iestāde, kuras meitasuzņēmumi ir vienīgi vai galvenokārt kredītiestādes vai finanšu iestādes, no kurām vismaz viena ir kredītiestāde, un kura nav jaukta finanšu kontrolakciju sabiedrība atbilstīgi Eiropas Parlamenta un Padomes Direktīvai 2002/87/EK (2002. gada 16. decembris) par papildu uzraudzību kredītiestādēm, apdrošināšanas uzņēmumiem un ieguldījumu sabiedrībām finanšu konglomerātos [31];
22. "jauktas darbības līdzdalības sabiedrība". ir mātesuzņēmums, kas nav finanšu līdzdalības sabiedrība, kredītiestāde vai jaukta finanšu kontrolakciju sabiedrība Direktīvas 2002/87/EK nozīmē, starp kuras meitasuzņēmumiem ir vismaz viena kredītiestāde.".
2. Direktīvas 12. pantu papildina ar šādām daļām:
"Ir jāapspriežas ar iesaistītās dalībvalsts kompetento iestādi, kas ir atbildīga par apdrošināšanas uzņēmumu vai ieguldījumu sabiedrību uzraudzību, pirms piešķirt licenci kredītiestādei,
a) kas ir meitasuzņēmums apdrošināšanas uzņēmumam vai ieguldījumu sabiedrībai, kurai licence piešķirta Kopienā; vai
b) kas ir meitasuzņēmums apdrošināšanas uzņēmuma vai ieguldījumu sabiedrības mātesuzņēmumam, kuram licence piešķirta Kopienā; vai
c) ko kontrolē kāda fiziska vai juridiska persona, kura kontrolē arī apdrošināšanas uzņēmumu vai ieguldījumu sabiedrību, kam licence piešķirta Kopienā.
Attiecīgās kompetentās iestādes, kas minētas 1. un 2. punktā, jo īpaši, savstarpēji apspriežas, lai novērtētu akcionāru piemērotību un tās pašas grupas citas vienības vadībā iesaistīto vadītāju reputāciju un pieredzi. Tās sniedz viena otrai visu informāciju attiecībā uz akcionāru piemērotību un vadītāju reputāciju un pieredzi, kas ir svarīga pārējām kompetentajām iestādēm kā licences piešķiršanai, tā arī nolūkā īstenot pastāvīgu kontroli attiecībā uz to, kā ievērota atbilstība darbības nosacījumiem.".
3. Direktīvas 16. panta 2. punktu aizstāj ar šādu punktu:
"2. Ja 1. punktā minētās līdzdalības iegādātājs ir citā dalībvalstī licencēta kredītiestāde, apdrošināšanas uzņēmums vai ieguldījumu sabiedrība, vai arī šādas vienības mātesuzņēmums vai fiziska vai juridiska persona, kura šo vienību kontrolē, un ja sakarā ar šo iegādi uzņēmums, kur iegādātājs gatavojas piedalīties ar savu līdzdalību, kļūtu par meitasuzņēmumu vai nonāktu iegādātāja kontrolē, iegādes novērtējumam jāveic iepriekšējas konsultācijas, kā paredzēts 12. pantā.".
4. Direktīvas 34. panta 2. punktu groza šādi:
a) pirmajā daļā 12. un 13. apakšpunktu aizstāj ar šādiem apakšpunktiem:
"12. Līdzdalība citās kredītiestādēs un finanšu iestādēs pārsniedz 10 % šo iepriekšminēto iestāžu kapitāla;
13. Subordinēti prasījumi un instrumenti, kas minēti 35. pantā un 36. panta 3. punktā un kas kredītiestādei ir attiecībā uz kredītiestādēm un finanšu iestādēm, kurās tai ir līdzdalība, kas katrā atsevišķā gadījumā pārsniedz 10 % to kapitāla;
14. Līdzdalība citās kredītiestādēs un finanšu iestādēs, kas nepārsniedz 10 % no to kapitāla, kā arī subordinēti prasījumi un instrumenti, kas minēti 35. pantā un 36. panta 3. punktā un kas kredītiestādei ir attiecībā uz kredītiestādēm un finanšu iestādēm, izņemot šā punkta 12. un 13. apakšpunktā minētās iestādes, par šādas līdzdalības, subordinētu prasījumu un instrumentu kopējo summu, kura pārsniedz 10 % no šīs kredītiestādes pašu kapitāla, kas aprēķināts pirms 12. līdz 16. apakšpunktā minēto elementu atskaitīšanas;
15. Līdzdalība 1. panta 9. punkta nozīmē, kas kredītiestādei ir
- apdrošināšanas uzņēmumos Direktīvas 79/239/EEK 6. panta nozīmē, Direktīvas 79/267/EEK 6. panta nozīmē vai Eiropas Parlamenta un Padomes Direktīvas 98/78/EK [32] 1. panta b) punkta nozīmē,
- pārapdrošināšanas uzņēmumos Direktīvas 98/78/EK 1. panta c) punkta nozīmē,
- apdrošināšanas kontrolakciju sabiedrībās Direktīvas 98/78/EK 1. panta i) punkta nozīmē;
16. Katrs no še turpmāk minētajiem elementiem, kas apdrošināšanas uzņēmumam ir attiecībā uz 15. apakšpunktā definētajām vienībām, kuros tam ir līdzdalība:
- instrumenti, kas minēti Direktīvas 73/239/EEK 16. panta 3. punktā,
- instrumenti, kas minēti Direktīvas 79/267/EEK 18. panta 3. punktā;";
b) punkta otro daļu aizstāj ar šādu daļu:
"Ja akcijas citā kredītiestādē, ieguldījumu sabiedrībā, finanšu iestādē, apdrošināšanas vai pārapdrošināšanas uzņēmumā, vai apdrošināšanas kontrolakciju sabiedrībā tiek turētas īslaicīgi sakarā ar finansiālas palīdzības operāciju, kuras nolūks ir reorganizēt un glābt šo vienību, kompetentā iestāde var atkāpties no noteikumiem attiecībā uz atskaitījumu, kas paredzēti 12. līdz 16. apakšpunktā.
Kā alternatīvu atskaitījumam, kas noteikts elementiem, kuri paredzēti 15. un 16. apakšpunktā, dalībvalstis var atļaut savām kredītiestādēm mutatis mutandis piemērot 1., 2. un 3. metodi I pielikumā, kas pievienots Direktīvai 2002/87/EK. Minēto 1. metodi (grāmatvedības konsolidācija) piemēro tikai tad, ja kompetentā iestāde ir pārliecināta par vienotās pārvaldes un iekšējās kontroles līmeni tajās vienībās, kas tiktu iekļautas konsolidācijas piemērošanas jomā. Izvēlēto metodi konsekventi piemēro ilgtermiņā.
Dalībvalstis var paredzēt, ka pašu kapitāla individuālam aprēķinam kredītiestādēm, uz ko attiecas konsolidēta uzraudzībai saskaņā ar 3. nodaļu vai papildu uzraudzība saskaņā ar Direktīvu 2002/87/EK, nav jāatskaita 12. līdz 16. punktā minētie elementi, kas tām ir kredītiestādēs, finanšu iestādēs, apdrošināšanas vai pārapdrošināšanas uzņēmumos vai apdrošināšanas kontrolakciju sabiedrībās, uz kurām attiecas konsolidēta vai papildu uzraudzība.
Šis noteikums attiecas uz visām uzraudzības normām, kas ir saskaņotas ar Kopienas tiesību aktiem.".
5. Direktīvas 51. panta 3. punktu aizstāj ar šādu punktu:
"3. Dalībvalstis var nepiemērot 1. un 2. punktā noteiktos ierobežojumus attiecībā uz līdzdalību apdrošināšanas uzņēmumos atbilstīgi Direktīvai 73/239/EEK un Direktīvai 79/267/EEK vai pārapdrošināšanas uzņēmumos atbilstīgi Direktīvai 98/78/EK.".
6. Direktīvas 52. panta 2. punkta pēdējo teikumu aizstāj ar šādu teikumu:
"Neskarot 54.a panta noteikumus, finanšu līdzdalības sabiedrības finanšu stāvokļa konsolidācija nekādā veidā nenozīmē, ka kompetentajām iestādēm būtu individuāli jāuzrauga finanšu līdzdalības sabiedrība.".
7. Direktīvas 54. pantu groza šādi:
a) panta 1. punktu papildina ar šādu daļu:
"Ja uzņēmumi ir saistīti atbilstīgi 12. panta 1. punktam Direktīvā 83/349/EEK, kompetentās iestādes nosaka to, kā veicama konsolidācija.";
b) panta 4. punkta pirmajā daļā svītro trešo ievilkumu.
8. Iekļauj šādu pantu:
"54.a pants
Finanšu līdzdalības sabiedrību vadība
Dalībvalstis prasa, lai personām, kas faktiski vada finanšu līdzdalības sabiedrības, būtu pietiekami laba reputācija un pietiekama pieredze šo pienākumu veikšanai.".
9. Iekļauj šādu pantu:
"55.a pants
Grupas iekšējie darījumi ar jauktas darbības līdzdalības sabiedrībām
Neskarot šīs direktīvas V daļas 2. nodaļas 3. iedaļas noteikumus, dalībvalstis nosaka, ka gadījumos, kad vienas vai vairāku kredītiestāžu mātesuzņēmums ir jauktas darbības līdzdalības sabiedrība, kompetentās iestādes, kas ir atbildīgas par šo kredītiestāžu uzraudzību, vispārēji uzrauga darījumus, ko tās veic ar jauktas darbības līdzdalības sabiedrību un tās meitasuzņēmumiem.
Kompetentās iestādes liek kredītiestādēm ieviest piemērotas riska vadības procedūras un iekšējās kontroles mehānismus, tostarp pareizas administratīvās un grāmatvedības procedūras, lai atbilstīgi noteiktu, novērtētu, novērotu un kontrolētu darījumus ar jauktas darbības līdzdalības sabiedrību, kas ir to mātesuzņēmums, un tās meitasuzņēmumiem. Kompetentās iestādes kredītiestādēm liek ziņot par visiem nozīmīgiem darījumiem ar šīm vienībām, izņemot gadījumus, kas minēti 48. pantā. Kompetentās iestādes kontrolē šīs procedūras un nozīmīgos darījumus.
Ja šie grupas iekšēji darījumi apdraud kredītiestādes finanšu stāvokli, par iestādes uzraudzību atbildīgā kompetentā iestāde veic atbilstīgus pasākumus.".
10. Direktīvas 56. panta 7. punktu papildina ar šādu teikumu:
"Kompetentā iestāde, kas lūgumu izteikusi, pēc savas vēlēšanās var piedalīties pārbaudē, ja tā pati pārbaudi neveic.".
11. Iekļauj šādu pantu:
"56.a pants
Mātesuzņēmumi trešās valstīs
Ja uz kredītiestādi, kuras mātesuzņēmums ir kredītiestāde vai finanšu līdzdalības sabiedrība ar galveno biroju ārpus Kopienas, neattiecas konsolidēta uzraudzība atbilstīgi 52. pantam, kompetentās iestādes pārbauda, vai uz kredītiestādi attiecas trešās valsts kompetentas iestādes konsolidēta uzraudzība, kas ir līdzvērtīga tai uzraudzībai, kuru paredz 52. pantā izstrādātie principi. Pārbaudi pēc lūguma, ko iesniedzis mātesuzņēmums vai kāda regulēta vienība, kas ir saņēmusi licenci Kopienā, vai pēc savas ierosmes veic tā kompetentā iestāde, kura būtu atbildīga par konsolidēto uzraudzību, ja būtu piemērojama ceturtā daļa. Šī kompetentā iestāde apspriežas ar pārējām attiecīgajām kompetentajām iestādēm.
Banku padomdevēja komiteja var sniegt vispārējas pamatnostādnes attiecībā uz to, vai trešo valstu kompetento iestāžu konsolidētās uzraudzības režīms varētu sasniegt šajā nodaļā noteiktos konsolidētās uzraudzības mērķus attiecībā uz kredītiestādēm, kuru mātesuzņēmuma galvenais birojs atrodas ārpus Kopienas. Komiteja pastāvīgi pārskata šīs pamatnostādnes un ievēro izmaiņas šo kompetento iestāžu veiktajā konsolidētās uzraudzības režīmā.
Alternatīvai dalībvalstis atļauj savām kompetentajām iestādēm piemērot citas piemērotas uzraudzības metodes, ar ko sasniedz kredītiestāžu konsolidētas uzraudzības mērķus. Kompetentajai iestādei, kas būtu atbildīga par konsolidēto uzraudzību, pēc apspriešanās ar pārējām attiecīgajām kompetentajām iestādēm šīs metodes jāapstiprina. Kompetentās iestādes var, jo īpaši, noteikt, ka jāizveido finanšu līdzdalības sabiedrība ar galveno biroju Kopienā, un piemērot noteikumus par konsolidētu uzraudzību šīs finanšu līdzdalības sabiedrības stāvoklim kopumā. Ar šīm metodēm jāsasniedz šajā nodaļā noteiktie konsolidētās uzraudzības mērķi, un par tām jāpaziņo pārējām iesaistītajām kompetentajām iestādēm un Komisijai.".
V NODAĻA
AKTĪVU PĀRVALDĪŠANAS UZŅĒMUMI
30. pants
Aktīvu pārvaldīšanas uzņēmumi
Līdz turpmākai nozaru noteikumu saskaņošanai dalībvalstis nodrošina aktīvu pārvaldīšanas uzņēmumu iekļaušanu:
a) kredītiestāžu un ieguldījumu sabiedrību konsolidētās uzraudzības piemērošanas jomā un/vai apdrošināšanas grupā esošu apdrošināšanas uzņēmumu papildu uzraudzības piemērošanas jomā; un
b) papildu uzraudzības piemērošanas jomā šīs direktīvas nozīmē, ja grupa ir finanšu konglomerāts.
Piemērojot pirmo daļu, dalībvalstis paredz vai pilnvaro savas kompetentās iestādes izlemt to, atbilstīgi kādiem nozaru noteikumiem (banku nozare, apdrošināšanas nozare vai ieguldījumu pakalpojumu nozare) aktīvu pārvaldīšanas uzņēmumiem piemēro konsolidēto un/vai papildu uzraudzību, kas minēta pirmās daļas a) punktā. Šim nolūkam attiecīgos nozaru noteikumus par finanšu iestāžu (ja aktīvu pārvaldīšanas uzņēmumus iekļauj kredītiestāžu un ieguldījumu sabiedrību konsolidētās uzraudzības piemērošanas jomā) un pārapdrošināšanas uzņēmumu (ja aktīvu pārvaldīšanas uzņēmumus iekļauj apdrošināšanas uzņēmumu papildu uzraudzības piemērošanas jomā) uzraudzības veidu un apjomu aktīvu pārvaldīšanas uzņēmumiem piemēro mutatis mutandis. Attiecībā uz pirmās daļas b) punktā minēto papildu uzraudzību aktīvu pārvaldīšanas uzņēmumu uzskata par tās nozares daļu, kurā tas ir ietverts atbilstīgi pirmās daļas a) punktam.
Ja aktīvu pārvaldīšanas uzņēmums ir finanšu konglomerāta daļa, atsauces uz regulētu vienību un atsauces uz kompetentajām iestādēm un attiecīgajām kompetentajām iestādēm šīs direktīvas nolūkos uzskata par tādām, kas ietver, attiecīgi, aktīvu pārvaldīšanas uzņēmumus un kompetentās iestādes, kuras ir atbildīgas par aktīvu pārvaldīšanas uzņēmumu uzraudzību. Šos noteikumus mutatis mutandis piemēro grupām, kas minētas pirmās daļas a) punktā.
VI NODAĻA
PĀREJAS UN NOBEIGUMA NOTEIKUMI
31. pants
Komisijas ziņojums
1. Komisija līdz 2007. gada 11. augustam iesniedz 21. pantā minētajai Finanšu konglomerātu komitejai ziņojumu par dalībvalstu praksi un, ja vajadzīgs, par vajadzību veikt turpmāku saskaņošanu šādās jomās:
- aktīvu pārvaldīšanas uzņēmumu iekļaušana grupas līmeņa konsolidētajā uzraudzībā,
- šīs direktīvas I pielikumā izstrādāto kapitāla pietiekamības metožu izvēle un piemērošana,
- definējumi tādiem šīs direktīvas II pielikumā minētiem jēdzieniem kā nozīmīgi grupas iekšējie darījumi, nozīmīga risku koncentrācija, grupas iekšējo darījumu uzraudzība un riska koncentrācija, īpaši saistībā ar kvantitatīvo ierobežojumu un kvalitatīvu prasību ieviešanu šim nolūkam,
- laikposmi, kad finanšu konglomerāti veic kapitāla pietiekamības prasību aprēķināšanu atbilstīgi 6. panta 2. punktam un paziņo koordinatoram par nozīmīgu risku koncentrāciju atbilstīgi 7. panta 2. punktam.
Komisija pirms priekšlikumu iesniegšanas apspriežas ar komiteju.
2. Gada laikā pēc kāda starptautiska nolīguma noslēgšanas attiecībā uz noteikumiem divkārša pašu kapitāla izmantojuma novēršanai finanšu grupās, Komisija izskata to, kā saskaņot šīs direktīvas noteikumus ar šiem attiecīgajiem starptautiskajiem nolīgumiem un, ja vajadzīgs, iesniedz attiecīgus priekšlikumus.
32. pants
Pārņemšana
Kad dalībvalstis pieņem šos pasākumus, tajos ietver atsauci uz šo direktīvu vai arī šādu atsauci pievieno to oficiālajai publikācijai. Dalībvalstis nosaka, kā izdarāmas šādas atsauces.
33. pants
Stāšanās spēkā
Šī direktīva stājas spēkā dienā, kad to publicē Eiropas Savienības Oficiālajā Vēstnesī.
34. pants
Adresāti
Šī direktīva ir adresēta dalībvalstīm.
Komisijas Direktīva 2002/97/EK
(2002. gada 16. decembris),
ar ko groza pielikumus Padomes Direktīvām 86/362/EEK, 86/363/EEK un 90/642/EEK attiecībā uz pesticīdu (2,4-D, triasulfurona un tifensulfurona metila) atlieku maksimāli pieļaujamo daudzumu noteikšanu labībā un uz tās, dzīvnieku izcelsmes pārtikas produktos un uz tiem un dažos augu izcelsmes produktos, to skaitā augļos un dārzeņos, un uz tiem
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1986. gada 24. jūlija Direktīvu 86/362/EEK par pesticīdu atlieku maksimāli pieļaujamo daudzumu noteikšanu labībā un uz tās [1], kurā jaunākie grozījumi izdarīti ar Komisijas Direktīvu 2002/79/EK [2], un jo īpaši tās 10. pantu,
ņemot vērā Padomes 1986. gada 24. jūlija Direktīvu 86/363/EEK par pesticīdu atlieku maksimāli pieļaujamo daudzumu dzīvnieku izcelsmes pārtikas produktos un uz tiem [3], kurā jaunākie grozījumi izdarīti ar Direktīvu 2002/79/EK, un jo īpaši tās 10. pantu,
ņemot vērā Padomes 1990. gada 27. novembra Direktīvu 90/642/EEK par pesticīdu atlieku maksimāli pieļaujamo daudzumu noteikšanu dažos augu izcelsmes produktos, to skaitā augļos un dārzeņos, un uz tiem [4], kurā jaunākie grozījumi izdarīti ar Direktīvu 2002/79/EK, un jo īpaši tās 7. pantu,
ņemot vērā Padomes 1991. gada 15. jūlija Direktīvu 91/414/EEK par augu aizsardzības līdzekļu laišanu tirgū [5], kurā jaunākie grozījumi izdarīti ar Komisijas Direktīvu 2002/81/EK [6], un jo īpaši tās 4. panta 1. punkta f) apakšpunktu,
tā kā:
(1) Esošās aktīvās ķīmiskās vielas 2,4-D, triasulfurons un tifensulfurona metils (attiecīgās aktīvās ķīmiskās vielas) saskaņā ar Komisijas Direktīvu 2001/103/EK [7], 2000/66/EK [8] un 2001/99/EK [9] iekļauj Direktīvas 91/414/EEK I pielikumā, lai tās izmantotu par herbicīdu, bet nav precizēti konkrēti apstākļi, kas ietekmē lauksaimniecības kultūras, kuras apstrādā ar augu aizsardzības līdzekļiem, kas satur minēto aktīvo ķīmisko vielu.
(2) Minētās aktīvās ķīmiskās vielas iekļāva Direktīvas 91/414/EEK I pielikumā, ievērojot tās informācijas vērtējumu, kuru iesniedza attiecībā uz ierosināto pielietojumu. Informāciju attiecībā uz šo pielietojumu saskaņā ar Direktīvas 91/414/EEK 4. panta 1. punkta f) apakšpunktu iesniedza dažas dalībvalstis. Pieejamo informāciju pārskata, un tā ir pietiekama, lai noteiktu dažus atlieku maksimāli pieļaujamos daudzumus.
(3) Ja Kopienā nav noteikts atlieku maksimāli pieļaujamais daudzums vai to pagaidu daudzums, dalībvalstis augu aizsardzības līdzekļus, kas satur šādu aktīvo ķīmisko vielu, apstiprina saskaņā ar Direktīvas 91/414/EEK 4. panta 1. punkta f) apakšpunktu pēc atlieku maksimāli pieļaujamā daudzuma noteikšanas valstī.
(4) Attiecīgos tehniskos un zinātniskos atzinumus sagatavoja Komisijas pārskata ziņojumam par šīs aktīvās ķīmiskās vielas iekļaušanu Direktīvas 91/414/EEK I pielikumā. Ziņojumu par 2,4- D sagatavoja 2001. gada 2. oktobrī, par triasulfuronu – 2000. gada 13. jūlijā, un par tifensulfurona metilu – 2001. gada 29. jūnijā. Ziņojumos noteica pieļaujamo diennakts devu (PDD) attiecībā uz 2,4-D 0,05 mg/kg ķermeņa svara dienā, attiecībā uz triasulfuronu – 0,01 mg/kg ķermeņa svara dienā, bet attiecībā uz tifensulfurona metilu – 0,01 mg/kg ķermeņa svara dienā. Saskaņā ar Kopienas procedūrām ir apstiprināta un novērtēta patērētāju pakļaušana ar attiecīgajām aktīvajām ķīmiskajām vielām apstrādātiem pārtikas produktiem mūža garumā. Ņemot vērā arī Pasaules veselības organizācijas publicētās pamatnostādnes [10] un Augu zinātniskās komitejas atzinumu par izmantotajām metodēm [11], secināja, ka ieteiktie maksimāli pieļaujamie daudzumi neizraisa minēto PDD pārsniegšanu. Pirms attiecīgo aktīvo ķīmisko vielu iekļaušanas Direktīvas 91/414/EEK I pielikumā vērtēšanas un apspriešanas nav novērota akūta toksiska iedarbība, kas prasa akūtas standartdevas noteikšanu.
(5) Lai nodrošinātu patērētāju pietiekamu aizsardzību no atlieku iedarbības, kas ir uz produktiem vai produktos, par kuriem nav piešķirtas atļaujas, ir saprātīgi Direktīvā 86/362/EEK, 86/363/EEK un 90/642/EEK paredzētajiem produktiem noteikt pagaidu maksimāli pieļaujamo atlieku daudzumu atbilstoši zemākajam analītiski nosakāmajam daudzumam.
(6) Šādu pagaidu maksimāli pieļaujamo daudzumu noteikšana Kopienā neaizliedz pagaidu maksimāli pieļaujamo daudzumu noteikšanu dalībvalstīs saskaņā ar Direktīvas 91/414/EEK 4. panta 1. punkta f) apakšpunktu un VI pielikumu. Uzskata, ka četru gadu laikposma pietiek, lai atļautu attiecīgās aktīvās ķīmiskās vielas turpmākas pielietošanas izmaiņas. Pēc tam pagaidu atlieku maksimāli pieļaujamais daudzums ir pastāvīgs.
(7) Tāpēc attiecīgi jāgroza pielikumi Direktīvām 86/362/EEK, 86/363/EEK un 90/642/EEK.
(8) Komisija darīja Pasaules tirdzniecības organizācijai zināmu šīs direktīvas projektu un ievēroja saņemtās piezīmes, izstrādājot direktīvas galīgo variantu. Komisija izskata iespēju par atlieku maksimāli pieļaujamo daudzumu importa pielaides noteikšanu īpašām pesticīdu/kultūru kombinācijām, ievērojot iesniegtos pieņemamos datus.
(9) Šī direktīva ir saskaņā ar Pastāvīgās pārtikas aprites un dzīvnieku veselības komitejas atzinumu,
IR PIEŅĒMUSI ŠO DIREKTĪVU.
1. pants
Direktīvas 86/362/EEK II pielikuma A daļai pievieno šādus pesticīdu atlieku maksimāli pieļaujamos daudzumus.
Triasulfurons 0,05 labība
2. pants
Direktīvas 86/362/EEK II pielikuma B daļai pievieno šādus pesticīdu atlieku maksimāli pieļaujamos daudzumus.
2,4-D nieres (izņemot mājputnu) 1 Citi 0,05 0,01 0,01
3. pants
Direktīvas 90/642/EEK II pielikumam pievieno šīs direktīvas pielikumā norādītos aktīvo ķīmisko vielu pesticīdu atlieku maksimāli pieļaujamos daudzumus.
4. pants
Dalībvalstīs stājas spēkā normatīvi un administratīvi akti, kas vajadzīgi, lai vēlākais līdz 2003. gada 30. jūnijam izpildītu šīs direktīvas prasības. Par to dalībvalstis tūlīt informē Komisiju.
Tās piemēro minētos aktus no 2003. gada 1. jūlija.
Kad dalībvalstis pieņem minētos aktus, tajos ietver atsauci uz šo direktīvu vai arī šādu atsauci pievieno oficiālai publikācijai. Dalībvalstis nosaka, kā izdarāma šāda atsauce.
5. pants
Šī direktīva stājas spēkā divdesmitajā dienā pēc publicēšanas Eiropas Kopienu Oficiālajā Vēstnesī.
6. pants
Šī direktīva ir adresēta dalībvalstīm.
Komisijas regula (EK) Nr. 204/2002
(2001. gada 19. decembris),
ar ko groza Regulu (EEK) Nr. 3696/93 par Eiropas Ekonomikas kopienas statistisko preču klasifikāciju pēc saimniecības nozarēm (CPA)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1993. gada 29. oktobra Regulu (EEK) Nr. 3696/93 par saimniecisko darbību statistisko klasifikāciju Eiropas Kopienā [1], kurā jaunākie grozījumi izdarīti ar Komisijas Regulu (EK) Nr. 1232/98 [2], un jo īpaši tās 5.b pantu un 6. pantu,
tā kā:
(1) Statistikas vajadzībām Kopienā ar Regulu (EEK) Nr. 3696/93 noteikta statistiskā preču klasifikācija pēc saimniecības nozarēm, ko turpmāk apzīmē ar CPA.
(2) Kopienas saimniecisko darbību statistiskā klasifikācijā (pazīstama kā NACE 1. redakcija) ir jāizdara grozījumi.
(3) Saskaņā ar Komisijas 1995. gada 10. oktobra Regulu (EK) Nr. 2031/2001 par grozījumiem I pielikumā Padomes Regulai (EEK) Nr. 2658/87 par tarifu un statistikas nomenklatūru un par kopīgo muitas tarifu [3] Harmonizētajā sistēmā un Kombinētajā nomenklatūrā izdarītie grozījumi rada nepieciešamību izdarīt grozījumus CPA, kā arī šos dokumentus saskaņot un precizēt.
(4) CPA ir jāgroza, lai saglabātu starptautiski saistītu sistēmu, kā arī lai nodrošinātu konverģenci pasaules līmenī.
(5) Tādēļ būtu attiecīgi jāgroza Regula (EEK) Nr. 3696/93.
(6) Šajā regulā noteiktie pasākumi saskan ar Statistikas programmu komitejas atzinumu,
IR PIEŅĒMUSI ŠO REGULU.
1. pants
Regulas (EEK) Nr. 3696/93 pielikumu aizstāj ar šīs regulas pielikumu.
2. pants
Šī regula stājas spēkā 20. dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 315/2002
(2002. gada 20. februāris)
par pārskatu attiecībā uz svaigu vai atdzesētu aitu liemeņu cenām Kopienas reprezentatīvajos tirgos
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 2001. gada 19. decembra Regulu (EK) Nr. 2529/2001 par aitas gaļas un kazas gaļas tirgus kopējo organizāciju [1] un jo īpaši tās 20. un 24. pantu,
tā kā:
(1) Ar Regulu (EK) Nr. 2529/2001 izveidota jauna piemaksu sistēma, lai aizstātu sistēmu, kas izveidota ar Padomes 1998. gada 3. novembra Regulu (EK) Nr. 2467/98 par aitas gaļas un kazas gaļas tirgus kopējo organizāciju [2], kurā grozījumi izdarīti ar Regulu (EK) Nr. 1669/2000 [3]. Lai ņemtu vērā jaunos noteikumus un skaidrības labad, ir jāpieņem jauni likumi, lai aizstātu noteikumus, kas izklāstīti Komisijas 1986. gada 15. maija Regulā (EEK) Nr. 1481/86 par svaigu vai atdzesētu jēru liemeņu cenu noteikšanu reprezentatīvajos Kopienas tirgos un pārskatu attiecībā uz tādu aitu liemeņu cenām Kopienā, ko raksturo dažas citas īpašības [4], kurā jaunākie grozījumi izdarīti ar Regulu (EK) Nr. 2877/2000 [5].
(2) Ievērojot Regulas (EK) Nr. 2529/2001 20. pantu, dalībvalstis reģistrē aitu un aitu gaļas cenas. Tādēļ būtu jānosaka cenu paziņošanas piemērošanas noteikumi.
(3) Cenas ir tās, kas katras dalībvalsts reprezentatīvajā tirgū vai tirgos reģistrētas dažādām svaigu vai atdzesētu aitu liemeņu kategorijām. Turklāt, ja dalībvalstī ir vairāk par vienu reprezentatīvo tirgu, ir jāaprēķina šajos tirgos reģistrēto kotējumu vidējais aritmētiskais vai, ja nepieciešams, vidējais svērtais.
(4) Tirgū reģistrētās cenas pamatojas uz liemeņu cenām bez pievienotās vērtības nodokļa, tomēr citas izmaksas no tām atskaitīt nevar. Tirgus cenas jāreģistrē attiecībā uz "liemeņa svaru", kas definēts Komisijas 1994. gada 30. maija Lēmumā 94/434/EK, kurā nosaka sīki izstrādātus īstenošanas noteikumus Padomes Direktīvai 93/25/EEK attiecībā uz statistisko izpēti, kas dalībvalstīmjāveic attiecībā uz aitu un kazu kopskaitu un produkciju [6], kurā jaunākie grozījumi izdarīti ar Lēmumu 1999/47/EK [7]. Tomēr būtu jāpieļauj iespēja neizmantot šo definīciju attiecībā uz jauniem jēriem, kuri sver no 9 līdz 16 kilogramiem, lai ņemtu vērā tirdzniecības praksi, kur liemeņiem, ko tirgo ar visu galvu un subproduktiem, ir lielāka komercvērtība.
(5) Dažās dalībvalstīs cenas ir saistītas ar dzīvu dzīvnieku cenām. Šīs cenas tad būtu jāpārrēķina, piemērojot atbilstīgus koeficientus. Tomēr reģionos, kur veic dzīvu dzīvnieku individuālu novērtējumu, lai novērtētu liemeņa svaru, pārrēķināšanu var pamatot uz šo novērtējumu.
(6) Lai izskaidrotu bāzi, pēc kuras tās aprēķina cenas, dalībvalstīm ir jāpaziņo Komisijai reprezentatīvie tirgi, ko tās izraudzījušas, liemeņu kategorijas, kā arī svērums vai šo cenu aprēķināšanai izmantoto elementu relatīvā nozīme.
(7) Šajā regulā paredzētie pasākumi saskan ar Aitu un kazu pārvaldības komitejas atzinumu,
IR PIEŅĒMUSI ŠO REGULU.
1. pants
1. Dalībvalstis, kuru aitas gaļas ražošana pārsniedz 200 tonnas gadā, vēlākais katru ceturtdienu paziņo Komisijai svaigu vai atdzesētu jēru un aitu liemeņu cenas.
2. Cenas ir tās, kuras reģistrētas Regulas (EK) Nr. 2529/2001 12. pantā minētajās dalībvalstu kotēšanas zonas, kas atbilst 1. punktā noteiktajām prasībām. Tās ir vairumtirdzniecības cenas, kuras attiecīgās dalībvalstis ir reģistrējušas reprezentatīvajā tirgū vai tirgos nedēļā pirms nedēļas, kad ir sniegta informācija. Reprezentatīvo tirgu vai tirgus nosaka iepriekš minētās dalībvalstis. Cenas aprēķina, pamatojoties uz tirgus cenām, neieskaitot pievienotās vērtības nodokli.
2. pants
1. Tirgus cenas reģistrē attiecībā uz "liemeņa svaru" Lēmuma 94/434/EK nozīmē.
Ja cenas reģistrē saskaņā ar dažādām liemeņu kategorijām, cena reprezentatīvajā tirgū ir vienāda ar vidējo lielumu, kas svērts ar koeficientiem, ko dalībvalstis noteikušas, lai atspoguļotu katras kategorijas relatīvo nozīmi, attiecībā uz cenām, kas minētajām kategorijām reģistrētas septiņu dienu periodā vairumtirdzniecības posmā.
2. Attiecībā uz jēru liemeņiem, kas sver līdz 16 kilogramiem, un saskaņā ar parasto tirdzniecības praksi cenas var reģistrēt pirms iekšu izņemšanas un galvas atdalīšanas.
Ja cenas reģistrē, pamatojoties uz dzīvsvaru, cenas par dzīvsvara kilogramu izdala ar maksimālo konversijas koeficientu 0,5. Tomēr, ja parastā prakse paredz galvas un subproduktu iekļaušanu liemenī, dalībvalstis var noteikt augstāku koeficientu jēriem ar dzīvsvaru līdz 28 kilogramiem.
Reģionos, kur cenu reģistrēšana pamatojas uz jēru liemeņu svara individuālu novērtējumu, pārvēršana pamatojas uz šādu novērtējumu.
3. pants
1. Ja tirgi notiek vairāk nekā vienu reizi septiņu dienu periodā, kas minēts 2. panta 1. punktā, katras kategorijas cena ir vidējais aritmētiskais kotējumiem, kuri reģistrēti katrā tirgū.
2. Ja vienā kotēšanas zonā ir vairāki reprezentatīvie tirgi, cena attiecībā uz šo kotēšanas zonu ir vidējais lielums šajos tirgos reģistrētajām cenām, kas svērts ar dalībvalstu noteiktajiem koeficientiem, kas atspoguļo katra tirgus vai katras kategorijas relatīvo nozīmi.
3. Tomēr, ja nav informācijas, cenas attiecīgās dalībvalsts reprezentatīvajos tirgos nosaka, atsaucoties jo īpaši uz pēdējām reģistrētajām cenām.
4. pants
Vēlākais 2002. gada 1. martā dalībvalstis paziņo Komisijai:
a) katras kotēšanas zonas reprezentatīvos tirgus;
b) jēru liemeņu kategorijas;
c) vērtēšanas un konversijas koeficientus, kas minēti 2. un 3. pantā.
Dalībvalstis paziņo Komisijai visus grozījumus, kas izdarīti attiecīgajos noteikumos, mēneša laikā pēc šādu grozījumu izdarīšanas.
5. pants
Ar šo atceļ Regulu (EEK) Nr. 1481/86.
6. pants
Šī regula stājas spēkā trešajā dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 538/2002
(2002. gada 25. marts),
ar kuru papildina pielikumu Regulai (EK) Nr. 2400/96 par konkrētu nosaukumu iekļaušanu Aizsargāto cilmes vietu nosaukumu un aizsargāto ģeogrāfiskās izcelsmes norāžu reģistrā, kas paredzēts Padomes Regulā (EEK) Nr. 2081/92 par lauksaimniecības produktu un pārtikas ģeogrāfiskās izcelsmes norāžu un cilmes vietu nosaukumu aizsardzību
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1992. gada 14. jūlija Regulu (EEK) Nr. 2081/92 par lauksaimniecības produktu un pārtikas ģeogrāfiskās izcelsmes norāžu un cilmes vietu nosaukumu aizsardzību [1], kurā jaunākie grozījumi izdarīti ar Komisijas Regulu (EK) Nr. 2796/2000 [2], un jo īpaši tās 6. panta 3. un 4. punktu,
tā kā:
(1) Grieķija saskaņā ar Regulas (EEK) Nr. 2081/92 5. pantu nosūtīja Komisijai iesniegumu par to, lai nosaukumu Πατάτα Κάτω Νευροκοπίου (Patata Kato Nevrokopiou) reģistrētu kā ģeogrāfiskās izcelsmes norādi.
(2) Saskaņā ar minētās regulas 6. panta 1. punktu, pieteikums atbilst visām minētajā regulā noteiktajām prasībām un jo īpaši tādēļ, ka pieteikumā ir visa informācija, kas vajadzīga saskaņā ar regulas 4. pantu.
(3) Pēc šīs regulas pielikumā iekļautā nosaukuma publicēšanas Eiropas Kopienu Oficiālajā Vēstnesī [3] Komisija nav saņēmusi nevienu iebildumu saskaņā ar Regulas (EEK) Nr. 2081/92 7. pantu.
(4) Tādēļ nosaukums jāiekļauj Aizsargāto cilmes vietu nosaukumu un aizsargāto ģeogrāfiskās izcelsmes norāžu reģistrā un tādējādi jāaizsargā visā Kopienā kā aizsargāta ģeogrāfiskās izcelsmes norāde.
(5) Šīs regulas pielikums papildina pielikumu Komisijas Regulai (EK) Nr. 2400/96 [4], kurā jaunākie grozījumi izdarīti ar Regulu (EK) Nr. 245/2002 [5],
IR PIEŅĒMUSI ŠO REGULU.
1. pants
Šīs regulas pielikumā minēto nosaukumu ar šo iekļauj Regulas (EK) Nr. 2400/96 pielikumā un kā aizsargātu ģeogrāfiskās izcelsmes norādi (AĢN) iekļauj Aizsargāto cilmes vietu nosaukumu un aizsargāto ģeogrāfiskās izcelsmes norāžu reģistrā, kas paredzēts Regulas (EEK) Nr. 2081/92 6. panta 3. punktā.
2. pants
Šī regula stājas spēkā divdesmitajā dienā pēc publicēšanas Eiropas Kopienu Oficiālajā Vēstnesī.
Komisijas Regula (EK) Nr. 780/2002
(2002. gada 8. maijs),
ar kuru groza Regulu (EK) Nr. 3063/93, ar ko nosaka sīki izstrādātus noteikumus Padomes Regulas (EEK) Nr. 2019/93 piemērošanai attiecībā uz atbalsta shēmu īpašas kvalitātes medus ražošanai
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1993. gada 19. jūlija Regulu (EEK) Nr. 2019/93, ar ko nelielajām Egejas jūras salām ievieš īpašus pasākumus attiecībā uz konkrētiem lauksaimniecības produktiem [1], kurā jaunākie grozījumi izdarīti ar Regulu (EK) Nr. 442/2002 [2], un jo īpaši tās 12. panta 3. punktu,
tā kā:
(1) Regula (EEK) Nr. 2019/93 ievieš atbalsta shēmu nelielajām Egejas jūras salām par stropiem, kas paredzēti īpašas kvalitātes medus ražošanai. 12. pants minētajā regulā, kurā grozījumi izdarīti ar Regulu (EK) Nr. 442/2002, tagad attiecas uz "biškopju apvienībām", un tāpēc ir jāgroza Komisijas Regulā (EK) Nr. 3063/93 [3] izmantotie termini.
(2) Lai atjauninātu Regulu (EK) Nr. 3063/93, jāsvītro izņēmumi, kas attiecas uz 1993. gadu, attiecībā uz atbalsta pieteikumu iesniegšanas un atbalsta izmaksas termiņiem un termiņu, kādā Komisija jāinformē par izmaksāto atbalstu, un attiecībā uz to atbalsta pieteikumu daļu, uz kuru attiecas pārbaudes uz vietas. Jāsvītro arī norāde uz lauksaimniecības konversijas likmi.
(3) Atbilstīgi jāgroza Regula (EK) Nr. 3063/93.
(4) Šajā regulā paredzētie pasākumi ir saskaņā ar Mājputnu gaļas un olu pārvaldības komitejas atzinumu,
IR PIEŅĒMUSI ŠO REGULU.
2. Regulas 2. panta 2. punkta pirmo teikumu aizstāj ar šādu: "Biškopju apvienības iesniedz šīs programmas Grieķijas iestādei apstiprināšanai."
3. Regulas 3. pantu groza šādi:
a) minētā panta 1. punkta otro daļu svītro;
b) minētā panta 2. punkta pirmo ievilkumu aizstāj ar šādu: "— biškopju apvienības nosaukumu un adresi vai biškopja vārdu, uzvārdu un adresi,".
4. Regulas 4. pantā svītro otro daļu.
5. Regulas 5. pantu groza šādi:
a) pirmās daļas pirmo un otro ievilkumu aizstāj ar šādiem: "— atbalsta pieteikumu iesniegušo biškopju apvienību un atsevišķo biškopju skaitu,
— stropu skaitu, par kuru attiecīgi biškopju apvienības un atsevišķi biškopji ir iesnieguši atbalsta pieteikumu un saņēmuši atbalstu,";
b) otro daļu svītro.
6. Regulas 6. panta 2. punkta pirmajā daļā svītro otro teikumu.
7. Regulas 8. pantu svītro.
2. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
Eiropas Parlamenta un Padomes Regula (EK) Nr. 1406/2002
(2002. gada 27. jūnijs)
par Eiropas Jūras drošības aģentūras izveidošanu
(Dokuments attiecas uz EEZ)
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 80. panta 2. punktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
ņemot vērā Reģionu komitejas atzinumu [3],
saskaņā ar Līguma 251. pantā paredzēto procedūru [4],
tā kā:
(1) Lai paaugstinātu jūras satiksmes drošību un novērstu tās radīto piesārņojumu, Kopienā jau ir pieņemti daudzi tiesību akti. Lai šie tiesību akti būtu iedarbīgi, tie pienācīgā veidā visā Kopienā jāpiemēro vienādi. Tādējādi tiks nodrošināti līdzvērtīgi konkurences apstākļi, samazināsies konkurences traucējumi, kurus rada prasībām neatbilstīgi kuģi, dodot labumu nopietniem jūras transporta pakalpojumu tirgus dalībniekiem.
(2) Daļu pašlaik Kopienas vai valstu līmenī veicamo uzdevumu varētu uzticēt specializētai iestādei. Lai pienācīgi ieviestu ar kuģošanas drošību un kuģu izraisītā piesārņojuma novēršanu saistītajos jautājumos pieņemtos Kopienas tiesību aktus, uzraudzītu to ieviešanu un novērtētu veikto pasākumu efektivitāti, patiešām ir vajadzīga gan tehniska un zinātniska palīdzība, gan augsts profesionalitātes līmenis. Tāpēc Kopienas esošajā institucionālajā struktūrā un ņemot vērā pašreizējo pilnvaru sadalījumu, ir jāizveido Eiropas Jūras drošības aģentūra ("Aģentūra").
(3) Aģentūrai vajadzētu būt tehniskai iestādei, kura Kopienai nodrošina vajadzīgos līdzekļus kuģošanas drošības paaugstināšanai un kuģu izraisītā piesārņojuma novēršanas noteikumu ievērošanai. Aģentūrai būtu jāpalīdz Komisijai pastāvīgi papildināt un izstrādāt Kopienas tiesību aktus ar kuģošanas drošību un kuģu izraisītā piesārņojuma novēršanu saistītajos jautājumos, un būtu jāsniedz vajadzīgais atbalsts, lai nodrošinātu to kopīgu un efektīvu ieviešanu visā Kopienā, palīdzot Komisijai veikt tai saskaņā ar pašlaik spēkā esošajiem un turpmāk pieņemamajiem Kopienas tiesību aktiem noteiktos uzdevumus jautājumos, kas saistīti ar kuģošanas drošību un kuģu izraisītā piesārņojuma novēršanu.
(4) Lai sasniegtu mērķus, kuru dēļ Aģentūra tiek veidota, būtu ieteicams, ka aģentūra veic vairākus citus svarīgus uzdevumus, kas vērsti uz kuģošanas drošības un kuģu izraisītā piesārņojuma novēršanu dalībvalstu ūdeņos. Šajā sakarībā Aģentūrai sadarbībā ar dalībvalstīm būtu jāorganizē attiecīgi apmācību pasākumi ar ostas valsts un karoga valsts kontroli saistītajos jautājumos un jāsniedz tehniska palīdzība Kopienas tiesību aktu un noteikumu ieviešanai. Tam būtu jāveicina dalībvalstu sadarbība ar Komisiju, kas noteikta Eiropas Parlamenta un Padomes 2002. gada 27. jūnija Direktīvā 2002/59/EK par Kopienas kuģu satiksmes uzraudzības un informācijas sistēmas izveidošanu, un par Padomes Direktīvas 93/75/EEK [5] atcelšanu, konkrēti, sadarbība informācijas sistēmas izveidošanā un izmantošanā, kas vajadzīga saskaņā ar minēto direktīvu, un sadarbība pasākumu veikšanā, kas saistīti ar kuģu nopietnu avāriju izmeklēšanu. Tai būtu jānodrošina Komisija un dalībvalstis ar objektīvu, ticamu un salīdzināmu informāciju un datiem par kuģošanas drošību un par kuģu izraisītā piesārņojuma novēršanu, dodot tām iespējas uzņemties iniciatīvas pastiprināt esošos pasākumus un novērtēt to efektivitāti. Ar to varētu nodot kandidātvalstu rīcībā Kopienas zinātību kuģošanas drošības jautājumos. Tai būtu jābūt atvērtai līdzdalībai dalībvalstīm un tām trešām valstīm, kurām ar Kopienu noslēgti līgumi par Kopienas tiesību aktu pieņemšanu un ieviešanu ar kuģošanas drošību un kuģu izraisītā piesārņojuma novēršanu saistītajos jautājumos.
(5) Aģentūrai būtu jāveicina dalībvalstu ciešāka sadarbība, jāizstrādā un Kopienā jāpopularizē labākie paņēmieni un metodes. Tas savukārt veicinātu Kopienas kuģošanas drošības sistēmas uzlabošanos, samazinātu kuģu avāriju risku, jūras piesārņojumu un jūrā bojā gājušo skaitu.
(6) Lai pienācīgi veiktu Aģentūrai uzticētos uzdevumus, Kopienas kuģošanas drošības un kuģu izraisītā piesārņojuma novēršanas sistēmas uzraudzībai būtu ieteicams, ka tās amatpersonas pārbaudes vizītēs apmeklē dalībvalstis. Vizītes būtu veicamas saskaņā ar politiku, kas jāizstrādā Aģentūras Administratīvajai padomei, un tās būtu jāsekmē dalībvalstu institūcijām.
(7) Aģentūrai būtu jāievēro Kopienas tiesību akti, kas attiecas uz dokumentu publiskošanu, un personu aizsardzību jautājumos, kas saistīti ar personas datu apstrādi. Tai par savu darbību viegli saprotamā veidā būtu jāsniedz sabiedrībai un visām ieinteresētajām personām objektīva un ticama informācija.
(8) Aģentūras līgumsaistībām, ko nosaka likumi, saskaņā ar kuriem noslēgti Aģentūras līgumi, šādu līgumu šķīrējtiesas klauzulā būtu jāparedz Eiropas Kopienu Tiesas jurisdikcija. Eiropas Kopienu Tiesas jurisdikcijā būtu jānodod arī strīdi par zaudējumu atlīdzību saskaņā ar Aģentūras saistībām, kas nav līgumsaistības.
(9) Lai efektīvi nodrošinātu Aģentūras funkciju īstenošanu, tās Administratīvajā padomē vajadzētu būt dalībvalstu un Komisijas pārstāvjiem, kas pilnvaroti sastādīt budžetu, pārbaudīt tā izpildi, pieņemt vajadzīgos finanšu noteikumus, noteikt pārredzamu Aģentūras lēmumu pieņemšanas procedūru, apstiprināt darba programmu, pārbaudīt dalībvalstu iesniegtos tehniskās palīdzības pieprasījumus, noteikt dalībvalstu apmeklējumu politiku un iecelt izpilddirektoru. Ņemot vērā Aģentūras tehnisko un zinātnisko uzdevumu sarežģītību, tās Administratīvajā padomē būtu ieteicams iekļaut pa vienam pārstāvim no katras dalībvalsts un četrus Komisijas pārstāvjus, kas ir augsti kvalificēti nozares speciālisti. Lai papildus nodrošinātu Administratīvās padomes kompetenci un pieredzi iespējami augstā līmenī, un, ņemot vērā sektoru iesaistīšanu, kas visciešāk saistīti ar Aģentūrai noteiktajiem uzdevumiem, Komisijai no šiem sektoriem būtu jānozīmē padomes locekļi bez balsstiesībām, pamatojoties uz viņu personiskajiem nopelniem un pieredzi kuģošanas drošības jautājumos un kuģu izraisītā piesārņojuma novēršanā, un nevis kā attiecīgo profesionālo organizāciju pārstāvji.
(10) Aģentūras labas darbības nodrošināšanai ir nepieciešams, lai tās izpilddirektoru ieceltu, ņemot vērā nopelnus un ar dokumentiem apliecinātu administratīvā un vadības darba pieredzi, kā arī kompetenci un pieredzi ar kuģošanas drošību un kuģu izraisītā piesārņojuma novēršanu saistītajos jautājumos un lai attiecībā uz Aģentūras organizāciju un iekšējo darbību izpilddirektors veiktu savus pienākumus pilnīgi neatkarīgi un elastīgi. Šim nolūkam izpilddirektoram būtu jāsagatavo un jāveic visi vajadzīgie pasākumi, lai nodrošinātu Aģentūras darba programmas pienācīgu izpildi, katru gadu jāsastāda gada pārskata projekts iesniegšanai Administratīvajai padomei, jāsastāda Aģentūras ieņēmumu un izdevumu tāme un jāīsteno budžeta plāns.
(11) Lai nodrošinātu Aģentūras pilnīgu autonomiju un darbības neatkarību, tiek uzskatīts par vajadzīgu tai piešķirt atsevišķu budžetu, kura ieņēmumu lielāko daļu veido Kopienas iemaksa.
(12) Pēdējos gados sakarā ar vairāk centralizētu resoru izveidošanu budžeta lēmējinstitūcija ir mēģinājusi uzlabot tiem piešķirtā Kopienas finansējuma izlietojuma pārskatāmību un to pārvaldības kontroli, jo īpaši attiecībā uz maksājumu iekļaušanu budžetā, finanšu kontroli, pilnvaru apjomu, iemaksām pensiju fondos un iekšējo budžeta procedūru (rīcības kodeksu). Līdzīgā veidā Eiropas Parlamenta un Padomes 1999. gada 25. maija Regulu (EK) Nr. 1073/1999 par izmeklēšanu, ko veic Eiropas Birojs krāpšanas apkarošanai (OLAF) [6], bez ierobežojumiem vajadzētu attiecināt uz Aģentūru, kurai būtu jāpievienojas iestāžu nolīgumam, ko 1999. gada 25. maijā noslēdzis Eiropas Parlaments, Eiropas Savienības Padome un Eiropas Kopienu Komisija par iekšējo izmeklēšanu, kuru veic Eiropas Birojs krāpšanas apkarošanai (OLAF) [7].
(13) Piecu gadu laikā no Aģentūras pienākumu pildīšanas sākuma dienas Administratīvajai padomei būtu jāveic neatkarīgs ārējais audits, lai novērtētu šīs regulas ietekmi, Aģentūru un tās darbību, kas saistīta ar kuģošanas drošības paaugstināšanu un kuģu izraisītā piesārņojuma novēršanu,
IR PIEŅĒMUŠI ŠO REGULU.
I NODAĻA
MĒRĶI UN UZDEVUMI
1. pants
Mērķi
1. Saskaņā ar šo regulu izveido Eiropas Jūras drošības aģentūru (Aģentūru), lai visā Kopienā nodrošinātu augstu, vienveidīgu un efektīvu kuģošanas drošības un kuģu izraisīta piesārņojuma novēršanas līmeni.
2. Aģentūra dalībvalstīm un Komisijai sniedz vajadzīgo tehnisko un zinātnisko palīdzību, kā arī augsti kvalificētu speciālistu palīdzību, kas nepieciešama, lai palīdzētu pienācīgi ieviest ar kuģošanas drošību un kuģu izraisītā piesārņojuma novēršanu saistītajos jautājumos pieņemtos Kopienas tiesību aktus, uzraudzīt to īstenošanu un novērtētu veikto pasākumu efektivitāti.
2. pants
Uzdevumi
Lai nodrošinātu, ka piemērotā veidā tiek īstenoti 1. pantā noteiktie mērķi, Aģentūra veic šādus uzdevumus:
a) attiecīgos gadījumos palīdz Komisijai veikt sagatavošanās darbus Kopienas tiesību aktu precizēšanai un izstrādāšanai jautājumos, kas saistīti ar kuģošanas drošību un kuģu izraisītā piesārņojuma novēršanu, jo īpaši atbilstīgi attiecīgo starptautisko tiesību aktu izmaiņām. Šajā uzdevumā ietilpst arī kuģošanas drošības un kuģu izraisītā piesārņojuma novēršanas jautājumiem veltīto pētniecības projektu analīze;
b) palīdz Komisijai visā Kopienā efektīvi īstenot Kopienas tiesību aktus jautājumos, kas attiecas uz kuģošanas drošību un kuģu izraisītā piesārņojuma novēršanu. Jo īpaši Aģentūra:
i) veic Kopienas līmeņa ostas valsts kontroles režīma ievērošanas uzraudzību, kurā var ietilpt arī dalībvalstu apmeklējumi, un ierosina Komisijai šajā jomā veikt vajadzīgos uzlabojumus;
ii) sniedz Komisijai tehnisko palīdzību, kas vajadzīga, lai piedalītos tehnisko institūciju darbā, kas izveidotas saskaņā ar Parīzes Saprašanās memorandu par valsts kontroli ostās;
iii) palīdz Komisijai veikt uzdevumus, kuri tai noteikti pašlaik spēkā esošajos un turpmāk pieņemamajos Kopienas tiesību aktos jautājumos, kas attiecas uz kuģošanas drošību un kuģu izraisītā piesārņojuma novēršanu, jo īpaši tiesību aktos, kas attiecas uz klasificēšanas sabiedrībām, pasažieru kuģu drošību, kā arī kuģu apkalpju drošību, apmācībām, sertificēšanu un uzraudzību;
c) kopā ar dalībvalstīm:
i) piemērotos gadījumos organizē apmācību jomās, par kurām atbild pieraksta ostas valsts un karoga valsts;
ii) izstrādā tehniskos risinājumus un sniedz tehnisko palīdzību jautājumos, kas saistīti ar Kopienas tiesību aktu īstenošanu;
d) veicina dalībvalstu un Komisijas sadarbību jautājumos, uz kuriem attiecas Direktīva 2002/59/EK. Aģentūra jo īpaši:
i) veicina sadarbību starp piekrastes valstīm attiecīgajos kuģošanas rajonos jautājumos, uz kuru attiecas minētā direktīva;
ii) izstrādā un izmanto informācijas sistēmu, kas vajadzīga minētās direktīvas mērķu sasniegšanai;
e) veicina dalībvalstu sadarbību ar Komisiju, izstrādājot vienotu metodoloģiju kuģu avāriju izmeklēšanai saskaņā ar starptautiski atzītiem principiem un ievērojot dalībvalstu tiesību sistēmu atšķirības, sniedz palīdzību dalībvalstīm pasākumos, kas saistīti kuģu smagu avāriju izmeklēšanu un avāriju izmeklēšanas pārskatu analīzi;
f) Komisijai un dalībvalstīm sniedz objektīvu, ticamu un salīdzināmu informāciju un datus par kuģošanas drošību un par kuģu izraisītā piesārņojuma novēršanu, tādējādi nodrošinot iespējas veikt pasākumus kuģošanas drošības paaugstināšanai, kuģu izraisītā piesārņojuma novēršanai un to efektivitātes novērtēšanai. Pie šiem uzdevumiem pieder ar kuģošanas drošību un jūras satiksmi, kā arī ar jūras piesārņojumu - gan avāriju, gan apzinātas rīcības rezultātā radušos piesārņojumu - saistīto tehnisko datu vākšana, reģistrācija un izvērtēšana, sistemātiska esošo datubāzu izmantošana, tostarp to salīdzināšana un papildināšana, bet attiecīgos gadījumos arī jaunu datubāzu izstrādāšana. Uz savākto datu pamata ik pēc sešiem mēnešiem Aģentūra palīdz Komisijai publicēt informāciju par kuģiem, kuriem nav atļauts ienākt Kopienas ostās saskaņā ar Padomes 1995. gada 19. jūnija Direktīvu 95/21/EK, kas nosaka, kā kuģošanai Kopienas ostās un dalībvalstu jurisdikcijai pakļautos ūdeņos piemērot starptautiskos standartus attiecībā uz kuģu drošību, piesārņojuma novēršanu un dzīves un darba apstākļiem uz kuģiem (ostas valsts kontrole) [8]. Aģentūra palīdzēs Komisijai un dalībvalstīm veikt pasākumus kuģu identifikācijas uzlabošanai un to kuģu vajāšanai, kuri veic nelikumīgas noplūdes;
g) sarunu laikā ar kandidātvalstīm Aģentūra tām var sniegt tehnisku palīdzību Kopienas tiesību aktu īstenošanai ar kuģošanas drošību un kuģu izraisītā piesārņojuma novēršanu saistītajos jautājumos. Šis uzdevums ir saistīts ar esošajām reģionālās sadarbības programmām, un attiecīgos gadījumos tajā ietilpst vajadzīgo apmācību organizācija.
3. pants
Dalībvalstu apmeklējumi
1. Aģentūra tai uzticēto uzdevumu veikšanai var apmeklēt dalībvalstis pārbaudes vizītēs saskaņā ar Administratīvās padomes noteikto politiku. Dalībvalstu iestādes sniedz Aģentūras personāla darbam nepieciešamo atbalstu.
2. Aģentūra par plānoto apmeklējumu informē attiecīgo dalībvalsti, paziņojot deleģētos ierēdņus un viņu vizītes sākuma dienu. Aģentūras ierēdņiem tiek uzdots veikt pārbaudes vizīti ar tās izpilddirektora lēmumu, kurā norādīti komandējuma mērķi un uzdevumi.
3. Pēc katras pārbaudes vizītes Aģentūra sastāda ziņojumu, kuru nosūta Komisijai un attiecīgajai dalībvalstij.
4. pants
Informācijas pārskatāmība un aizsardzība
1. Izskatot pieteikumus par pieeju tās rīcībā esošajiem dokumentiem, uz Aģentūru attiecināmi principi, kas noteikti Eiropas Parlamenta un Padomes 2001. gada 30. maija Regulā (EK) Nr. 1049/2001 par Eiropas Parlamenta, Padomes un Komisijas dokumentu publiskumu [9].
2. Aģentūra var darīt zināmu to saturu pēc pašas iniciatīvas jomās, kas ietilpst tās uzdevumos. Aģentūra jo īpaši nodrošina, ka sabiedrībai un visām ieinteresētajām personām par tās darbību viegli saprotamā veidā nekavējoties tiek sniegta objektīva un ticama informācija.
3. Administratīvā padome šā panta 1. un 2. punkta noteikumu piemērošanai izstrādā attiecīgus iekšējās kārtības noteikumus.
4. Uz informāciju, kuru Komisija un Aģentūra savākusi saskaņā ar šo regulu, attiecas Eiropas Parlamenta un Padomes 2000. gada 18. decembra Regula (EK) Nr. 45/2001 par fizisku personu aizsardzību attiecībā uz personas datu apstrādi Kopienas iestādēs un struktūrās un par šādu datu brīvu apriti [10].
II NODAĻA
IEKŠĒJĀ STRUKTŪRA UN DARBĪBA
5. pants
Juridiskais statuss, reģionālie centri
1. Aģentūra ir Kopienas organizācija. Tai ir juridiskas personas statuss.
2. Dalībvalstīs Aģentūrai ir visplašākā tiesībspēja, ko saskaņā ar šo valstu tiesību aktiem piešķir juridiskām personām. Tā var jo īpaši pirkt vai pārdot kustamu un nekustamu īpašumu, kā arī būt par pusi tiesas procesos.
3. Pēc Komisijas pieprasījuma Administratīvā padome ar attiecīgo dalībvalstu piekrišanu var pieņemt lēmumu par reģionālo centru izveidošanu, kas vajadzīgi ar navigācijas un jūras satiksmes uzraudzību saistīto uzdevumu veikšanai saskaņā ar Direktīvu 2002/59/EK.
4. Aģentūru pārstāv tās izpilddirektors.
6. pants
Personāls
1. Uz Aģentūras personālu attiecas Eiropas Kopienu Civildienesta noteikumi, Eiropas Kopienu pārējo darbinieku nodarbināšanas kārtība un noteikumi, kurus šo Civildienesta noteikumu un Nodarbināšanas kārtības piemērošanai ir kopīgi pieņēmušas Eiropas Kopienu iestādes. Administratīvā padome, vienojoties ar Komisiju, pieņem attiecīgus sīki izstrādātus piemērošanas noteikumus.
2. Neskarot 16. panta noteikumus, attiecībā uz savu personālu Aģentūra izmanto tiesības, ko ar Civildienesta noteikumiem un ar Pārējo darbinieku nodarbināšanas kārtību piešķir iestādēm, kas veic darbinieku iecelšanu.
3. Aģentūras darbinieki ir Komisijas vai dalībvalstu uz laiku ieceltas vai atbalstītas amatpersonas un citi darbinieki, kurus Aģentūra pieņem tai noteikto uzdevumu veikšanai.
7. pants
Privilēģijas un imunitāte
Uz Aģentūru un tās personālu attiecas Protokols par privilēģijām un imunitāti Eiropas Kopienās.
8. pants
Atbildība
1. Aģentūras līgumisko atbildību regulē tiesības, ko piemēro attiecīgajam līgumam.
2. Tiesas kompetencē ir pieņemt spriedumu saskaņā ar jebkuru šķīrējtiesas klauzulu, kas ietverta Aģentūras noslēgtajā līgumā.
3. Ja pastāv tādas saistības, kas nav līgumsaistības, Aģentūra saskaņā ar vispārīgiem tiesību principiem, kas ir kopīgi visu dalībvalstu tiesību aktiem, atlīdzina visus zaudējumus, ko radījušas Aģentūras struktūrvienības vai to darbinieki, pildot savus pienākumus.
4. Tiesas jurisdikcijā ir strīdi, kas saistīti ar 3. punktā minēto zaudējumu atlīdzināšanu.
5. Darbinieku personisko atbildību Aģentūrai reglamentē Civildienesta noteikumi vai attiecīgi viņiem piemērojamā nodarbināšanas kārtība.
9. pants
Valodas
1. Uz Aģentūru attiecas 1958. gada 15. aprīļa Regula Nr. 1, ar ko nosaka Eiropas Ekonomikas kopienā lietojamās valodas [11].
2. Aģentūras darbam vajadzīgos tulkošanas pakalpojumus sniedz Eiropas Savienības institūciju tulkošanas centrs.
10. pants
Administratīvās padomes izveidošana un pilnvaras
1. Saskaņā ar šo pantu izveido Administratīvo padomi.
2. Administratīvā padome:
a) saskaņā ar 16. pantu ieceļ izpilddirektoru;
b) katru gadu līdz 30. aprīlim pieņem Aģentūras iepriekšējā gada pārskatu un to nosūta dalībvalstīm, Eiropas Parlamentam, Padomei un Komisijai;
c) darba programmas izstrādāšanas gaitā izskata 2. panta c) punkta ii) apakšpunktā minētos dalībvalstu tehniskās palīdzības pieprasījumus;
d) katru gadu līdz 31. oktobrim, ievērojot Komisijas atzinumu, pieņem Aģentūras nākamā gada darba programmu, un to nosūta dalībvalstīm, Eiropas Parlamentam, Padomei un Komisijai.
Šo darba programmu pieņem, neskarot gadskārtējo Kopienas budžeta procedūru. Ja Komisija 15 dienu laikā pēc darba programmas pieņemšanas par to pauž neapmierinātību, Administratīvā padome programmu, kas iespējams tiek grozīta, divu mēnešu laikā izskata atkārtoti, un otrajā lasījumā to pieņem vai nu ar divu trešdaļu balsu vairākumu, ieskaitot Komisijas pārstāvju balsis, vai arī ar dalībvalstu pārstāvju vienprātīgu lēmumu;
e) līdz kārtējā finanšu gada sākumam pieņem Aģentūras galīgo budžetu, vajadzības gadījumā to koriģējot atbilstīgi Kopienas iemaksai un citiem Aģentūras ieņēmumiem;
f) nosaka procedūras izpilddirektora lēmumu pieņemšanai;
g) nosaka politiku, saskaņā ar kuru veicamas 3. pantā minētās pārbaudes vizītes;
h) izpilda savus uzdevumus attiecībā uz Aģentūras budžetu saskaņā ar 18., 19. un 21. pantu;
i) īsteno disciplinārās pilnvaras attiecībā uz izpilddirektoru un 15. panta 3. punktā minētajiem struktūrvienību vadītājiem;
j) pieņem savu reglamentu.
11. pants
Administratīvās padomes sastāvs
1. Administratīvās padomes sastāvā ir pa vienam pārstāvim no katras dalībvalsts un četri Komisijas pārstāvji, kā arī četri Komisijas izvirzīti speciālisti bez balsstiesībām, kas pārstāv ar Aģentūras darbu visciešāk saistītās nozares.
Padomes locekļus ieceļ, ņemot vērā to pieredzi un zināšanas ar kuģošanas drošību un kuģu izraisītā piesārņojuma novēršanu saistītajos jautājumos.
2. Dalībvalstis un Komisija ieceļ savus pārstāvjus Administratīvajā padomē un viņu aizstājējus, kas pārstāv padomes locekļus viņu prombūtnes laikā.
3. Locekļu amata pilnvaru termiņš ir pieci gadi. Locekļu pilnvaru termiņu var vienreiz pagarināt.
4. Ja vajadzīgs, 17. panta 2. punktā minētajos noteikumos paredz kārtību, kādā padomes darbā iesaistās trešo valstu pārstāvji.
12. pants
Administratīvās padomes priekšsēdētājs
1. Administratīvā padome no saviem locekļiem ievēl priekšsēdētāju un viņa vietnieku. Priekšsēdētāja vietnieks automātiski ieņem priekšsēdētāja vietu gadījumos, kad priekšsēdētājs nevar veikt savus pienākumus.
2. Priekšsēdētāja un priekšsēdētāja vietnieka pilnvaru termiņš ir trīs gadi, un tas beidzas, tiklīdz viņi vairs nav administratīvās padomes locekļi. Pilnvaru termiņu var pagarināt vienu reizi.
13. pants
Sanāksmes
1. Administratīvās padomes sanāksmes sasauc tās priekšsēdētājs.
2. Aģentūras izpilddirektors piedalās jautājumu apspriešanā.
3. Administratīvā padome sanāk uz parastām sanāksmēm divreiz gadā. Turklāt tā sanāk arī pēc priekšsēdētāja iniciatīvas, pēc Komisijas vai vienas trešdaļas dalībvalstu pieprasījuma.
4. Interešu konflikta gadījumos vai tad, ja lieta jāizskata konfidenciāli, Administratīvā padome attiecīgajos dienaskārtības jautājumos var pieņemt lēmumu, nepiedaloties tiem padomes locekļiem, kas iecelti kā speciālisti no nozarēm, kuras ir visciešāk saistītas ar Aģentūras darbu. Sīki izstrādātas normas par šā noteikuma piemērošanu var iekļaut reglamentā.
5. Administratīvā padome uz savām sanāksmēm novērotāja statusā var uzaicināt jebkuru personu, kuras viedoklis varētu interesēt padomes locekļus.
6. Administratīvās padomes locekļiem saskaņā ar reglamentu var palīdzēt padomdevēji vai eksperti.
7. Aģentūra izveido Administratīvās padomes sekretariātu.
14. pants
Balsošana
1. Administratīvā padome pieņem lēmumus ar visu balsstiesīgo locekļu divu trešdaļu balsu vairākumu.
2. Katram loceklim ir viena balss. Aģentūras izpilddirektors nebalso.
Ja kāds padomes loceklis sanāksmē nepiedalās, viņa balsstiesības ir tiesības izmantot šā locekļa aizstājējam.
3. Reglamentā attiecībā uz balsošanas kārtību nosaka sīkāk izstrādātus noteikumus, jo īpaši par nosacījumiem, kādos viens padomes loceklis darbojas cita locekļa vārdā.
15. pants
Izpilddirektora pienākumi un pilnvaras
1. Aģentūru vada tās izpilddirektors, kas, neskarot jautājumus, kas ir Komisijas un Administratīvās padomes kompetencē, veic savus pienākumus pilnīgi neatkarīgi.
2. Izpilddirektoram ir šādi pienākumi un pilnvaras:
a) sagatavot darbības programmu, un pēc apspriešanas ar Komisiju to iesniegt Administratīvajai padomei. Veikt vajadzīgos pasākumus programmas īstenošanai. Saskaņā ar 10. panta 2. punkta c) apakšpunktu atbildēt uz tehniskās palīdzības pieprasījumiem, ko iesniegušas dalībvalstis vai Komisija;
b) pēc apspriešanās ar Komisiju un ievērojot Administratīvās padomes saskaņā ar 10. panta 2. punkta g) apakšpunktu noteikto politiku, pieņemt lēmumus par 3. pantā noteikto pārbaudes vizīšu veikšanu;
c) veikt visus vajadzīgos pasākumus, tostarp iekšēju administratīvu norādījumu pieņemšanu un paziņojumu publicēšanu, lai nodrošinātu Aģentūras darbību saskaņā ar šīs regulas noteikumiem;
d) organizēt efektīvu uzraudzības sistēmu, lai varētu salīdzināt Aģentūras veikumu ar tai noteiktajiem darbības mērķiem. Uz tās pamata izpilddirektors katru gadu sagatavo un iesniedz Administratīvajai padomei gada pārskata projektu. Izveidot atzītiem profesionāliem standartiem atbilstīgas regulāras vērtēšanas procedūras;
e) attiecībā uz personālu izmanto 6. panta 2. punktā noteiktās pilnvaras;
f) saskaņā ar 18. panta noteikumiem sastādīt Aģentūras ieņēmumu un izdevumu tāmi un saskaņā ar 19. pantu izpildīt budžetu.
3. Izpilddirektoram var palīdzēt viens vai vairāki struktūrvienību vadītāji. Izpilddirektora prombūtnes vai slimības laikā viņa pienākumu veic viens no struktūrvienību vadītājiem.
16. pants
Izpilddirektora iecelšana
1. Aģentūras izpilddirektoru ieceļ tās Administratīvā padome, ņemot vērā nopelnus un ar dokumentiem apliecinātu administratīvā un vadības darba pieredzi, kā arī kompetenci un pieredzi ar kuģošanas drošību un kuģu izraisītā piesārņojuma novēršanu saistītajos jautājumos. Administratīvā padome pieņem lēmumus ar visu balsstiesīgo locekļu četru piektdaļu balsu vairākumu. Komisija šim amatam drīkst ieteikt vienu vai vairākus kandidātus.
Administratīvajai padomei saskaņā ar to pašu procedūru ir tiesības izpilddirektoru atlaist.
2. Izpilddirektora amata pilnvaru termiņš ir pieci gadi. Šo pilnvaru termiņu vienreiz var pagarināt.
17. pants
Trešo valstu dalība
1. Aģentūras darbībā var iesaistīties trešās valstis, kurām ar Kopienu noslēgti līgumi par Kopienas tiesību aktu pieņemšanu un piemērošanu ar kuģošanas drošību un kuģu izraisītā piesārņojuma novēršanu saistītajos jautājumos.
2. Saskaņā ar attiecīgajiem šo līgumu noteikumiem izstrādās noteikumus, kuros inter alia trešo valstu līdzdalībai Aģentūras darbā noteiks apjomu un sīki izstrādātus noteikumus, tostarp noteikumus par finanšu iemaksām un personālu.
III NODAĻA
FINANSIĀLĀS PRASĪBAS
18. pants
Budžets
1. Aģentūras ieņēmumus veido:
a) Kopienas ieguldījums;
b) iespējamās to trešo valstu iemaksas, kuras iesaistās Aģentūras darbā saskaņā ar 17. pantu;
c) maksa par publikācijām, apmācībām vai citiem Aģentūras sniedzamajiem pakalpojumiem.
2. Aģentūras izdevumos ietilpst personāla, administratīvie, infrastruktūras uzturēšanas uz darbības izmaksas.
3. Izpilddirektors sastāda Aģentūras ieņēmumu un izdevumu tāmi nākamajam finanšu gadam, un to kopā ar štatu sarakstu iesniedz Administratīvajai padomei.
4. Ieņēmumi un izdevumi ir līdzsvarā.
5. Administratīvā padome katru gadu līdz 30. aprīlim pieņem budžeta projektu, ko kopā ar orientējošu darba programmu nosūta Komisijai un tām trešām valstīm, kuras iesaistījušās Aģentūras darbībā saskaņā ar 17. pantu.
Pamatojoties uz budžeta projektu, Komisija ieraksta attiecīgās aplēses provizoriskajā Eiropas Savienības kopbudžeta projektā, kas, ievērojot Līguma 272. pantu, jāiesniedz Padomei. Jāievēro Kopienas apstiprinātā budžeta apjoma plāns nākamajiem gadiem.
6. Pēc Eiropas Savienības kopbudžeta apstiprināšanas Administratīvā padome pieņem Aģentūras budžetu un galīgo darba programmu, ja vajadzīgs, šos dokumentus labo, ņemot vērā piešķirto Kopienas iemaksu. Pēc tam tos nekavējoties nosūta Komisijai, budžeta lēmējinstitūcijai un tām trešajām valstīm, kuras iesaistījušās Aģentūras darbā.
19. pants
Budžeta izpilde un kontrole
1. Aģentūras budžeta plānu izpilda tās izpilddirektors.
2. Saistību, visu izdevumu apmaksas un visu ieņēmumu esamības un saņemšanas kontroli veic Komisijas finanšu kontrolieris.
3. Katru gadu vēlākais līdz 31. martam izpilddirektors Komisijai, Administratīvajai padomei un Revīzijas palātai iesniedz sīkus pārskatus par visiem iepriekšējā gada ieņēmumiem un izdevumiem.
Revīzijas palāta šos pārskatus izskata saskaņā ar Līguma 248. pantu. Tā katru gadu publicē ziņojumu par Aģentūras darbību.
4. Eiropas Parlaments pēc Administratīvās padomes ieteikuma atbrīvo izpilddirektoru no atbildības attiecībā uz budžeta plāna izpildi.
20. pants
Krāpšanas apkarošana
1. Krāpšanas, korupcijas un citu nelikumīgu darbību apkarošanai bez jebkādiem ierobežojumiem uz Aģentūru attiecas Regulas (EK) Nr. 1073/1999 noteikumi.
2. Aģentūra pievienojas 1999. gada 25. maija iestāžu nolīgumam par OLAF iekšējo izmeklēšanu un nekavējoties pieņem attiecīgus noteikumus, kas piemērojami visiem tās darbiniekiem.
3. Lēmumos par finansēšanu un īstenošanas nolīgumos un instrumentos, kas no tiem izriet, nepārprotami izvirza noteikumu, ka vajadzības gadījumos Revīzijas palāta un Eiropas Birojs krāpšanas apkarošanai (OLAF) var veikt Aģentūras finansējuma saņēmēju un par to piešķiršanu atbildīgo aģentu pārbaudes uz vietas objektos.
21. pants
Finanšu noteikumi
Administratīvā padome pēc Komisijas piekrišanas un Revīzijas palātas atzinuma saņemšanas pieņem Aģentūras Finanšu regulu. Šādā finanšu regulā konkrēti apraksta procedūru, saskaņā ar kuru jāsastāda un jāizpilda Aģentūras budžets, ievērojot 1977. gada 21. decembra Finanšu Regulas par Eiropas Kopienu vispārējo budžetu [12] 142. pantu.
IV NODAĻA
NOBEIGUMA NOTEIKUMI
22. pants
Novērtēšana
1. Piecu gadu laikā no dienas, kad Aģentūra sākusi pildīt savus pienākumus, Administratīvā padome pasūta neatkarīgu ārējo auditu šīs regulas īstenošanas novērtēšanai. Komisija dara pieejamu Aģentūrai informāciju, kuru pēdējā uzskata par auditam nepieciešamu.
2. Auditā novērtē šīs regulas ietekmi, Aģentūru un tās darbību, kas saistīta ar kuģošanas drošības paaugstināšanu un kuģu izraisītā piesārņojuma novēršanu. Pēc apspriešanās ar iesaistītajām pusēm un vienošanās ar Komisiju Administratīvā padome noformē konkrētu darba uzdevumu.
3. Administratīvā padome saņem novērtējumu un sniedz Komisijai ieteikumus par šis regulas grozījumiem, Aģentūru un tās darbību. Audita rezultātus un ieteikumus Komisija nosūta Eiropas Parlamentam un Padomei un dara zināmus atklātībā.
23. pants
Aģentūras darbības sākums
Aģentūra sāk darbību divpadsmit mēnešu laikā pēc tam, kad stājusies spēkā šī regula.
24. pants
Stāšanās spēkā
Šī regula stājas spēkā divdesmitajā dienā pēc tās publicēšanas Eiropas Kopienu Oficiālajā Vēstnesī.
Šī regula uzliek saistības kopumā un ir tieši piemērojama visās dalībvalstīs.
Eiropas Parlamenta un Padomes Regula (EK) Nr. 1774/2002
(2002. gada 3. oktobris),
ar ko nosaka veselības aizsardzības noteikumus attiecībā uz dzīvnieku izcelsmes blakusproduktiem, kuri nav paredzēti cilvēku uzturam
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 152. panta 4. punkta b) apakšpunktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
pēc apspriešanās ar Reģionu komiteju,
saskaņā ar Līguma [3] 251. pantā paredzēto procedūru, ievērojot Samierināšanas komitejas 2002. gada 12. septembrī apstiprināto kopīgo dokumentu,
tā kā:
(1) Padomes 1990. gada 27. novembra Direktīvā 90/667/EEK, ar ko paredz veterināros noteikumus par dzīvnieku atkritumu apglabāšanu un pārstrādi, to laišanu tirgū un par patogēnu novēršanu dzīvnieku izcelsmes vai zivju izcelsmes barībā un ar ko groza Direktīvu 90/425/EEK [4], ir noteikts princips, ka visus dzīvnieku atkritumus neatkarīgi no to avota var izmantot barības sastāvdaļu ražošanā pēc pienācīgas apstrādes.
(2) Zinātniskās vadības komiteja kopš minētās direktīvas pieņemšanas ir sniegusi vairākus atzinumus. To galvenais secinājums ir tāds, ka dzīvnieku izcelsmes blakusprodukti, kas iegūti no tādiem dzīvniekiem, kuri nav derīgi cilvēku uzturam, pēc veterinārās ekspertīzes nedrīkst nonākt barības ķēdē.
(3) ievērojot šos zinātniskos atzinumus, jānodala īstenojamie pasākumi atkarībā no izmantoto dzīvnieku izcelsmes blakusproduktu veida. Jāierobežo noteiktu dzīvnieku izcelsmes materiālu izmantošana. Jānosaka noteikumi attiecībā uz tādu dzīvnieku izcelsmes blakusproduktu lietošanu, kas nav lietošana barībā, un attiecībā uz to iznīcināšanu.
(4) Ievērojot pēdējos gados gūto pieredzi, ir lietderīgi precizēt sakarību starp Direktīvu 90/667/EEK un Kopienas tiesību aktiem vides jomā. Šī regula nedrīkstētu ietekmēt pastāvošās vides likumdošanas piemērošanu vai kavēt jaunu vides aizsardzības noteikumu izstrādāšanu, jo īpaši attiecībā uz bioloģiski noārdāmiem atkritumiem. Šajā aspektā Komisija ir uzņēmusies saistības līdz 2004. gada beigām sagatavot direktīvu attiecībā uz bioloģiskajiem atkritumiem, tostarp ēdināšanas uzņēmumu pārtikas atkritumiem, lai noteiktu šo atkritumu drošas izmantošanas, reģenerācijas, pārstrādes un iznīcināšanas noteikumus un kontrolētu iespējamo piesārņojumu.
(5) Starptautiskā gaļas un kaulu miltu jautājumiem veltītā zinātniskā konference, ko organizēja Komisija un Eiropas Parlaments un kas notika Briselē 1997. gada 1. un 2. jūlijā, aizsāka debates attiecībā uz gaļas un kaulu miltu ražošanu un izbarošanu dzīvniekiem. Konference aicināja turpināt apspriest turpmāko šīs jomas politiku. Komisija 1997. gada novembrī precizēja konsultatīvo dokumentu attiecībā uz gaļas un kaulu miltiem, lai uzsāktu pēc iespējas plašāku sabiedrības diskusiju par turpmāko Kopienas likumdošanu barības jomā. Pēc šādas apspriešanās varētu būt panākta vispārēja vienošanās par nepieciešamību grozīt Direktīvu 90/667/EEK atbilstīgi jaunākajām zinātnes atziņām.
(6) Eiropas Parlaments 2000. gada 16. novembra rezolūcijā par GSE un dzīvnieku barības drošumu [5] aicināja aizliegt dzīvnieku olbaltumvielu lietošanu barībā, līdz stājas spēkā šī regula.
(7) Zinātniskajos atzinumos ir izteikts pieņēmums, ka kādas dzīvnieku sugas barošana ar olbaltumvielām, kas iegūtas no tās pašas sugas dzīvnieku ķermeņiem vai ķermeņa daļām, rada slimības izplatīšanās risku. Tādēļ piesardzības apsvērumu dēļ šāda prakse jāaizliedz. Jāpieņem izpildes noteikumi, lai katrā apstrādes, uzglabāšanas un transportēšanas posmā nodrošinātu vajadzīgo barībai paredzēto dzīvnieku izcelsmes blakusproduktu nošķiršanu. Tomēr vajadzīga joma, kurā nosakāmas atkāpes no šā vispārējā aizlieguma attiecībā uz zivīm un kažokzvēriem, ja tas tiek zinātniski pamatots.
(8) Arī ēdināšanas uzņēmumu pārtikas atkritumi, kuros ir dzīvnieku izcelsmes produkti, var būt par pārnēsātājiem slimības izplatībā. Visi starptautiskos transportlīdzekļos radušies pārtikas atkritumi ir drošā veidā jāiznīcina. Kopienā radušos ēdināšanas uzņēmumu pārtikas atkritumus nevajadzētu izmantot lauksaimniecības dzīvnieku barošanai, izņemot kažokzvērus.
(9) Kopš 1996. gada oktobra Komisijas Pārtikas un veterinārais birojs (PVB) ir veicis dalībvalstīs virkni inspekcijas braucienu, lai novērtētu galveno riska faktoru esamību un vadību un uzraudzības procedūras attiecībā uz GSE. Daļa novērtējuma attiecās uz rūpnieciskās likvidēšanas sistēmām un citām dzīvnieku atkritumu iznīcināšanas metodēm. Pēc šiem inspekcijas braucieniem tika izdarīti vispārīgi secinājumi un virkne ieteikumu, jo īpaši attiecībā uz dzīvnieku izcelsmes blakusproduktu izsekojamību.
(10) Lai novērstu patogēnu un/vai atlieku izkliedes risku, dzīvnieku izcelsmes blakusprodukti jāapstrādā, jāuzglabā un jātur atsevišķi apstiprinātos un uzraudzītos uzņēmumos, ko izraudzījusi attiecīgā dalībvalsts, vai jāiznīcina pienācīgā veidā. Noteiktos apstākļos, jo īpaši, ja to attaisno attālums, transportēšanas laiks vai jaudas problēmas, izraudzītie pārstrādes uzņēmumi, sadedzināšanas vai līdzsadedzināšanas iekārtas varētu atrasties citā dalībvalstī.
(11) Eiropas Parlamenta un Padomes 2000. gada 4. decembra Direktīva 2000/76/EK par atkritumu sadedzināšanu [6] neattiecas uz sadedzināšanas iekārtām, ja pārstrādājamie atkritumi sastāv vienīgi no dzīvnieku līķiem. Lai aizsargātu dzīvnieku un sabiedrības veselību, šādām sadedzināšanas iekārtām jānosaka prasību minimums,. Kamēr vēl nav pieņemtas Kopienas prasības, dalībvalstis var pieņemt tiesību aktus vides jomā attiecībā uz šādām iekārtām. Vieglākas prasības jāattiecina uz mazjaudas sadedzināšanas iekārtām, piemēram, tādām, kas atrodas saimniecībās un lolojumdzīvnieku krematorijās, ievērojot to, ka pārstrādājamais materiāls satur mazāku risku, un lai izvairītos no dzīvnieku izcelsmes blakusproduktu liekas pārvadāšanas.
(12) Jānosaka īpaši noteikumi pārstrādes uzņēmumu pārbaudēm, jo īpaši attiecībā uz sīki izstrādātām pārstrādes metožu validācijas un ražošanas pašvērtēšanas sistēmas procedūrām.
(13) Var būt lietderīgi noteikt atkāpes no dzīvnieku izcelsmes blakusproduktu izmantošanas noteikumiem, lai atvieglotu tādu dzīvnieku barošanu, kas nav paredzēti cilvēku uzturam. Kompetentajām iestādēm jākontrolē šādi lietojumu veidi.
(14) Var būt lietderīgas arī tādas atkāpes, kas ļauj veikt dzīvnieku izcelsmes blakusproduktu iznīcināšanu uz vietas kontrolētos apstākļos. Komisijai jāsaņem vajadzīgā informācija, lai varētu uzraudzīt situāciju un vajadzības gadījumā noteikt īstenošanas noteikumus.
(15) Dalībvalstīs jāveic Kopienas inspekcijas, lai nodrošinātu veselības aizsardzības prasību vienotu ieviešanu. Šādās inspekcijas pārbaudēs jāiekļauj arī revīzijas.
(16) Kopienas tiesību akti veselības aizsardzības jautājumos tiek zinātniski pamatoti. Šim nolūkam vajadzības gadījumā ir jāapspriežas ar attiecīgo zinātnisko komiteju, kas izveidota ar Komisijas Lēmumu 97/404/EK [7] un 97/579/EK [8]. Jo īpaši vēl ir vajadzīgs zinātnisks atzinums attiecībā uz dzīvnieku izcelsmes produktu izmantošanu organiskajos mēslojumos un augsnes ielabotājos. Līdz Kopienas noteikumu pieņemšanai, ievērojot šādu atzinumu, dalībvalstis var saglabāt vai pieņemt noteikumus, kas ir stingrāki par šajā regulā paredzētajiem noteikumiem, ja vien šādi noteikumi atbilst pārējiem piemērojamiem Kopienas tiesību aktiem.
(17) Dalībvalstīs pastāv dažādas atšķirīgas pieejas jautājumam par finansiālu atbalstu dzīvnieku izcelsmes blakusproduktu pārstrādei, savākšanai, uzglabāšanai un iznīcināšanai. Lai nodrošinātu to, ka netiek skarti lauksaimniecības produktu konkurences nosacījumi, ir jāveic analīze un vajadzības gadījumā jāpieņem attiecīgi Kopienas mēroga pasākumi.
(18) Ievērojot iepriekš izklāstīto, ir nepieciešams pašos pamatos pārskatīt Kopienas noteikumus, ko piemēro attiecībā uz dzīvnieku izcelsmes blakusproduktiem.
(19) Dzīvnieku izcelsmes blakusprodukti, kas nav paredzēti cilvēku uzturam (konkrēti, pārstrādātas dzīvnieku olbaltumvielas, kausēti tauki, lolojumdzīvnieku barība, jēlādas, ādas un vilna), ir iekļauti produktu sarakstā Līguma I pielikumā. Šādu produktu tirdzniecība ir nozīmīgs ienākumu avots daļai lauksaimniecībā nodarbināto iedzīvotāju. Lai nodrošinātu racionālu šīs nozares attīstību un ražības paaugstināšanos, jānosaka Kopienas mēroga dzīvnieku veselības un veselības aizsardzības noteikumi attiecībā uz minētajiem produktiem. Sakarā ar ievērojamo slimības izplatīšanās risku, kam pakļauti dzīvnieki, konkrētām prasībām jāattiecas uz noteiktu dzīvnieku izcelsmes blakusproduktu laišanu tirgū, jo īpaši rajonos ar augstu veselības statusu.
(20) Lai nodrošinātu to, ka produkti, kurus ieved no ārpuskopienas valstīm, atbilst tādam higiēnas standartam, kas ir vismaz vienāds vai līdzvērtīgs Kopienas piemērotajam standartam, attiecībā uz ārpuskopienas valstīm un to iestādēm jāievieš novērtēšanas sistēma un Kopienas pārbaudes procedūra, lai varētu pārliecināties par šāda apstiprinājuma nosacījumu ievērošanu. Lolojumdzīvnieku barības un lolojumdzīvnieku barības izejmateriālu ievešana no trešām valstīm ir pakļauta nosacījumiem, kas atšķiras no nosacījumiem Kopienā ražotiem šāda veida materiāliem, konkrēti attiecībā uz vajadzīgajām garantijām, kas skar tādu vielu atliekas, kas ir aizliegtas atbilstīgi Padomes 1996. gada 29. aprīļa Direktīvai 96/22/EK par noteiktu hormonālas vai tireostatiskas iedarbības vielu un beta-antagonistu izmantošanas aizliegumu lopkopībā, ar ko atceļ Direktīvu 81/602/EEK, 88/146/EEK un 88/299/EEK [9]. Lai nodrošinātu to, ka šādu lolojumdzīvnieku barību un izejmateriālu izmanto vienīgi tādam mērķim, kādam tie paredzēti, ir jānosaka atbilstīgi kontroles pasākumi attiecībā uz tāda materiāla ievešanu, uz kuru attiecas šīs atkāpes.
(21) Dzīvnieku izcelsmes blakusprodukti, kas šķērso Kopienu tranzītā, kā arī tie dzīvnieku izcelsmes blakusprodukti, kuru izcelsme ir Kopienā un kurus paredzēts eksportēt, var apdraudēt dzīvnieku un cilvēku veselību Kopienā. Tādēļ šādai apritei jāpiemēro dažas prasības, kas noteiktas ar šo regulu.
(22) Dzīvnieku izcelsmes produktiem pievienotais dokuments ir labākais veids, kā produktu kravas galamērķa kompetento iestādi pārliecināt par sūtījuma atbilstību šīs regulas noteikumiem. Veselības sertifikāts jāsaglabā, lai pārbaudītu dažu ievesto produktu galamērķi.
(23) Padomes 1992. gada 17. decembra Direktīva 92/118/EEK, ar ko nosaka dzīvnieku veselības un sabiedrības veselības aizsardzības prasības, kas reglamentē to produktu tirdzniecību un importu Kopienā, kuri nav pakļauti minētajām prasībām, ko paredz īpaši Kopienas noteikumi, kuri minēti Direktīvas 89/662/EEK A pielikuma I daļā un – attiecībā uz patogēniem – Direktīvā 90/425/EEK [10], ir virzīta uz minēto mērķu sasniegšanu.
(24) Padome un Komisija ir pieņēmušas vairākus lēmumus, ar ko īsteno Direktīvu 90/667/EEK un 92/118/EEK. Turklāt ir būtiski grozīta Direktīva 92/118/EEK, un ir jāveic tālāki grozījumi. Līdz ar to šobrīd dzīvnieku izcelsmes blakusproduktu nozari reglamentē daudzi Kopienas akti un ir jāveic vienkāršošana.
(25) Šāda vienkāršošana nodrošinās lielāku pārskatāmību attiecībā uz īpašajiem veselības aizsardzības noteikumiem attiecībā uz dzīvnieku izcelsmes produktiem, kas nav paredzēti cilvēku uzturam. Īpašo tiesību aktu veselības aizsardzības jomā vienkāršošana nedrīkst izraisīt ierobežojumu atcelšanu. Tādēļ ir jāsaglabā un sabiedrības un dzīvnieku veselības aizsardzības apsvērumu dēļ jāpastiprina sīki izstrādātie veselības aizsardzības noteikumi attiecībā uz dzīvnieku izcelsmes produktiem, kas nav paredzēti cilvēku uzturam.
(26) Uz minētajiem produktiem jāattiecas noteikumiem par veterinārajām pārbaudēm, tostarp Komisijas ekspertu veiktām pārbaudēm, un visiem aizsardzības pasākumiem, kas noteikti ar Padomes 1990. gada 26. jūnija Direktīvu 90/425/EEK par veterināro un zootehnisko kontroli Kopienas iekšējā tirdzniecībā ar konkrētiem dzīviem dzīvniekiem un produktiem nolūkā pilnveidot iekšējo tirgu [11].
(27) Kopienā ievestiem produktiem jāveic efektīva kontrole. To var panākt, ieviešot kontroli, kas noteikta ar Padomes 1997. gada 18. decembra Direktīvu 97/78/EK, ar ko nosaka principus, kuri reglamentē veterinārās kontroles organizēšanu attiecībā uz produktiem, ko ieved Kopienā no ārpuskopienas valstīm [12].
(28) Tādēļ jāatceļ Direktīva 90/667/EEK, Padomes 1995. gada 22. jūnija Lēmums 95/348/EK, ar ko nosaka Apvienotajā Karalistē un Īrijā piemērojamos veterināros un dzīvnieku veselības noteikumus tādu dažu veidu atkritumu pārstrādei, ko paredzēts pārdot vietējā tirgū kā barību dažām dzīvnieku kategorijām [13], un Padomes 1999. gada 19. jūlija Lēmums 1999/534/EK par pasākumiem, ko piemēro dažu dzīvnieku atkritumu pārstrādē, lai aizsargātu no transmisīvajām sūkļveida encefalopātijām, un par grozījumiem Komisijas Lēmumā 97/735/EK [14].
(29) Lai ņemtu vērā zinātnes un tehnikas attīstību, jānodrošina cieša un efektīva sadarbība starp Komisiju un dalībvalstīm Pastāvīgajā pārtikas aprites un dzīvnieku veselības komitejā, kas izveidota ar Eiropas Parlamenta un Padomes 2002. gada 28. janvāra Regulu (EK) Nr. 178/2002, ar ko paredz vispārīgus pārtikas aprites tiesību aktu principus un prasības, izveido Eiropas Pārtikas nekaitīguma iestādi un paredz procedūras saistībā ar pārtikas nekaitīgumu [15].
(30) Šīs regulas īstenošanai vajadzīgie pasākumi jāpieņem saskaņā ar Padomes 1999. gada 28. jūnija Lēmumu 1999/468/EK, ar ko nosaka Komisijai piešķirto izpildes pilnvaru īstenošanas kārtību [16],
IR PIEŅĒMUŠI ŠO REGULU.
a) dzīvnieku izcelsmes blakusproduktu savākšanu, transportēšanu, uzglabāšanu, pārkraušanu, apstrādi un izlietošanu vai iznīcināšanu, lai novērstu šādu produktu radītu risku dzīvnieku vai sabiedrības veselībai;
b) to, kā laižami tirgū un – dažos īpašos gadījumos – eksportējami un pārvadājami tranzītā dzīvnieku blakusprodukti un no tiem iegūti produkti, kas minēti VII un VIII pielikumā.
2. Šī regula neattiecas:
a) uz neapstrādātu lolojumdzīvnieku barību, kas iegūta mazumtirdzniecības veikalos vai telpās pie tirdzniecības vietām, ja to sasmalcina un uzglabā vienīgi pircēja apgādāšanai uz vietas;
b) uz šķidro pienu un jaunpienu, ko iznīcina vai izlieto izcelsmes saimniecībā;
c) uz tādiem veseliem savvaļas dzīvnieku ķermeņiem vai to daļām, attiecībā uz kuriem nepastāv aizdomas par inficēšanos ar slimībām, ko iespējams pārnest uz cilvēkiem vai dzīvniekiem, izņemot zivis, kas izkrautas krastā komerciāliem mērķiem, un tādu savvaļas dzīvnieku liemeņus vai to daļas, ko izmanto medību trofeju izgatavošanai;
d) uz neapstrādātu lolojumdzīvnieku barību izmantošanai uz vietas, kas iegūta no dzīvniekiem, kuri nokauti izcelsmes saimniecībā, lai tos varētu izlietot pārtikā vienīgi lauksaimnieks un viņa ģimene saskaņā ar valsts tiesību aktiem;
e) uz ēdināšanas uzņēmumu pārtikas atkritumiem, izņemot tādus:
i) kas ir no starptautisko līniju transportlīdzekļiem,
ii) kas ir paredzēti dzīvnieku uzturam vai
iii) kas ir paredzēti izmantošanai biogāzes iekārtās vai kompostam;
f) uz olšūnām, embrijiem un spermu, kas paredzēta reprodukcijai; un
g) uz jūras pārvadājumu vai aviopārvadājumu tranzītu.
3. Šī regula neskar veterināros tiesību aktus, kuru mērķis ir noteiktu slimību apkarošana un kontrole.
2. pants
Definīcijas
1. Šajā regulā izmanto šādas definīcijas:
dzīvnieku izcelsmes blakusprodukti : veseli dzīvnieku liemeņi vai to daļas, vai 4., 5. un 6. pantā minēti dzīvnieku izcelsmes produkti, kas nav paredzēti cilvēku uzturam, tostarp olšūnas, embriji un sperma;
pirmās kategorijas materiāls : dzīvnieku izcelsmes blakusprodukti, kas minēti 4. pantā;
otrās kategorijas materiāls : dzīvnieku izcelsmes blakusprodukti, kas minēti 5. pantā;
trešās kategorijas materiāls : dzīvnieku izcelsmes blakusprodukti, kas minēti 6. pantā;
dzīvnieks : jebkurš mugurkaulnieks vai bezmugurkaulnieks (ieskaitot zivis, rāpuļus un abiniekus);
lauksaimniecības dzīvnieks : jebkurš dzīvnieks, ko cilvēki tur, nobaro vai audzē, lai iegūtu pārtiku (ieskaitot gaļu, pienu un olas), vilnu, kažokādas, spalvas, ādas vai jebkādu citu dzīvnieku izcelsmes produkciju;
savvaļas dzīvnieks : jebkurš dzīvnieks, kuru netur cilvēki;
lolojumdzīvnieks : jebkurš tādas sugas dzīvnieks, ko cilvēki parasti baro un tur tādiem mērķiem, kas nav lauksaimniecība, un nelieto tos uzturā,
kompetenta iestāde : dalībvalsts centrālā iestāde, kas ir kompetenta nodrošināt šīs regulas prasību izpildi, vai cita iestāde, kam minētā centrālā iestāde ir deleģējusi šo kompetenci, jo īpaši attiecībā uz barības kontroli; vajadzības gadījumā tā ir arī atbilstīgā iestāde ārpuskopienas valstī;
laišana tirgū : visas darbības, kuru mērķis ir pārdot dzīvnieku izcelsmes blakusproduktus vai no tiem iegūtus produktus, uz ko attiecas šī regula, trešai personai Kopienā, vai cita veida piegāde par maksu vai bez maksas šai trešai personai, vai glabāšana, lai tos piegādātu šai trešai personai;
tirdzniecība : preču tirdzniecība dalībvalstu starpā Līguma 23. panta 2. punkta nozīmē;
tranzīts : Kopienu šķērsojoša satiksme no vienas ārpuskopienas valsts uz citu;
ražotājs : persona, kuras darbības rezultātā rodas dzīvnieku izcelsmes blakusprodukti;
TSE : visas transmisīvās sūkļveida encefalopātijas, izņemot tās, ar ko slimo cilvēki;
īpašs riska materiāls : materiāls, kas minēts V pielikumā Eiropas Parlamenta un Padomes 2001. gada 22. maija Regulā (EK) Nr. 999/2001, ar ko nosaka dažu transmisīvo sūkļveida encefalopātiju profilakses, kontroles un apkarošanas noteikumus (1). [17]
2. Piemēro arī I pielikumā sniegtās īpašās definīcijas.
3. pants
Vispārīgi pienākumi
1. Dzīvnieku izcelsmes blakusproduktus un no tiem iegūtus produktus savāc, transportē, uzglabā, pārkrauj, apstrādā, iznīcina, laiž tirgū, eksportē, pārvadā tranzītā un izmanto saskaņā ar šo regulu.
2. Dalībvalstis tomēr var valstu likumos reglamentēt tādu produktu ievešanu un laišanu tirgū, kas nav minēti VII un VIII pielikumā, kamēr nav pieņemts lēmums saskaņā ar 33. panta 2. punktā minēto procedūru. Tās nekavējoties dara zināmu Komisijai, kā tās izmanto šo iespēju.
3. Dalībvalstis individuāli vai sadarbojoties nodrošina atbilstīgus pasākumus un pietiekamu infrastruktūru, lai nodrošinātu atbilstību 1. punkta prasībai.
4. pants
a) visas šādu dzīvnieku ķermeņa daļas, ieskaitot jēlādas un ādas:
i) dzīvnieki, attiecībā uz kuriem pastāv aizdomas, ka tie varētu būt inficēti ar TSE atbilstīgi Regulai (EK) Nr. 999/2001, vai kuru saslimšana ar TSE ir oficiāli apstiprināta,
ii) dzīvnieki, kas nokauti TSE apkarošanas sakarā,
iii) dzīvnieki, kas nav lauksaimniecības dzīvnieki un savvaļas dzīvnieki, tostarp lolojumdzīvnieki, zooloģiskā dārza dzīvnieki un cirka dzīvnieki,
iv) izmēģinājumu dzīvnieki, kā noteikts 2. pantā Padomes 1986. gada 24. novembra Direktīvā 86/609/EEK par dalībvalstu normatīvo un administratīvo aktu tuvināšanu attiecībā uz eksperimentāliem vai citiem zinātniskiem nolūkiem izmantojamo dzīvnieku aizsardzību [18], un
v) savvaļas dzīvnieki, ja pastāv aizdomas par to inficēšanos ar slimībām, ko iespējams pārnest uz cilvēkiem vai dzīvniekiem;
b) i) īpašais riska materiāls un
ii) ja iznīcināšanas laikā īpašais riska materiāls nav likvidēts – veseli mirušu dzīvnieku ķermeņi, kuros ir īpašais riska materiāls;
c) produkti, kas iegūti no tādiem dzīvniekiem, kam ievadītas vielas, kuras aizliegtas saskaņā ar Direktīvu 96/22/EK, un dzīvnieku izcelsmes produkti, kuros ir vides piesārņotāju atliekas un citas vielas, kas uzskaitītas I pielikuma B grupas 3. daļā Padomes 1996. gada 29. aprīļa Direktīvā 96/23/EK par pasākumiem, lai pārraudzītu noteiktas vielas un to atliekas dzīvos dzīvniekos un dzīvnieku produktos, un par Direktīvas 85/358/EEK un 86/469/EEK un Lēmuma 89/187/EEK un 91/664/EEK atcelšanu [19], ja šādas atliekas pārsniedz atļauto līmeni, kas noteikts Kopienas tiesību aktos vai, ja tādu nav, valstu tiesību aktos;
d) visi dzīvnieku izcelsmes materiāli, ko savāc, attīrot notekūdeņus no pirmās kategorijas pārstrādes uzņēmumiem un citām iekārtām, kurās likvidē īpaša riska materiālu, ieskaitot atkritumus pēc sijāšanas, no smilšu uztvērējiem, tauku un eļļas maisījumus, šādu iekārtu nosēdumus un kanalizācijas materiālus, izņemot gadījumu, ja šajā materiālā nav īpašā riska materiāla vai šāda materiāla daļu;
e) pārtikas atkritumi no starptautisko līniju transportlīdzekļiem, un
f) pirmās kategorijas materiālu maisījumi vai nu ar otrās kategorijas materiālu vai trešās kategorijas materiālu, vai ar abu kategoriju materiālu, tostarp jebkāds materiāls, kas paredzēts pārstrādāšanai pirmās kategorijas pārstrādes uzņēmumā.
2. Pirmās kategorijas materiālu savāc, transportē un identificē bez liekas kavēšanās atbilstīgi 7. pantam un, ja vien 23. un 24. pantā nav noteikts citādi, to:
a) tiešā veidā iznīcina kā atkritumus, sadedzinot sadedzināšanas iekārtās, kas apstiprinātas saskaņā ar 12. pantu;
b) pārstrādā tādā pārstrādes uzņēmumā, kas apstiprināts saskaņā ar 13. pantu, izmantojot jebkuru no 1. līdz 5. pārstrādes metodei vai, ja to pieprasa kompetentā iestāde, 1. pārstrādes metodi, un šādā gadījumā iegūto materiālu, ja tas ir tehniski iespējams, paliekoši iezīmē ar smaržu saskaņā ar VI pielikuma I nodaļu un galīgi iznīcina kā atkritumus, sadedzinot vai līdzsadedzinot sadedzināšanas vai līdzsadedzināšanas iekārtās, kas apstiprinātas saskaņā ar 12. pantu;
c) izņemot materiālu, kas minēts 1. punkta a) apakšpunkta i) un ii) daļā, pārstrādā tādā pārstrādes uzņēmumā, kas apstiprināts saskaņā ar 13. pantu, izmantojot 1. pārstrādes metodi, un šādā gadījumā iegūto materiālu, ja tas ir tehniski iespējams, paliekoši iezīmē ar smaržu saskaņā ar VI panta I nodaļu un veic galīgo apglabāšanu atkritumu poligonā, kas apstiprināts saskaņā ar Padomes 1999. gada 26. aprīļa Direktīvu 1999/31/EK par atkritumu apglabāšanu [20];
d) to ēdināšanas uzņēmumu pārtikas atkritumu gadījumā, kas minēti 1. punkta e) apakšpunktā,– iznīcina kā atkritumus, aprokot atkritumu poligonā, kas apstiprināts saskaņā ar Direktīvu 1999/31/EK; vai
e) ievērojot zinātnes un tehnikas jaunākās atziņas, iznīcina ar citiem paņēmieniem, kas ir apstiprināti saskaņā ar procedūru, kura minēta 33. panta 2. punktā, pēc apspriešanās ar attiecīgu zinātnisko komiteju. Šie paņēmieni var papildināt vai aizstāt tos, kas paredzēti a) līdz d) apakšpunktā.
3. Pirmās kategorijas materiālu pagaidu pārkraušanu vai uzglabāšanu veic vienīgi pirmās kategorijas starpuzņēmumos, kas apstiprināti saskaņā ar 10. pantu.
4. Pirmās kategorijas materiālu neieved un neeksportē, izņemot gadījumus, kad to veic saskaņā ar šo regulu vai ar noteikumiem, kas pieņemti atbilstīgi 33. panta 2. punktā minētajai procedūrai. Īpaša riska materiālu tomēr ieved vai eksportē vienīgi saskaņā ar 8. panta 1. punktu Regulā (EK) Nr. 999/2001.
5. pants
Otrās kategorijas materiāls
1. Otrās kategorijas materiāls ir dzīvnieku izcelsmes blakusprodukti, kas atbilst šādam aprakstam, vai jebkurš materiāls, kurā ir šādi blakusprodukti:
a) kūtsmēsli un gremošanas trakta saturs;
b) visi dzīvnieku izcelsmes materiāli, ko savāc, attīrot notekūdeņus no kautuvēm, kas nav 4. panta 1. punkta d) apakšpunktā iekļautās kautuves, vai no otrās kategorijas pārstrādes uzņēmumiem, ieskaitot atkritumus pēc sijāšanas, no smilšu uztvērējiem, tauku un eļļas maisījumus, šādu iekārtu nosēdumus un kanalizācijas materiālus;
c) dzīvnieku izcelsmes produkti, kuros ir tādu veterināro zāļu un piesārņotāju atliekas, kas uzskaitītas I pielikuma B grupas 1. un 2. daļā Direktīvā 96/23/EK, ja šādas atliekas pārsniedz atļauto līmeni, kas noteikts Kopienas tiesību aktos;
d) tādi dzīvnieku izcelsmes produkti, izņemot pirmās kategorijas materiālu, kas ievesti no ārpuskopienas valstīm un pārbaudes gaitā, kas paredzēta Kopienas tiesību aktos, neatbilst veterinārajām prasībām, lai tos varētu ievest Kopienā, izņemot gadījumu, ja tos nosūta atpakaļ vai ja to ievešana ir pieņemta saskaņā ar ierobežojumiem, kas noteikti saskaņā ar Kopienas tiesību aktiem;
e) dzīvnieki un dzīvnieku daļas, izņemot 4. pantā minētos, kas nav nobeigušies, tos nokaujot kautuvē cilvēku uzturam, tostarp dzīvnieki, kas nokauti, lai apkarotu epizootisku slimību;
f) otrās kategorijas materiāla maisījumi ar trešās kategorijas materiālu, ieskaitot jebkādu materiālu, kas paredzēts pārstrādāšanai otrās kategorijas pārstrādes uzņēmumā; un
g) dzīvnieku izcelsmes blakusprodukti, kas nav pirmās kategorijas vai trešās kategorijas materiāls.
2. Otrās kategorijas materiālu savāc, transportē un identificē bez liekas kavēšanās atbilstīgi 7. pantam, un, ja vien 23. un 24. pantā nav noteikts citādi, to:
a) tiešā veidā iznīcina kā atkritumus, sadedzinot sadedzināšanas iekārtās, kas apstiprinātas saskaņā ar 12. pantu;
b) pārstrādā pārstrādes uzņēmumā, kas apstiprināts saskaņā ar 13. pantu, izmantojot jebkuru no 1. līdz 5. pārstrādes metodei vai, ja to pieprasa kompetentā iestāde, 1. pārstrādes metodi, un šādā gadījumā iegūto materiālu, ja tas ir tehniski iespējams, paliekoši iezīmē ar smaržu saskaņā ar VI panta I nodaļu, un:
i) iznīcina kā atkritumus, sadedzinot vai līdzsadedzinot sadedzināšanas vai līdzsadedzināšanas iekārtās, kas apstiprinātas saskaņā ar 12. pantu, vai
ii) kausētu tauku gadījumā, tālāk pārstrādā tauku derivātos lietošanai organiskajos mēslojumos vai augsnes ielabotājos, vai citiem tehniskiem mērķiem, izņemot kosmētikas, farmācijas un ārstniecības līdzekļus, otrās kategorijas tauku pārstrādes uzņēmumā, kas apstiprināts saskaņā ar 14. pantu;
c) pārstrādā tādā pārstrādes uzņēmumā, kas apstiprināts saskaņā ar 13. pantu, izmantojot 1. pārstrādes metodi, un šādā gadījumā iegūto materiālu, ja tas ir tehniski iespējams, paliekoši iezīmē ar smaržu saskaņā ar VI pielikuma I nodaļu, un:
i) gadījumā, ja iegūts olbaltumvielu saturošs materiāls, izmanto par organisko mēslojumu vai augsnes ielabotāju saskaņā ar prasībām, ja tādas pastāv, kas noteiktas atbilstīgi 33. panta 2. punktā minētajai procedūrai, pēc apspriešanās ar attiecīgo zinātnisko komiteju,
ii) transformē biogāzes iekārtās vai kompostēšanas iekārtās, kas apstiprinātas saskaņā ar 15. pantu, vai
iii) iznīcina kā atkritumus, aprokot atkritumu poligonā, kas apstiprināts saskaņā ar Direktīvu 1999/31/EK;
d) zivju izcelsmes materiāla gadījumā – sagatavo skābbarībā vai kompostē atbilstīgi noteikumiem, kas pieņemti saskaņā ar 33. panta 2. punktā minēto procedūru;
e) gadījumā, ja tie ir kūtsmēsli, gremošanas trakta saturs, kas atdalīts no gremošanas trakta, piens un jaunpiens, ja kompetentā iestāde neuzskata, ka tie varētu radīt nopietnas transmisīvas slimības izplatīšanās risku:
i) bez pārstrādes izmanto par izejvielu biogāzes iekārtās vai kompostēšanas iekārtās, kas apstiprinātas saskaņā ar 15. pantu, vai apstrādā tehniskās iekārtās, kas apstiprinātas šim mērķim saskaņā ar 18. pantu,
ii) izmanto augsnei saskaņā ar šo regulu, vai
iii) transformē biogāzes iekārtās vai kompostē saskaņā ar noteikumiem, kas pieņemti saskaņā ar 33. panta 2. punktā minēto procedūru;
f) gadījumā, ja tie ir tādu savvaļas dzīvnieku veseli ķermeņi vai to daļas, par kuriem nepastāv aizdomas, ka tie varētu būt inficēti ar slimībām, ko iespējams pārnest uz cilvēkiem vai dzīvniekiem, izmanto medību trofeju izgatavošanai tehniskās iekārtās, kas apstiprinātas šim mērķim saskaņā ar 18. pantu; vai
g) iznīcina citādi vai izmanto citādi saskaņā ar noteikumiem, kas pieņemti atbilstīgi 33. panta 2. punktā minētajai procedūrai, pēc konsultēšanās ar attiecīgo zinātnisko komiteju. Šie paņēmieni var papildināt vai aizstāt tos, kas paredzēti a) līdz f) apakšpunktā.
3. Otrās kategorijas materiālu, izņemot kūtsmēslus, pagaidu pārkraušanu vai uzglabāšanu veic vienīgi otrās kategorijas starpuzņēmumos, kas apstiprināti saskaņā ar 10. pantu.
4. Otrās kategorijas materiālu nelaiž tirgū un neeksportē, izņemot gadījumus, kad to veic saskaņā ar šo regulu vai ar noteikumiem, kas pieņemti atbilstīgi 33. panta 2. punktā minētajai procedūrai.
6. pants
Trešās kategorijas materiāls
1. Trešās kategorijas materiāls ir dzīvnieku izcelsmes blakusprodukti, kas atbilst šādam aprakstam, vai jebkurš materiāls, kurā ir šādi blakusprodukti:
a) tādu nokautu dzīvnieku ķermeņa daļas, kas ir derīgi cilvēku uzturam saskaņā ar Kopienas tiesību aktiem, bet kurus neparedz lietot cilvēku uzturā komerciālu apsvērumu dēļ;
b) tādu nokautu dzīvnieku daļas, kuri izbrāķēti kā nederīgi cilvēku uzturam, bet kurus nav skārušas tādas slimības pazīmes, ko iespējams pārnest uz cilvēkiem vai dzīvniekiem, un iegūtas no kautķermeņiem, kas ir derīgi lietošanai pārtikā saskaņā ar Kopienas tiesību aktiem
c) tādu dzīvnieku jēlādas, ādas, ragi, nagi, cūku sari un spalvas, kas nokauti kautuvē pēc pirmskaušanas apskates un apskatē izrādījušies derīgi nokaušanai cilvēku uzturam saskaņā ar Kopienas tiesību aktiem;
d) asinis no tādiem dzīvniekiem, izņemot atgremotājus, kas nokauti kautuvē pēc pirmskaušanas apskates un apskatē izrādījušies derīgi nokaušanai cilvēku uzturam saskaņā ar Kopienas tiesību aktiem;
e) tādi dzīvnieku izcelsmes blakusprodukti, kas iegūti no cilvēku uzturam paredzētu produktu ražošanas, ieskaitot attaukotus kaulus un dradžus;
f) tādi agrākie dzīvnieku izcelsmes pārtikas produkti vai agrākie pārtikas produkti, kuros ir dzīvnieku izcelsmes produkti, izņemot ēdināšanas uzņēmumu pārtikas atkritumus, kurus vairs neparedz lietošanai cilvēku uzturā komerciālu apsvērumu dēļ vai sakarā ar ražošanas problēmām vai iesaiņojuma defektu, vai citiem defektiem, kas nerada nekādu risku cilvēkiem vai dzīvniekiem;
g) svaigpiens, kas iegūts no dzīvniekiem, kuriem nav vērojami tādu slimību klīniskie simptomi, kuras ar šo produktu iespējams pārnest uz cilvēkiem vai dzīvniekiem;
h) zivis vai citi jūras dzīvnieki, izņemot jūras zīdītājus, kas nozvejoti atklātā jūrā zivju miltu ražošanai;
i) svaigi zivju blakusprodukti no uzņēmumiem, kas ražo zivju produktus cilvēku uzturam;
j) čaumalas, inkubatora blakusprodukti un ieplīsušu olu blakusprodukti, kas iegūti no dzīvniekiem, kuriem nav vērojami tādu slimību klīniskie simptomi, kuras ar šo produktu iespējams pārnest uz cilvēkiem vai dzīvniekiem;
k) tādu dzīvnieku asinis, jēlādas, ādas, nagi, spalvas, vilna, ragi, apmatojums un kažoks, kam nav vērojami tādu slimību klīniskie simptomi, kuras ar šo produktu iespējams pārnest uz cilvēkiem vai dzīvniekiem; un
l) ēdināšanas uzņēmumu pārtikas atkritumi, izņemot tos, kas minēti 4. panta 1. punkta e) apakšpunktā.
2. Trešās kategorijas materiālu savāc, transportē un identificē bez liekas kavēšanās atbilstīgi 7. pantam, un, ja vien 23. un 24. pantā nav noteikts citādi, to:
a) tiešā veidā iznīcina kā atkritumus, sadedzinot sadedzināšanas iekārtās, kas apstiprinātas saskaņā ar 12. pantu;
b) pārstrādā tādā pārstrādes uzņēmumā, kas apstiprināts saskaņā ar 13. pantu, izmantojot jebkuru no 1. līdz 5. pārstrādes metodei, un šādā gadījumā iegūto materiālu, ja tas ir tehniski iespējams, paliekoši iezīmē ar smaržu saskaņā ar VI pielikuma I nodaļu un iznīcina kā atkritumus, sadedzinot vai līdzsadedzinot sadedzināšanas vai līdzsadedzināšanas iekārtās, kas apstiprinātas saskaņā ar 12. pantu, vai atkritumu poligonā, kas apstiprināts saskaņā ar Direktīvu 1999/31/EK;
c) pārstrādā tādā pārstrādes uzņēmumā, kas apstiprināts saskaņā ar 17. pantu;
d) transformē tādās tehniskās iekārtās, kas apstiprinātas saskaņā ar 18. pantu;
e) izmanto par izejvielu lolojumdzīvnieku barības ražošanas uzņēmumā, kas apstiprināts saskaņā ar 18. pantu;
f) transformē biogāzes iekārtās vai kompostēšanas iekārtās, kas apstiprinātas saskaņā ar 15. pantu;
g) tādu ēdināšanas uzņēmumu pārtikas atkritumu gadījumā, kas minēti 1. punkta l) apakšpunktā, transformē biogāzes iekārtās vai kompostē saskaņā ar noteikumiem, kas pieņemti atbilstīgi 33. panta 2. punktā minētajai procedūrai, vai – līdz šādu noteikumu pieņemšanai – saskaņā ar valsts tiesību aktiem;
h) zivju izcelsmes materiāla gadījumā – sagatavo skābbarībā vai kompostē atbilstīgi noteikumiem, kas pieņemti saskaņā ar 33. panta 2. punktā minēto procedūru; vai
i) iznīcina citādi vai izmanto citādi saskaņā ar noteikumiem, kas pieņemti atbilstīgi 33. panta 2. punktā minētajai procedūrai, pēc konsultēšanās ar attiecīgo zinātnisko komiteju. Šie paņēmieni var papildināt vai aizstāt tos, kas paredzēti a) līdz h) apakšpunktā.
3. Trešās kategorijas materiālu pagaidu pārkraušanu vai uzglabāšanu veic vienīgi trešās kategorijas starpuzņēmumos, kas apstiprināti saskaņā ar 10. pantu.
7. pants
Savākšana, transportēšana un uzglabāšana
1. Dzīvnieku izcelsmes blakusproduktus un pārstrādātus produktus, izņemot trešās kategorijas ēdināšanas uzņēmumu pārtikas atkritumus, savāc, transportē un identificē saskaņā ar II pielikumu.
2. Transportēšanas laikā dzīvnieku blakusproduktiem un pārstrādātajiem produktiem ir līdzi tirdzniecības dokuments vai, ja to prasa šī regula, veselības sertifikāts. Tirdzniecības dokumenti un veselības sertifikāti atbilst prasībām, un tos uzglabā tādu laika posmu, kas noteikts II pielikumā. Tajos konkrēti ir iekļauti dati attiecībā uz materiāla daudzumu un aprakstu un to marķējumu.
3. Dalībvalstis nodrošina atbilstīgus pasākumus, lai garantētu pirmās un otrās kategorijas materiālu savākšanu un transportēšanu saskaņā ar II pielikumu.
4. Dalībvalstīm saskaņā ar 4. pantu Padomes 1975. gada 15. jūlija Direktīvā 75/442/EEK par atkritumiem [21] jāveic vajadzīgie pasākumi, lai nodrošinātu, ka trešās kategorijas ēdināšanas uzņēmumu pārtikas atkritumus savāc, transportē un iznīcina tā, ka netiek apdraudēta cilvēku veselība vai nodarīts kaitējums videi.
5. Pārstrādātu produktu uzglabāšanu veic vienīgi tādās uzglabāšanas uzņēmumos, kas ir apstiprināti saskaņā ar 11. pantu.
6. Tomēr dalībvalstis var nolemt nepiemērot šā panta noteikumus attiecībā uz kūtsmēslu transportēšanu starp diviem punktiem vienas un tās pašas saimniecības robežās vai starp saimniecībām un lietotājiem, kas atrodas vienā un tajā pašā dalībvalstī.
8. pants
Dzīvnieku izcelsmes blakusproduktu un pārstrādātu produktu nosūtīšana uz citu dalībvalsti
1. Dzīvnieku izcelsmes blakusproduktus un pārstrādātus produktus nosūta uz citām dalībvalstīm, vienīgi ievērojot priekšnosacījumus, kas izklāstīti 2. līdz 6. punktā.
2. Nepieciešams, lai galamērķa dalībvalsts būtu atļāvusi saņemt pirmās kategorijas materiālu, otrās kategorijas materiālu, pārstrādātus produktus, kas iegūti no pirmās kategorijas vai otrās kategorijas materiāla, un pārstrādātas dzīvnieku olbaltumvielas. Dalībvalstis var paredzēt nosacījumu, ka atļaujas piešķiršanai ir nepieciešams, lai pirms nosūtīšanas tiktu lietota 1. pārstrādes metode.
3. Dzīvnieku izcelsmes blakusproduktiem un pārstrādātiem produktiem, kas minēti 2. punktā:
a) pievieno tirdzniecības dokumentu un, ja to prasa šī regula, veselības sertifikātu; un
b) tos nogādā tieši galamērķa uzņēmumā, kam jābūt apstiprinātam saskaņā ar šo regulu.
4. Ja dalībvalstis nosūta pirmās kategorijas materiālu, otrās kategorijas materiālu, pārstrādātus produktus, kas iegūti no pirmās kategorijas vai otrās kategorijas materiāla, un pārstrādātas dzīvnieku olbaltumvielas uz citām dalībvalstīm, izcelsmes vietas kompetentā iestāde informē galamērķa vietas kompetento iestādi par katru sūtījumu, izmantojot datorizēto tīklu ANIMO vai citu metodi saskaņā ar savstarpēju vienošanos. Ziņojumā iekļauj datus, kas precizēti II pielikuma I nodaļas 2. punktā.
5. Galamērķa vietas kompetentā iestāde pēc ziņas saņemšanas par sūtījumu saskaņā ar 4. punktu informē izcelsmes vietas kompetento iestādi par katra sūtījuma pienākšanu, izmantojot datorizēto tīklu ANIMO vai citu metodi saskaņā ar savstarpēju vienošanos.
6. Galamērķa dalībvalstis ar regulāru pārbaužu palīdzību nodrošina to, lai izraudzītie uzņēmumi savā teritorijā izmantotu sūtījumus vienīgi atļautiem mērķiem un uzturētu pilnu dokumentāciju, kas atspoguļo atbilstību šai regulai.
9. pants
Uzskaite
1. Katra persona, kas nosūta, transportē vai saņem dzīvnieku izcelsmes blakusproduktus, reģistrē sūtījumus. Uzskaitē jābūt tādiem datiem un tā jāsaglabā tādu laika posmu, kas noteikts II pielikumā.
10. pants
Starpuzņēmumu apstiprināšana
1. Pirmās, otrās un trešās kategorijas starpuzņēmumi jāapstiprina kompetentajai iestādei.
2. Lai saņemtu apstiprinājumu, pirmās vai otrās kategorijas starpuzņēmumiem:
a) jāatbilst III pielikuma I nodaļas prasībām;
b) jāpārkrauj un jāuzglabā pirmās kategorijas vai otrās kategorijas materiāls saskaņā ar III pielikuma II nodaļas B daļu;
c) jāveic uzņēmuma pašvērtēšana, kas paredzēta 25. pantā; un
d) tie jāpārbauda kompetentajai iestādei saskaņā ar 26. pantu.
3. Lai saņemtu apstiprinājumu, trešās kategorijas starpuzņēmumiem:
a) jāatbilst III pielikuma I nodaļas prasībām;
b) jāpārkrauj un jāuzglabā trešās kategorijas materiāls saskaņā ar III pielikuma II nodaļas A daļu;
c) jāveic uzņēmuma pašvērtēšana, kas paredzēta 25. pantā; un
d) tie jāpārbauda kompetentajai iestādei saskaņā ar 26. pantu.
11. pants
Uzglabāšanas uzņēmumu apstiprināšana
1. Uzglabāšanas uzņēmumi jāapstiprina kompetentajai iestādei.
2. Lai saņemtu apstiprinājumu, uzglabāšanas uzņēmumiem:
a) jāatbilst III pielikuma III nodaļas prasībām; un
b) tie jāpārbauda kompetentajai iestādei saskaņā ar 26. pantu.
12. pants
Sadedzināšanas un līdzsadedzināšanas iekārtu apstiprināšana
1. Pārstrādātu produktu sadedzināšanu un līdzsadedzināšanu veic saskaņā ar Direktīvu 2000/76/EK. Dzīvnieku izcelsmes blakusproduktu sadedzināšanu un līdzsadedzināšanu veic vai nu saskaņā ar Direktīvas 2000/76/EK noteikumiem, vai, ja nepiemēro minēto direktīvu, saskaņā ar šīs regulas noteikumiem. Sadedzināšanas un līdzsadedzināšanas iekārtas apstiprina saskaņā ar minēto direktīvu vai saskaņā ar 2. vai 3. punktu.
2. Lai saņemtu kompetentās iestādes apstiprinājumu dzīvnieku izcelsmes blakusproduktu iznīcināšanai, tādai lieljaudas sadedzināšanas vai līdzsadedzināšanas iekārtām, uz kurām neattiecas Direktīva 2000/76/EK:
a) jāatbilst vispārīgajiem nosacījumiem, kas noteikti IV pielikuma I nodaļā;
b) jāatbilst ekspluatācijas nosacījumiem, kas noteikti IV pielikuma II nodaļā;
c) jāatbilst prasībām, kas noteiktas IV pielikuma III nodaļā attiecībā uz ūdens aizvadīšanu;
d) jāatbilst prasībām, kas noteiktas IV pielikuma IV nodaļā attiecībā uz atliekām;
e) jāatbilst temperatūras mērījumu prasībām, kas noteiktas IV pielikuma V nodaļā; un
f) jāatbilst nosacījumiem par ekspluatāciju ārkārtas situācijā, kas noteikti IV pielikuma VI nodaļā.
3. Lai saņemtu kompetentās iestādes apstiprinājumu dzīvnieku izcelsmes blakusproduktu iznīcināšanai, tādas mazjaudas sadedzināšanas vai līdzsadedzināšanas iekārtas, uz kurām neattiecas Direktīva 2000/76/EK:
a) jāizmanto vienīgi nobeigušos lolojumdzīvnieku un/vai otrās kategorijas un trešās kategorijas materiāla iznīcināšanai;
b) ja tā atrodas uzņēmumā, tā ir jāizmanto vienīgi šī konkrētā uzņēmuma materiāla iznīcināšanai;
c) tai jāatbilst vispārējiem nosacījumiem, kas noteikti IV pielikuma I nodaļā;
d) tai jāatbilst ekspluatācijas nosacījumiem, kas noteikti IV pielikuma II nodaļā;
e) tai jāatbilst prasībām, kas noteiktas IV panta IV nodaļā attiecībā uz atliekām;
f) tai jāatbilst temperatūras mērījumu prasībām, kas noteiktas IV pielikuma V nodaļā; un
g) tai jāatbilst nosacījumiem par ekspluatāciju ārkārtas situācijā, kas noteikti IV pielikuma VI nodaļā.
4. Apstiprinājumu nekavējoties aptur, ja vairs netiek pildīti nosacījumi, ar kuriem tas piešķirts.
5. Prasības, kas izklāstītas 2. un 3. punktā, sakarā ar jaunākajām zinātnes atziņām var grozīt saskaņā ar 33. panta 2. punktā minēto procedūru pēc apspriešanās ar attiecīgu zinātnisko komiteju.
13. pants
Pirmās kategorijas un otrās kategorijas pārstrādes uzņēmumu apstiprināšana
1. Pirmās kategorijas un otrās kategorijas pārstrādes uzņēmumi jāapstiprina kompetentajai iestādei.
2. Lai saņemtu apstiprinājumu, pirmās un otrās kategorijas pārstrādes uzņēmumiem:
a) jāatbilst V pielikuma I nodaļas prasībām;
b) jāpārkrauj, jāpārstrādā un jāuzglabā pirmās kategorijas vai otrās kategorijas materiāls saskaņā ar V pielikuma II nodaļu un VI pielikuma I nodaļu;
c) tās jāapstiprina kompetentajai iestādei saskaņā ar V pielikuma V nodaļu;
d) jāveic uzņēmuma pašvērtēšana, kas paredzēta 25. pantā;
e) tās jāpārbauda kompetentajai iestādei saskaņā ar 26. pantu. un
f) jānodrošina, lai produkti pēc pārstrādes atbilstu VI pielikuma I nodaļas prasībām.
3. Apstiprinājumu nekavējoties aptur, ja vairs netiek pildīti nosacījumi, ar kuriem tas piešķirts.
14. pants
Otrās kategorijas un trešās kategorijas tauku pārstrādes uzņēmumu apstiprināšana
1. Tauku pārstrādes uzņēmumi jāapstiprina kompetentajai iestādei.
2. Lai saņemtu apstiprinājumu, otrās kategorijas tauku pārstrādes uzņēmumiem: a) jāpārstrādā no otrās kategorijas materiāla iegūti kausētie tauki atbilstīgi standartiem, kas noteikti VI pielikuma III nodaļā;
b) jāizveido un jāievieš kritisko kontrolpunktu uzraudzības un kontroles metodes, balstoties uz izmantoto procesu;
c) jāreģistrē saskaņā ar b) apakšpunktu iegūtie dati, lai tos uzrādītu kompetentajai iestādei; un
d) tie jāpārbauda kompetentajai iestādei saskaņā ar 26. pantu.
3. Lai saņemtu apstiprinājumu, trešās kategorijas tauku pārstrādes uzņēmumiem ir jāpārstrādā kausētie tauki, kas iegūti vienīgi no trešās kategorijas materiāla, un jāatbilst attiecīgajām prasībām, kas minētas 2. punktā.
4. Apstiprinājumu nekavējoties aptur, ja vairs netiek pildīti nosacījumi, ar kuriem tas piešķirts.
15. pants
Biogāzes iekārtu un kompostēšanas iekārtu apstiprināšana
1. Biogāzes iekārtas un kompostēšanas iekārtas jāapstiprina kompetentajai iestādei.
2. Lai saņemtu apstiprinājumu, biogāzes iekārtām un kompostēšanas iekārtām:
a) jāatbilst VI pielikuma II nodaļas A daļas prasībām;
b) jāpārkrauj un jāpārveido dzīvnieku izcelsmes blakusprodukti saskaņā ar VI pielikuma II nodaļas B un C daļu;
c) tās jāpārbauda kompetentajai iestādei saskaņā ar 26. pantu;
d) tām jāizveido un jāievieš kritisko kontrolpunktu uzraudzības un kontroles metodes; un
e) tām jānodrošina fermentācijas atlieku un – attiecīgi – komposta atbilstība mikrobioloģiskajiem standartiem, kas noteikti VI pielikuma II nodaļas D daļā.
3. Apstiprinājumu nekavējoties aptur, ja vairs netiek pildīti nosacījumi, ar kuriem tas piešķirts.
16. pants
Vispārējie dzīvnieku veselības noteikumi
1. Dalībvalstis veic visus vajadzīgos pasākumus, lai nodrošinātu to, ka VII un VIII pielikumā minētie dzīvnieku izcelsmes blakusprodukti un no tiem iegūtie produkti netiek sūtīti no uzņēmuma kādā rajonā, uz ko attiecas ierobežojumi sakarā ar tādas slimības gadījumiem, pret kuru ir uzņēmīga tā suga, no kuras iegūst attiecīgo produktu, vai no kāda uzņēmuma vai rajona, no kura pārvadājumi vai tirdzniecība apdraudētu dalībvalstu vai dalībvalstu apgabalu dzīvnieku veselības statusu, ja vien produkti nav apstrādāti saskaņā ar šo regulu.
2. Pasākumi, kas minēti 1. punktā, garantē to, ka produkti tiek iegūti no dzīvniekiem:
a) kas ir no tāda uzņēmuma, teritorijas vai teritorijas daļas vai – akvakultūras produktu gadījumā – no saimniecības, rajona vai rajona daļas, uz kuru neattiecas dzīvnieku veselības ierobežojumi, ko piemēro attiecīgajiem dzīvniekiem un produktiem, un jo īpaši ierobežojumi sakarā ar slimības kontroles pasākumiem, kas noteikti ar Kopienas tiesību aktiem vai sakarā ar nopietnu transmisīvo slimību, kas minēta sarakstā Padomes 1992. gada 17. decembra Direktīvā 92/119/EEK, ar ko ievieš vispārējos Kopienas pasākumus konkrētu dzīvnieku slimību kontrolei un īpašus pasākumus attiecībā uz cūku vezikulāro slimību [22];
b) kas nav nokauti tādā uzņēmumā, kur kaušanas brīdī atradušies dzīvnieki, kuri inficēti vai par kuriem pastāv aizdomas par to inficēšanos ar kādu no slimībām, uz ko attiecas a) apakšpunktā minētie noteikumi.
3. Atkarībā no atbilstības 2. punkta a) apakšpunktā minētajiem slimības kontroles pasākumiem atļauj laist tirgū dzīvnieku izcelsmes blakusproduktus un no tiem iegūtus produktus, kas minēti VII un VIII pielikumā, kuru izcelsme ir teritorija vai teritorijas daļa, uz kuru attiecināti ierobežojumi saistībā ar dzīvnieku veselību, bet kas nav inficēti un par ko nepastāv aizdomas par to inficēšanos, ja vien produktus:
a) iegūst, pārkrauj, transportē un uzglabā atsevišķi no produktiem, kas atbilst dzīvnieku veselības nosacījumiem, vai no tiem citā laikā;
b) tie ir pietiekami apstrādāti, lai likvidētu attiecīgo dzīvnieku veselības problēmu saskaņā ar šo regulu, tādā uzņēmumā, ko šim mērķim apstiprinājusi tā dalībvalsts, kurā radusies šī dzīvnieku veselības problēma;
c) tie ir pienācīgi identificēti;
d) tie atbilst prasībām, kas noteiktas VII un VIII pielikumā, vai vispārējiem sīki izstrādātiem noteikumiem, kas jānosaka saskaņā ar 33. panta 2. punktā minēto procedūru.
Īpašās situācijās ar lēmumu, ko pieņem saskaņā ar 33. panta 2. punktu, var paredzēt nosacījumus, kas atšķiras no pirmajā apakšpunktā noteiktajiem. Šādos lēmumos ņem vērā visus pasākumus attiecībā uz dzīvniekiem vai ar tiem veicamajiem testiem un slimības īpašās iezīmes attiecīgajā sugā un precizē visus pasākumus, kas vajadzīgi, lai Kopienā aizsargātu dzīvnieku veselību.
17. pants
Trešās kategorijas pārstrādes uzņēmumu apstiprināšana
1. Trešās kategorijas pārstrādes uzņēmumi jāapstiprina kompetentajai iestādei.
2. Lai saņemtu apstiprinājumu, trešās kategorijas pārstrādes uzņēmumiem:
a) jāatbilst V pielikuma I nodaļas un VII pielikuma I nodaļas prasībām;
b) jāpārkrauj, jāapstrādā un jāuzglabā trešās kategorijas materiāls saskaņā ar V pielikuma II nodaļu un VII pielikumu;
c) tie jāapstiprina kompetentajai iestādei saskaņā ar V pielikuma V nodaļu;
d) tiem jāveic uzņēmuma pašvērtēšana, kas paredzēta 25. pantā;
e) tie jāpārbauda kompetentajai iestādei saskaņā ar 26. pantu. un
f) tiem jānodrošina, lai produkti pēc pārstrādes atbilstu VII pielikuma I nodaļas prasībām.
3. Apstiprinājumu nekavējoties aptur, ja vairs netiek pildīti nosacījumi, ar kuriem tas piešķirts.
18. pants
Lolojumdzīvnieku barības ražošanas uzņēmumu un tehnisko iekārtu apstiprināšana
1. Lolojumdzīvnieku barības ražošanas uzņēmumi un tehniskās iekārtas jāapstiprina kompetentajai iestādei.
2. Lai saņemtu apstiprinājumu, lolojumdzīvnieku barības ražošanas uzņēmumam vai tehniskajām iekārtām:
a) ievērojot īpašās prasības, kas noteiktas VIII pielikumā attiecībā uz uzņēmuma ražotajiem produktiem, jāapņemas:
i) ievērot īpašās ražošanas prasības, kas noteiktas šajā regulā;
ii) izveidot un ieviest kritisko kontrolpunktu uzraudzības un kontroles metodes, balstoties uz izmantoto procesu;
iii) atkarībā no produktiem veikt paraugu ņemšanu analīzēm laboratorijā, ko atzinusi kompetentā iestāde, lai pārbaudītu atbilstību šīs regulas noteiktajiem standartiem;
iv) reģistrēt saskaņā ar ii) un iii) daļu iegūtos datus, lai tos uzrādītu kompetentajai iestādei. Pārbaužu un testu rezultātus saglabā vismaz divus gadus:
v) informēt kompetento iestādi, ja iii) daļā minētās laboratorijas pārbaudes rezultāts vai jebkādi citi tiem pieejami dati atklāj nopietnus draudus dzīvnieku veselībai vai sabiedrības veselībai; un
b) tas jāpārbauda kompetentajai iestādei saskaņā ar 26. pantu.
3. Apstiprinājumu nekavējoties aptur, ja vairs netiek pildīti nosacījumi, ar kuriem tas piešķirts.
19. pants
Tādu pārstrādātu dzīvnieku olbaltumvielu un citu pārstrādātu produktu laišana tirgū un eksportēšana, kurus varētu izmantot par barības sastāvdaļām
Dalībvalstis nodrošina to, ka pārstrādātas dzīvnieku olbaltumvielas un citus pārstrādātus produktus, ko varētu izmantot par barības sastāvdaļām, laiž tirgū vai eksportē vienīgi tad, ja tie:
a) ir sagatavoti trešās kategorijas pārstrādes uzņēmumā, ko apstiprina un uzrauga saskaņā ar 17. pantu;
b) ir sagatavoti vienīgi ar trešās kategorijas materiālu, kā precizēts VII pielikumā;
c) ir pārkrauti, pārstrādāti, uzglabāti un transportēti saskaņā ar VII pielikumu un tādā veidā, lai nodrošinātu to atbilstību 22. pantam; un
d) atbilst īpašajām prasībām, kas noteiktas VII pielikumā.
20. pants
Lolojumdzīvnieku barības, suņu košļājamo rotaļlietu un tehnisko izstrādājumu laišana tirgū un eksportēšana
1. Dalībvalstis nodrošina to, lai lolojumdzīvnieku barība, suņu košļājamās rotaļlietas, tehniskie izstrādājumi, izņemot tos, kas minēti 2. un 3. punktā, un tādi dzīvnieku izcelsmes blakusprodukti, kas minēti VIII pielikumā, tiktu laisti tirgū vienīgi tad, ja:
a) tie atbilst vai nu:
i) īpašajām prasībām, kas noteiktas VIII pielikumā; vai
ii) ja produktu varētu izmantot gan kā tehnisku izstrādājumu, gan par barības sastāvdaļām un ja VIII pielikumā nav īpašu prasību – prasībām, kas noteiktas VII pielikuma attiecīgajā nodaļā; un
b) tie ir no tādiem uzņēmumiem, kas ir apstiprināti un ko uzrauga saskaņā ar 18. pantu vai – tādiem dzīvnieku izcelsmes blakusproduktiem, kas minēti VIII pielikumā, – no citiem uzņēmumiem, kas apstiprināti saskaņā ar Kopienas tiesību aktiem veterinārijas jomā.
2. Dalībvalstis nodrošina to, ka organiskos mēslojumus un augsnes ielabotājus, kas iegūti no pārstrādātiem produktiem, izņemot tos, ko iegūst no kūtsmēsliem un gremošanas trakta satura, laiž tirgū vai eksportē vienīgi tad, ja tie atbilst prasībām, ja tādas pastāv, kas noteiktas saskaņā ar procedūru, kura minēta 33. panta 2. punktā, pēc apspriešanās ar attiecīgo zinātnisko komiteju.
3. dalībvalstis nodrošina to, ka no otrās kategorijas materiāla iegūtus derivātus laiž tirgū vai eksportē vienīgi tad, ja:
a) tie ir sagatavoti otrās kategorijas tauku pārstrādes uzņēmumā, kas apstiprināts saskaņā ar 14. pantu, no kausētiem taukiem, kuri rodas, pārstrādājot otrās kategorijas materiālu otrās kategorijas pārstrādes uzņēmumā, kas apstiprināts saskaņā ar 13. pantu, piemērojot jebkuru no 1. līdz 5. pārstrādes metodei;
b) tie ir pārkrauti, pārstrādāti, uzglabāti un transportēti saskaņā ar VI pielikumu; un
c) tie atbilst īpašajām prasībām, kas noteiktas VIII pielikumā.
21. pants
Drošības pasākumi
Direktīvas 90/425/EEK 10. pants attiecas uz produktiem, kas ietverti šīs regulas VII un VIII pielikumā.
22. pants
Izmantošanas ierobežojumi
1. Ir aizliegta šāda dzīvnieku izcelsmes blakusproduktu un pārstrādātu produktu izmantošana:
a) kādas sugas dzīvnieku barošana ar pārstrādātām dzīvnieku olbaltumvielām, kas iegūtas no tās pašas sugas dzīvnieku ķermeņiem vai ķermeņa daļām;
b) lauksaimniecības dzīvnieku, izņemot kažokzvērus, barošana ar ēdināšanas uzņēmumu pārtikas atkritumiem vai ar barības sastāvdaļām, kas satur ēdināšanas uzņēmumu pārtikas atkritumus vai ir iegūtas no tiem; un
c) tādu organisko mēslojumu un augsnes ielabotāju lietošana ganībām, kas nav kūtsmēsli.
2. Noteikumus šā panta īstenošanai, tostarp noteikumus par kontroles pasākumiem, pieņem saskaņā ar procedūru, kas minēta 33. panta 2. punktā. Ar to pašu procedūru pēc apspriešanās ar attiecīgu zinātnisko komiteju var piešķirt atkāpes no 1. punkta a) apakšpunkta attiecībā uz zivīm un kažokzvēriem.
23. pants
Atkāpes attiecībā uz dzīvnieku izcelsmes blakusproduktu izmantošanu
1. Dalībvalstis var atļaut kompetento iestāžu uzraudzībā:
a) izmantot dzīvnieku izcelsmes blakusproduktus diagnostikas, izglītības un pētniecības mērķiem; un
b) izmantot dzīvnieku izcelsmes blakusproduktus taksidermijai tehniskās iekārtās, kas šim mērķim ir apstiprinātas saskaņā ar 18. pantu.
2. a) Dalībvalstis var arī atļaut izmantot b) apakšpunktā uzskaitītos dzīvnieku izcelsmes blakusproduktus c) apakšpunktā uzskaitītu dzīvnieku barošanai kompetento iestāžu uzraudzībā un saskaņā ar noteikumiem, kas noteikti IX pielikumā.
b) Dzīvnieku izcelsmes blakusprodukti, kas minēti a) apakšpunktā, ir:
i) otrās kategorijas materiāls, ar noteikumu, ka tas ir no dzīvniekiem, kuri nav nokauti vai nav miruši sakarā ar tādu slimību vai aizdomām par tādu slimību, kas var tikt pārnesta uz cilvēkiem vai dzīvniekiem, un
ii) trešās kategorijas materiāls, kas minēts 6. panta 1. punkta a) līdz j) apakšpunktā un, ievērojot 22. panta nosacījumus, 6. panta 1. punkta 1. apakšpunktā;
c) dzīvnieki, kas minēti a) apakšpunktā, ir:
i) zooloģiskā dārza dzīvnieki,
ii) cirka dzīvnieki,
iii) rāpuļi un plēsīgie putni, kas nav zooloģiskā dārza vai cirka dzīvnieki,
iv) kažokzvēri,
v) savvaļas dzīvnieki, kuru gaļa nav paredzēta cilvēku uzturam,
vi) suņi no atzītām suņaudzētavām vai medību suņu bariem, un
vii) tārpi zivju ēsmai.
d) Dalībvalstis turklāt var atļaut kompetentas iestādes uzraudzībā izmantot 4. panta 1. punkta b) apakšpunkta ii) daļā minētu pirmās kategorijas materiālu apdraudētu vai aizsargātu maitēdāju putnu sugu barošanai saskaņā ar noteikumiem, kas noteikti atbilstīgi 33. panta 2. punktā minētajai procedūrai pēc apspriešanās ar Eiropas Pārtikas nekaitīguma iestādi.
3. Dalībvalstis informē Komisiju:
a) par 2. punktā minēto atkāpju piemērošanu; un
b) par ieviestajiem pārbaudes noteikumiem, lai nodrošinātu to, ka attiecīgos dzīvnieku izcelsmes blakusproduktus izmanto vienīgi atļautiem mērķiem.
4. Katra dalībvalsts sastāda to lietotāju un savākšanas centru sarakstu, kas ir autorizēti un reģistrēti tās teritorijā saskaņā ar 2. punkta c) apakšpunkta iv), vi) un vii) daļu. Katram lietotājam un savākšanas centram piešķir oficiālu numuru inspekcijas mērķiem un lai varētu izsekot attiecīgu produktu izcelsmi.
Kompetentā iestāde uzrauga iepriekšējā apakšpunktā minēto lietotāju un savākšanas centru telpas, un tai ir brīva pieeja jebkurā laikā jebkurā šādu telpu daļā, lai pārliecinātos par atbilstību 2. punktā minētajām prasībām.
Ja šāda inspekcija atklāj, ka šīs prasības netiek pildītas, kompetentā iestāde attiecīgi rīkojas.
5. Sīki izstrādātus noteikumus pārbaudes pasākumiem var pieņemt saskaņā ar procedūru, kas minēta 33. panta 2. punktā.
24. pants
Atkāpes attiecībā uz dzīvnieku izcelsmes blakusproduktu iznīcināšanu
1. Kompetentā iestāde vajadzības gadījumā var nolemt, ka:
a) nobeigušos lolojumdzīvniekus drīkst tiešā veidā iznīcināt kā atkritumus, tos dedzinot;
b) sadedzinot vai aprokot uz vietas, kā atkritumus drīkst iznīcināt šādus dzīvnieku izcelsmes blakusproduktus, kuru izcelsme ir attālos rajonos:
i) pirmās kategorijas materiālu, kas minēts 4. panta 1. punkta b) apakšpunkta ii) daļā,
ii) otrās kategorijas materiālu un
iii) trešās kategorijas materiālu; un
c) dzīvnieku izcelsmes blakusproduktus var iznīcināt kā atkritumus, tos sadedzinot vai aprokot uz vietas, tādas slimības uzliesmojuma gadījumā, kas minēta Starptautiskā epizootisko slimību biroja (OIE) A sarakstā, ja kompetentā iestāde liedz transportu līdz tuvākajām sadedzināšanas iekārtām vai pārstrādes uzņēmumam sakarā ar veselības apdraudējuma izplatīšanās briesmām vai tāpēc, ka epizootiskas slimības uzliesmojuma dēļ pietrūkst šādu iekārtu jaudas.
2. Nedrīkst piešķirt nekādas atkāpes attiecībā uz pirmās kategorijas materiālu, kas minēts 4. panta 1. punkta a) apakšpunkta i) daļā.
3. Tādam pirmās kategorijas materiālam, kas minēts 4. panta 1. punkta b) apakšpunkta ii) daļā, sadedzināšanu var veikt saskaņā ar 1. punkta b) vai c) apakšpunktu vienīgi tad, ja kompetentā iestāde atļauj un uzrauga izmantoto metodi un ir pārliecinājusies, ka tā novērš jebkuru risku pārnest TSE.
4. Dalībvalstis dara zināmu Komisijai:
a) ja tās izmanto iespējas, kas paredzētas 1. punkta b) apakšpunktā attiecībā uz pirmās kategorijas un otrās kategorijas materiālu; un
b) apgabalus, ko tās ierindo pie attāliem apgabaliem, piemērojot 1. punkta b) apakšpunktu, un šāda iedalījuma pamatojumu.
5. Kompetentā iestāde veic vajadzīgos pasākumus:
a) lai nodrošinātu to, ka dzīvnieku izcelsmes blakusproduktu sadedzināšana vai aprakšana neapdraud dzīvnieku vai cilvēku veselību; un
b) lai novērstu dzīvnieku izcelsmes blakusproduktu pamešanu, izgāšanu neatļautā vietā vai nekontrolētu iznīcināšanu.
6. Sīki izstrādātus noteikumus šā panta piemērošanai var pieņemt saskaņā ar 33. panta 2. punktā minēto procedūru.
25. pants
Uzņēmuma pašvērtēšanas sistēma
1. Starpuzņēmumu un pārstrādes uzņēmumu uzņēmēji un īpašnieki vai viņu pārstāvji veic vajadzīgos pasākumus, lai izpildītu šīs regulas prasības. Viņi izveido, ievieš un uztur pastāvīgu procedūru, kas izstrādāta saskaņā ar riska analīzes un kritisko kontrolpunktu noteikšanas sistēmas (HACCP) principiem. Tie konkrēti:
a) identificē un kontrolē kritiskos kontrolpunktus uzņēmumos;
b) izveido un ievieš šādu kritisko kontrolpunktu uzraudzības un kontroles metodes;
c) pārstrādes uzņēmumiem – ņem raksturīgus paraugus, lai pārbaudītu atbilstību:
i) katrai pārstrādātajai partijai – produkcijas standartiem, kas noteikti ar šo regulu, un
ii) maksimāli pieļaujamajiem fizikāli ķīmisko atlieku līmeņiem, kas noteikti ar Kopienas tiesību aktiem;
d) veic b) un c) punktā minēto pārbaužu un testu rezultātu uzskaiti un saglabā to vismaz divus gadus, lai varētu uzrādīt kompetentajām iestādēm;
e) ievieš sistēmu, kas nodrošina katras nosūtītās partijas izsekojamību.
2. Ja testu rezultāti paraugiem, kas ņemti saskaņā ar 1. punkta c) apakšpunktu, neatbilst šīs regulas noteikumiem, pārstrādes uzņēmuma uzņēmējam:
a) nekavējoties jāziņo kompetentajai iestādei sīka informācija par paraugu un partiju, no kuras tas ņemts;
b) jānoskaidro neatbilstības cēloņi;
c) atkārtoti jāpārstrādā vai jāiznīcina piesārņotā partija kompetentās iestādes uzraudzībā;
d) jānodrošina, lai no uzņēmuma netiktu izvests materiāls, par kuru pastāv aizdomas, ka tas varētu būt piesārņots, vai par kuru ir zināms, ka tas ir piesārņots, kamēr tas nav atkārtoti pārstrādāts kompetentās iestādes uzraudzībā un no tā nav oficiāli ņemts atkārtots paraugs attiecībā uz atbilstību šajā regulā noteiktajiem standartiem, ja vien tas nav paredzēts iznīcināšanai;
e) jāpalielina produkcijas paraugu ņemšanas un testēšanas biežums;
f) jāizpēta dzīvnieku izcelsmes blakusproduktu dokumentācija, kas attiecas uz pabeigto paraugu; un
g) jāierosina uzņēmumā atbilstīgas dezaktivācijas un attīrīšanas procedūras.
3. Sīki izstrādātus noteikumus šā panta īstenošanai, ieskaitot noteikumus attiecībā uz pārbaužu biežumu un mikrobioloģiskās analīzes standartmetodes, var noteikt saskaņā ar procedūru, kas minēta 33. panta 2. punktā.
26. pants
Oficiālās kontroles un apstiprināto uzņēmumu saraksti
1. Kompetentā iestāde regulāri veic pārbaudes un uzraudzību uzņēmumos, kas apstiprināti saskaņā ar šo regulu. Pārstrādes uzņēmumu pārbaudes un uzraudzību veic saskaņā ar V pielikuma IV nodaļu.
2. Pārbaužu un uzraudzības biežums ir atkarīgs no uzņēmuma lieluma, ražotās produkcijas veida, riska vadības un sniegtajām garantijām saskaņā ar riska analīzes un kritisko kontrolpunktu noteikšanas sistēmas (HACCP) principiem.
3. Ja kompetentās iestādes veiktajā pārbaudē atklājas, ka netiek ievērota viena vai vairākas šīs regulas prasības, kompetentā iestāde attiecīgi rīkojas.
4. Katra dalībvalsts sastāda tādu uzņēmumu sarakstu, kas tās teritorijā apstiprināti saskaņā ar šo regulu. Tā piešķir katram uzņēmumam oficiālu numuru, kas identificē uzņēmumu attiecībā uz tā darbības būtību. Dalībvalstis nosūta Komisijai un pārējām dalībvalstīm saraksta kopijas un atjauninātus variantus.
5. Sīki izstrādātus noteikumus šā panta īstenošanai, ieskaitot noteikumus attiecībā uz pārbaužu biežumu un mikrobioloģiskās analīzes standartmetodes, var noteikt saskaņā ar procedūru, kas minēta 33. panta 2. punktā.
27. pants
Kopienas kontrole dalībvalstīs
1. Komisijas eksperti var veikt pārbaudes uz vietas sadarbībā ar dalībvalstu kompetentajām iestādēm, ciktāl tas vajadzīgs vienādai šīs regulas piemērošanai. Dalībvalsts, kuras teritorijā veic pārbaudes, sniedz ekspertiem visu palīdzību, kas vajadzīga, lai viņi varētu pildīt savus pienākumus. Komisija informē kompetento iestādi par veikto pārbaužu rezultātiem.
28. pants
Vispārīgi noteikumi
Noteikumi, ko piemēro VII un VIII pielikumā minētu produktu ievešanai no ārpuskopienas valstīm, nav labvēlīgāki vai nelabvēlīgāki par tiem, ko piemēro šādu produktu ražošanai un tirdzniecībai Kopienā.
No trešām valstīm tomēr atļauj ievest lolojumdzīvnieku barību un lolojumdzīvnieku barības izejmateriālu, kas iegūts no dzīvniekiem, kuri apstrādāti ar noteiktām vielām, kas aizliegtas saskaņā ar Direktīvu 96/22/EK, ar noteikumu, ka šāds materiāls ir paliekoši iezīmēts, un saskaņā ar nosacījumiem, kas pieņemti atbilstīgi 33. panta 2. punktā minētajai procedūrai.
29. pants
Aizliegumi un atbilstība Kopienas noteikumiem
1. Aizliegts veikt dzīvnieku izcelsmes blakusproduktu un pārstrādātu produktu importu un tranzītu, izņemot tādu, kas atbilst šai regulai.
2. Tādu produktu ievešanu Kopienā un tranzītu caur Kopienu, kas minēti VII un VIII pielikumā, drīkst veikt vienīgi tad, ja šie produkti atbilst 3. līdz 6. punktā izvirzītajām prasībām.
3. Produkti, kas minēti VII un VIII pielikumā, ja vien šajos pielikumos nav noteikts citādi, ir no tādām trešām valstīm vai trešo valstu daļām, kas ietvertas sarakstā, kurš jāsastāda un jāatjaunina saskaņā ar 33. panta 2. punktā minēto procedūru.
Šo sarakstu var kombinēt ar citiem sarakstiem, kas izveidoti sabiedrības un dzīvnieku veselības aizsardzības nolūkos.
Veidojot šo sarakstu, jo īpaši ņem vērā:
a) trešās valsts tiesību aktus;
b) kompetentās iestādes un tās kontroles dienestu organizāciju trešā valstī, šādu dienestu pilnvarojumu, uzraudzību, kādai tie pakļauti, un to pilnvaras efektīvi uzraudzīt savu tiesību aktu piemērošanu;
c) faktiskos dzīvnieku veselības nosacījumus, ko piemēro Kopienai paredzētu dzīvnieku izcelsmes produktu ieguvei, ražošanai, pārkraušanai, uzglabāšanai un nosūtīšanai;
d) garantijas, ko var sniegt trešā valsts attiecībā uz attiecīgo dzīvnieku veselības nosacījumu ievērošanu;
e) pieredzi trešās valsts produkta tirgošanā un veikto importa pārbaužu rezultātus;
f) jebkādus rezultātus, kas gūti Kopienas inspekcijās trešā valstī;
g) mājlopu, citu mājdzīvnieku un savvaļas dzīvnieku veselības statusu trešā valstī, jo īpaši pievēršot uzmanību eksotiskajām dzīvnieku slimībām un jebkādiem vispārējā veselības stāvokļa aspektiem valstī, kas varētu apdraudēt sabiedrības vai dzīvnieku veselību Kopienā;
h) regularitāti un ātrumu, ar kādu trešā valsts sniedz informāciju par infekcijas vai lipīgām dzīvnieku slimībām tās teritorijā, jo īpaši tādām slimībām, kas minētas OIE A un B sarakstā, vai – akvakultūras dzīvnieku slimībām – ziņojamām slimībām, kas uzskaitītas OIE Ūdensdzīvnieku veselības kodeksā;
i) trešā valstī spēkā esošiem noteikumiem attiecībā uz dzīvnieku infekcijas vai lipīgu slimību profilaksi un kontroli un to īstenošanu, tostarp noteikumiem par importu no citām valstīm.
4. Produktiem, kas minēti VII un VIII pielikumā, izņemot tehniskus produktus, jābūt no tādiem uzņēmumiem, kas iekļauti Kopienas sarakstā, kurš sastādīts saskaņā ar 33. panta 2. punktā minēto procedūru, balstoties uz trešās valsts kompetento iestāžu sniegto informāciju Komisijai, kas apliecina to, ka uzņēmums atbilst Kopienas prasībām un ir pakļauts valsts pārbaudes dienesta uzraudzībai šajā trešā valstī.
Apstiprinātos sarakstus groza šādi:
a) Komisija informē dalībvalstis par pārmaiņām uzņēmumu sarakstos, ko ierosinājusi attiecīgā trešā valsts, piecu darba dienu laikā kopš ierosināto pārmaiņu saņemšanas;
b) dalībvalstu rīcībā kopš a) apakšpunktā minēto uzņēmumu sarakstu pārmaiņu saņemšanas ir septiņas darba dienas, lai nosūtītu Komisijai rakstiskas atsauksmes;
c) ja vismaz viena dalībvalsts sniedz rakstiskas atsauksmes, Komisija informē dalībvalstis piecu darba dienu laikā un iekļauj šo punktu Pastāvīgās pārtikas aprites un dzīvnieku veselības komitejas nākamās sanāksmes darba kārtībā, lai lemtu saskaņā ar 33. panta 2. punktā minēto procedūru;
d) ja Komisija b) apakšpunktā minētajā termiņā nesaņem nekādas dalībvalstu atsauksmes, uzskata, ka dalībvalstis ir piekritušas grozījumiem šajā sarakstā. Komisija piecu darba dienu laikā informē dalībvalstis, un piecas dienas pēc tam, kad dalībvalstis ir saņēmušas šo informāciju, atļauj importu no šādiem uzņēmumiem.
5. Tehniskiem produktiem, kas minēti VIII pielikumā, jānāk no tādiem uzņēmumiem, kurus ir apstiprinājušas un reģistrējušas trešo valstu kompetentās iestādes.
6. Ja VII un VIII pielikumā nav noteikts citādi, šajos pielikumos minētu produktu sūtījumiem jāpievieno veselības sertifikāts, kas atbilst X pielikumā izklāstītajam paraugam, ar kuru apliecina, ka produkts atbilst šajos pielikumos minētiem nosacījumiem un ir no uzņēmumiem, kas nodrošina šādus nosacījumus.
7. Līdz 4. punktā paredzētā saraksta apkopošanai un 6. punktā minēto sertifikātu paraugu pieņemšanai dalībvalstis var saglabāt Direktīvā 97/78/EK paredzēto kontroli un pastāvošajos valsts tiesību aktos paredzētos sertifikātus.
30. pants
Līdzvērtība
1. Saskaņā ar 33. panta 2. punktā minēto procedūru var pieņemt lēmumu, ar kuru atzīst, ka tie veselības aizsardzības pasākumi, ko piemēro trešā valsts, trešo valstu grupa vai trešās valsts apgabals attiecībā uz vienas vai vairāku VII un VIII pielikumā minētu produktu kategoriju ieguvi, ražošanu, pārkraušanu, uzglabāšanu un transportu, sniedz garantijas, kas ir līdzvērtīgas Kopienā piemērotajām garantijām, ar noteikumu, ja trešā valsts sniedz tam objektīvu pierādījumu.
Ar šādu lēmumu pieņem nosacījumus, kas reglamentē dzīvnieku izcelsmes blakusproduktu ievešanu un/vai tranzītu no šāda apgabala, valsts vai valstu grupas.
2. Šā panta 1. punktā minētajos nosacījumos iekļauj:
a) produktam pievienojamā veselības sertifikāta raksturojumu un saturu;
b) īpašās veselības aizsardzības prasības, ko piemēro importam Kopienā un/vai tranzītam caur Kopienu; un
c) vajadzības gadījumā – procedūras tādu apgabalu vai uzņēmumu sarakstu sastādīšanai un grozīšanai, no kuriem ir atļauts imports un/vai tranzīts.
3. Sīki izstrādātus noteikumus šā panta piemērošanai nosaka saskaņā ar 33. panta 2. punktā noteikto kārtību.
31. pants
Kopienas pārbaudes un revīzijas
1. Komisijas eksperti vajadzības gadījumā kopā ar dalībvalstu ekspertiem var veikt pārbaudes uz vietas:
a) lai sastādītu trešo valstu vai to daļu sarakstu un definētu importa un/vai tranzīta nosacījumus;
b) lai pārbaudītu atbilstību:
i) nosacījumiem iekļaušanai Kopienas trešo valstu sarakstā,
ii) importa un/vai tranzīta nosacījumiem,
iii) pasākumu līdzvērtības atzīšanas nosacījumiem,
iv) jebkādiem ārkārtas pasākumiem, ko piemēro atbilstīgi Kopienas tiesību aktiem.
Komisija ieceļ dalībvalstu ekspertus, kas ir atbildīgi par šīm pārbaudēm.
2. Pārbaudes, kas minētas 1. punktā, veic Kopienas vārdā, un Kopiena sedz ar tām saistītos izdevumus.
3. Pārbaužu biežumu, kas minētas 1. punktā, un to veikšanas procedūru var noteikt saskaņā ar 33. panta 2. punktā minēto procedūru.
4. Ja 1. punktā minēta pārbaude atklāj nopietnus veselības aizsardzības noteikumu pārkāpumus, Komisija nekavējoties pieprasa trešai valstij veikt attiecīgus pasākumus vai aptur produktu sūtījumus un nekavējoties informē dalībvalstis.
32. pants
Pielikumu grozījumi un pārejas pasākumi
1. Pēc apspriešanās ar attiecīgo zinātnisko komiteju par visiem jautājumiem, kas varētu ietekmēt dzīvnieku vai sabiedrības veselības aizsardzību, var grozīt vai papildināt pielikumus un pieņemt attiecīgos pārejas pasākumus saskaņā ar 33. panta 2. punktā minēto procedūru.
2. Ievērojot 22. pantā minēto aizliegumu izbarot ēdināšanas uzņēmumu pārtikas atkritumus, ja dalībvalstīs pirms šīs regulas piemērošanas pastāv pienācīgas kontroles sistēmas, pieņem pārejas pasākumus saskaņā ar 1. punktu, lai ļautu turpināt izmantot barībā atsevišķu veidu pārtikas atkritumus stingri kontrolētos apstākļos tādu laika periodu, kas nav ilgāks par četriem gadiem, sākot no 2002. gada 1. novembra. Šie pasākumi nodrošina to, lai pārejas periodā nerastos nevajadzīgs risks dzīvnieku vai sabiedrības veselībai.
33. pants
Regulatīvā procedūra
1. Komisijai palīdz Pastāvīgā pārtikas aprites un dzīvnieku veselības komiteja, še turpmāk saukta "Komiteja".
2. Ja ir norāde uz šo punktu, tad piemēro Lēmuma 1999/468/EK 5. un 7. pantu, ņemot vērā tā 8. panta noteikumus.
Lēmuma 1999/468/EK 5. panta 6. punktā minētais termiņš ir 15 dienas.
3. Komiteja pieņem savu reglamentu.
34. pants
Apspriešanās ar zinātniskajām komitejām
Ar attiecīgām zinātniskām komitejām apspriežas par visiem jautājumiem, uz ko attiecas šī regula un kuri varētu ietekmēt dzīvnieku vai sabiedrības veselības aizsardzību.
35. pants
Valstu noteikumi
1. Dalībvalstis dara Komisijai zināmus tiesību aktus, ko tās pieņēmušas jomā, uz kuru attiecas šī regula.
2. Cita starpā dalībvalstis informē Komisiju par veiktajiem pasākumiem, lai nodrošinātu atbilstību šai regulai viena gada laikā kopš tās stāšanās spēkā. Pamatojoties uz saņemto informāciju, Komisija iesniedz Eiropas Parlamentam un Padomei ziņojumu, kam vajadzības gadījumā pievieno likumdošanas priekšlikumus.
3. Dalībvalstis var pieņemt vai saglabāt noteikumus, kas vairāk, nekā paredzēts šajā regulā, ierobežo organisko mēslojumu un augsnes ielabotāju izmantošanu, līdz Kopienas noteikumu pieņemšanai attiecībā uz to izmantošanu saskaņā ar 20. panta 2. punktu. Dalībvalstis var pieņemt vai saglabāt noteikumus, kas vairāk, nekā paredzēts šajā regulā, ierobežo tādu tauku derivātu izmantošanu, kuri iegūti no otrās kategorijas materiāla, līdz Kopienas noteikumu VIII pielikuma papildinājuma pieņemšanai attiecībā uz to izmantošanu saskaņā ar 32. pantu.
36. pants
Finanšu noteikumi
Komisija sagatavo ziņojumu par finanšu noteikumiem dalībvalstīs attiecībā uz dzīvnieku izcelsmes blakusproduktu pārstrādi, savākšanu, uzglabāšanu un iznīcināšanu, pievienojot attiecīgus priekšlikumus.
37. pants
Atcelšana
Direktīvu 90/667/EEK un Lēmumus 95/348/EK un 1999/534/EK atceļ sešus mēnešus pēc šīs regulas stāšanās spēkā.
Atsauces uz Direktīvu 90/667/EEK uzskata par atsaucēm uz šo regulu.
38. pants
Stāšanās spēkā
Šī regula stājas spēkā 20. dienā pēc tās publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1802/2002
(2002. gada 10. oktobris),
ar kuru labo Regulu (EK) Nr. 1282/2002, ar ko groza pielikumus Padomes Direktīvai 92/65/EEK, kurā noteiktas dzīvnieku veselības prasības par tādu dzīvnieku, spermas, olšūnu un embriju tirdzniecību un importu Kopienā, uz kuriem neattiecas Direktīvas 90/425/EEK A pielikuma 1. punktā minētajos īpašajos Kopienas noteikumos paredzētās dzīvnieku veselības prasības
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1992. gada 13. jūlija Direktīvu 92/65/EEK, ar ko paredz dzīvnieku veselības prasības attiecībā uz tādu dzīvnieku, spermas, olšūnu un embriju tirdzniecību un importu Kopienā, uz kuriem neattiecas dzīvnieku veselības prasības, kas paredzētas īpašos Kopienas noteikumos, kuri minēti Direktīvas 90/425/EEK A(I) pielikumā [1], un kurā jaunākie grozījumi izdarīti ar Komisijas Regulu (EK) Nr. 1282/2002 [2], un jo īpaši tās 22. pantu,
tā kā:
(1) Regulu (EK) Nr. 1282/2002 pieņēma 2002. gada 15. jūlijā, lai grozītu Direktīvu 92/65/EEK.
(2) Lai nodrošinātu, ka visām dalībvalstīm ir bijis pietiekams laiks, lai ieviestu grozītos noteikumus, būtu bijis jānosaka Regulas (EK) Nr. 1282/2002 piemērošanas datums.
(3) Pieņemšanas procesā tomēr noteikums par tādu datumu netika pieņemts.
(4) Tāpēc būtu attiecīgi jāgroza Regula (EK) Nr. 1282/2002.
(5) Grozījumam jāstājas spēkā no dienas, kad stājas spēkā Regula (EK) Nr. 1282/2002.
(6) Šajā regulā paredzētie pasākumi ir saskaņā ar Pastāvīgās pārtikas aprites un dzīvnieku veselības komitejas atzinumu,
IR PIEŅĒMUSI ŠO REGULU.
1. pants
Regulas (EK) Nr. 1282/2002 2. pantu papildina ar šādu otro daļu: "To piemēro no 2003. gada 1. marta."
2. pants
Šī regula stājas spēkā dienā, kad to publicē Eiropas Kopienu Oficiālajā Vēstnesī.
Padomes Regula (EK) Nr. 1881/2002
(2002. gada 14. oktobris),
ar ko labo Regulu (EK) Nr. 2200/96 attiecībā pret ražotāju organizāciju atzīšanas pārejas posma pirmo dienu
EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 37. pantu,
ņemot vērā Komisijas priekšlikumu [1],
ņemot vērā Eiropas Parlamenta atzinumu [2],
ņemot vērā Ekonomikas un sociālo lietu komitejas atzinumu [3],
tā kā:
(1) Ievērojot 13. panta 1. punktu Padomes 1996. gada 28. oktobra Regulā (EK) Nr. 2200/96 par augļu un dārzeņu tirgus kopīgo organizāciju [4], divu gadu pārejas posms no tās spēkā stāšanās dienas, kurā piemērotu iepriekšminētās regulas IV sadaļas noteikumus, ir piešķirts ražotāju organizācijām, kas atzītas saskaņā ar Regulu (EEK) Nr. 1035/72 [5] un kas neatbilst Regulas (EK) Nr. 2200/96 atzīšanas prasībām. Šo divu gadu pārejas posmu varētu pagarināt līdz pieciem gadiem, ja attiecīgā dalībvalsts ir akceptējusi rīcības plānu, ko iesniegusi ražotāju organizācija, lai apliecinātu, ka atbilst visām prasībām, kuras paredz Regula (EK) Nr. 2200/96 un kam jābūt, lai dalībvalsts piešķirtu atzīšanu.
(2) Regulas (EK) Nr. 2200/96 13. panta 1. punktā ir noteikta divu vai piecu gadu pārejas posma pirmā diena regulas spēkā stāšanās dienā, proti, 1996. gada 21. novembris. Šī diena ir noteikta nepareizi, faktiski piemērot pārejas pasākumus no Regulas (EK) Nr. 2200/96 spēkā stāšanās dienas būtu bijis bezmērķīgi, jo Regula (EEK) Nr. 1035/72 joprojām bija spēkā līdz 1996. gada 31. decembrim. Tā vietā pārejas posma pirmajai dienai vajadzētu būt Regulas (EK) Nr. 2200/96 piemērošanas dienai.
(3) Tādēļ ir lietderīgi labot kļūdu Regulas (EK) Nr. 2200/96 13. panta 1. punktā. Tā kā šī kļūda varētu negatīvi ietekmēt ražotāju organizācijas, kas gūst labumu minētajā pārejas posmā, ir lietderīgi piemērot attiecīgos noteikumus no Regulas (EK) Nr. 2200/96 piemērošanas dienas,
IR PIEŅĒMUSI ŠO REGULU.
1. pants
Regulas (EK) Nr. 2200/96 13. panta 1. punktu aizstāj ar šādu: "1. Ražotāju organizācijas, kas pirms šīs regulas stāšanās spēkā atzītas saskaņā ar Regulu (EEK) Nr. 1035/72 un bez pārejas posma nevar pretendēt uz atzīšanu saskaņā ar šīs regulas 11. pantu, var no 1997. gada 1. janvāra divus gadus turpināt darboties saskaņā ar IV sadaļas noteikumiem, ja tās atbilst Regulas (EEK) Nr. 1035/72 attiecīgo pantu prasībām."
2. pants
Šī regula stājas spēkā divdesmitajā dienā pēc tās publicēšanas Eiropas Kopienu Oficiālajā Vēstnesī.
KOMISIJAS REGULA (EK) Nr. 1921/2002
(2002. gada 28. oktobris),
ar kuru groza Regulu (EEK) Nr. 3149/92, ar ko nosaka sīki izstrādātus noteikumus pārtikas piegādei no intervences krājumiem vistrūcīgākajām personām Kopienā
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1987. gada 10. decembra Regulu (EEK) Nr. 3730/87, ar ko nosaka vispārīgos noteikumus pārtikas piegādei no intervences krājumiem izraudzītām organizācijām sadalei vistrūcīgākajām personām Kopienā1, kas grozīta ar Regulu (EK) Nr. 2535/952, un jo īpaši tās 6. pantu,
tā kā:
(1) 3. pants Komisijas Regulā (EEK) Nr. 3149/923, kurā jaunākie grozījumi izdarīti ar Regulu (EK) Nr. 1098/20014, paredz to, ka ikgadējo plānu pārtikas produktu sadalei vistrūcīgākajām personām ievieš no 1. oktobra līdz nākamā gada 30. septembrim. Lai nevainojami vadītu intervences krājumus, jāparedz, ka sadalāmos produktus izņem no intervences krājumiem ne vēlāk, kā līdz sadales gada 31. augustam.
(2) Regulas (EEK) Nr. 3149/92 5. pants nosaka izņemto produktu uzskaites vērtību. Šis noteikums jāpielāgo, lai ņemtu vērā intervences režīma izmaiņas, kas ietekmē liellopu gaļas tirgus kopīgo organizāciju.
(3) Regulas (EEK) Nr. 3149/92 8. pants ir jāatceļ, jo tas vairs netiek piemērots, kopš attiecīgās transporta izmaksas atlīdzina, pamatojoties uz faktiskajiem izdevumiem.
(4) šajā regulā paredzētie pasākumi ir saskaņā ar attiecīgo pārvaldības komiteju atzinumiem,
IR PIEŅĒMUSI ŠO REGULU.
1. pants
Regulu (EEK) Nr. 3149/92 groza šādi.
1. Regulas 3. panta 1. punktam pievieno šādu otro daļu: "Produktus no intervences krājumiem izņem no 1. oktobra līdz nākamā gada 31. augustam.".
2. Regulas 5. pantu aizstāj ar šādu:
"5. pants
1. Produktiem, kas ir pieejami no intervences saskaņā ar šo regulu, uzskaitei ELVGF Garantiju nodaļā, neraugoties uz Regulas (EEK) Nr. 1883/78*8. panta noteikumiem, uzskaites vērtība ir intervences cena, ko piemēro katra gada 1. oktobrī.
Liellopu gaļai pieejamo produktu uzskaites vērtība ir intervences cena, ko piemēro 2002. gada 30. jūnijā. Šai cenai piemēro pielikumā norādītos koeficientus.
Dalībvalstīs, kuras nav ieviesušas eiro, intervences produktu uzskaites vērtību konvertē valsts valūtā pēc 1. oktobrī piemērotā valūtas maiņas kursa.
2. Ja intervences produktus nosūta no vienas dalībvalsts uz otru, tad piegādātāja dalībvalsts reģistrē piegādāto produktu pārskatos ar nulli, un saņēmēja dalībvalsts to reģistrē kā ieņēmumu nosūtīšanas mēnesī, izmantojot cenu, ko aprēķina saskaņā ar 1. punktu. * OV L 216, 5.8.1978., 1. lpp.".
3. Ar šo atceļ 8. pantu.
2. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
Komisijas Regula (EK) Nr. 1947/2002
(2002. gada 31. oktobris),
ar ko groza Regulu (EK) Nr. 3223/94 par sīki izstrādātiem augļu un dārzeņu importa režīma piemērošanas noteikumiem
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1996. gada 28. oktobra Regulu (EK) Nr. 2200/96 par augļu un dārzeņu tirgus kopīgo organizāciju [1], kurā jaunākie grozījumi izdarīti ar Regulu (EK) Nr. 545/2002 [2], un jo īpaši tās 32. panta 5. punktu,
tā kā:
(1) Beļģijas un Itālijas iestādes ir informējušas Komisiju, ka Antverpene un Boloņa vairs nav reprezentatīvi augļu un dārzeņu importa tirgi. Tāpēc tās ir jāsvītro no 3. panta 1. punkta saraksta Komisijas Regulā (EK) Nr. 3223/94 [3], kurā jaunākie grozījumi izdarīti ar Regulu (EK) Nr. 453/2002 [4].
(2) Šajā regulā paredzētie pasākumi ir saskaņā ar Svaigu augļu un dārzeņu pārvaldības komitejas atzinumu,
IR PIEŅĒMUSI ŠO REGULU.
"— Beļģijas Karaliste un Luksemburgas Lielhercogiste: Brisele,".
2. Minētā punkta astoto ievilkumu aizstāj ar šādu:
"— Itālijas Republika: Milāna,".
2. pants
Šī regula stājas spēkā trešajā dienā pēc publicēšanas Eiropas Kopienu Oficiālajā Vēstnesī.
Eiropas Parlamenta un Padomes Regula (EK) Nr. 2099/2002
(2002. gada 5. novembris),
ar ko izveido Kuģošanas drošības un kuģu izraisītā piesārņojuma novēršanas komiteju (COSS) un groza regulas par kuģošanas drošību un kuģu izraisītā piesārņojuma novēršanu
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 80. panta 2. punktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
ņemot vērā Reģionu komitejas atzinumu [3],
saskaņā ar Līguma 251. pantā minēto procedūru [4],
tā kā:
(1) Pasākumi, kas īsteno pastāvošās regulas un direktīvas kuģošanas drošības jomā, tika pieņemti ar reglamentējošu procedūru, iesaistot komiteju, kas izveidota ar Padomes 1993. gada 13. septembra Direktīvu 93/75/EEK par minimālajām prasībām attiecībā uz kuģiem, kas dodas uz Kopienas ostām vai atstāj tās, vedot bīstamas vai vidi piesārņojošas kravas [5], un dažos gadījumos ad hoc komiteju. Šo komiteju darbību reglamentē noteikumi, kas izklāstīti Padomes 1987. gada 13. jūlija Lēmumā 87/373/EEK, ar ko nosaka Komisijai piešķirto ieviešanas pilnvaru īstenošanas kārtību [6].
(2) Padome savā 1993. gada 8. jūnija Rezolūcijā par kopēju jūras drošības politiku [7] principā apstiprināja Kuģošanas drošības un kuģu izraisītā piesārņojuma novēršanas komitejas (COSS) izveidi un aicināja Komisiju iesniegt priekšlikumu izveidot šādu komiteju.
(3) Kuģošanas drošības un kuģu izraisītā piesārņojuma novēršanas komitejas (COSS) uzdevums ir centralizēt to komiteju uzdevumus, kas izveidotas saskaņā ar Kopienas tiesību aktiem par kuģošanas drošību, kuģu izraisītā piesārņojuma novēršanu un sadzīves un darba apstākļu aizsardzību uz kuģa, kā arī palīdzēt un konsultēt Komisiju visos jautājumos par kuģošanas drošību un kuģošanas izraisītā vides piesārņojuma novēršanu vai samazināšanu.
(4) Ievērojot 1993. gada 8. jūnija rezolūciju, ir jāizveido Kuģošanas drošības un kuģu izraisītā piesārņojuma novēršanas komiteja un tai jāizvirza uzdevumi, kurus pirms tam uzticēja komitejām, kas izveidotas saskaņā ar iepriekš minētajiem tiesību aktiem. Attiecībā uz katru jaunu Kopienas tiesību aktu, ko pieņem kuģošanas drošības jomā, jāparedz vērsties pie šeit izveidotās komitejas.
(5) Lēmumu 87/373/EEK aizstāja ar Padomes 1999. gada 28. jūnija Lēmumu 1999/468/EK, ar ko nosaka Komisijai piešķirto ieviešanas pilnvaru īstenošanas kārtību [8], kuru noteikumi tādēļ jāpiemēro attiecībā uz COSS. Pēdējā še minētā lēmuma mērķis ir noteikt tās Kopienas procedūras, kuras jāpiemēro, un nodrošināt Eiropas parlamentam un sabiedrībai pilnīgāku informāciju par komiteju darbu.
(6) Iepriekš minēto tiesību aktu īstenošanai nepieciešamie pasākumi ir jāpieņem saskaņā ar Lēmumu 1999/468/EK.
(7) Iepriekš minētie tiesību akti ir jāgroza, ar Kuģošanas drošības un kuģu izraisītā piesārņojuma novēršanas komiteju (COSS) aizstājot komiteju, kas tika izveidota ar Direktīvu 93/75/EEK, vai, attiecīgā gadījumā, ad hoc komiteju, kas izveidota ar kādu noteiktu tiesību aktu. Ar šo regulu jo īpaši jāgroza attiecīgie noteikumi Padomes 1991. gada 4. marta Regulā (EEK) Nr. 613/91 par kuģu nodošanu Kopienā no viena reģistra citā [9], Padomes 1994. gada 21. novembra Regulā (EK) Nr. 2978/94, ar ko īsteno SJO Rezolūciju A.747 (18) par balasta tilpņu tonnāžas noteikšanu naftas tankkuģiem ar izolētā balasta tilpnēm [10], Padomes 1995. gada 8. decembra Regulā (EK) Nr. 3051/95 par ro-ro pasažieru prāmju drošu vadību [11] un Eiropas Parlamenta un Padomes 2002. gada 18. februāra Regulā (EK) Nr. 417/2002, ar ko paredz paātrināti ieviest prasību par dubultkorpusu vai līdzvērtīgu konstrukciju attiecībā uz vienkārša korpusa naftas tankkuģiem un atceļ Padomes Regulu (EK) Nr. 2978/94 [12], lai iekļautu atsauci uz COSS un paredzētu noteikumu par regulatīvo procedūru, kas izklāstīta Lēmuma 1999/468/EK 5. pantā.
(8) Turklāt iepriekš minētie tiesību akti pamatojas uz tādu noteikumu piemērošanu, kas izriet no starptautisko tiesību instrumentiem, kas bija spēkā attiecīgā Kopienas tiesību akta pieņemšanas dienā vai ar to noteiktajā dienā. Tā rezultātā dalībvalstis nevar piemērot turpmākos šo starptautisko tiesību instrumentu grozījumus, līdz tiek grozītas Kopienas direktīvas vai regulas. Tam ir ievērojami trūkumi sakarā ar grūtībām nodrošināt, lai grozījuma spēkā stāšanās diena starptautiskā mērogā sakristu ar dienu, kad regula šādu grozījumu iekļauj Kopienas tiesību aktos, nekavējoties piemērojot Kopienā pašus jaunākos un stingrākos starptautiskos drošības standartus.
(9) Tomēr ir jāizšķir starp tāda Kopienas tiesību akta noteikumiem, kas to piemērošanas nolūkā atsaucas uz starptautisko tiesību instrumentu, un Kopienas noteikumiem, kas pilnībā vai daļēji reproducē starptautisko tiesību instrumentu. Pēdējā gadījumā paši jaunākie grozījumi starptautisko tiesību instrumentos jebkurā gadījumā nevar tikt piemēroti, līdz tiek grozīti attiecīgie Kopienas noteikumi.
(10) Tādēļ dalībvalstīm ir jāatļauj piemērot pašus jaunākos starptautisko tiesību instrumentu noteikumus, izņemot tos, kas nepārprotami ir iekļauti Kopienas tiesību aktā. Tas ir iespējams, nosakot, ka starptautiskā konvencija, kas piemērojama direktīvas vai regulas mērķiem, ir "tās jaunākajā redakcijā", neminot datumu.
(11) Pārredzamības nolūkos attiecīgie grozījumi starptautisko tiesību instrumentos, kas ir iekļauti Kopienas tiesību aktos kuģošanas jomā, ir jāizziņo Kopienā, publicējot tos Eiropas Kopienu Oficiālajā Vēstnesī.
(12) Tomēr ir jāizveido īpaša atbilstības pārbaudes procedūra, lai Komisija pēc apspriešanās ar COSS varētu pieņemt tādus pasākumus, kādi vajadzīgi, lai novērstu risku, ka grozījumi starptautisko tiesību instrumentos nebūs savienojami ar iepriekš minētajiem tiesību aktiem vai Kopienas politiku par kuģošanas drošību, kuģu izraisītā piesārņojuma novēršanu un spēkā esošo sadzīves un darba apstākļu aizsardzību uz kuģa, vai ar šo tiesību aktu mērķiem. Šādai kārtībai ir arī jānovērš iespēja starptautiskiem grozījumiem pazemināt Kopienā sasniegto kuģošanas drošības standartu.
(13) Atbilstības pārbaudes procedūra vienīgi tad ir pilnībā iedarbīga, ja plānotos pasākumus pieņem pēc iespējas ātrāk, bet jebkurā gadījumā, pirms nav beidzies termiņš, kurā stājas spēkā starptautiskie grozījumi. Tādējādi Padomes rīcībā jābūt vienam mēnesim laika, lai reaģētu uz ierosinātajiem pasākumiem saskaņā ar Lēmuma 1999/468/EK 5. panta 6. punktu,
IR PIEŅĒMUŠI ŠO REGULU.
1. pants
Mērķis
Šīs regulas mērķis ir uzlabot 2. panta 2. punktā minēto Kopienas tiesību aktu īstenošanu attiecībā uz kuģošanas drošību, kuģu izraisītā piesārņojuma novēršanu un sadzīves un darba apstākļiem uz kuģa:
a) centralizējot to komiteju uzdevumus, ko izveidoja atbilstoši Kopienas tiesību aktiem kuģošanas jomā un ko šajā regulā aizstāj, izveidojot vienotu Kuģošanas drošības un kuģu izraisītā piesārņojuma novēršanas komiteju, kas pazīstama kā COSS;
b) paātrinot Kopienas tiesību aktu kuģošanas jomā atjaunināšanu un atvieglojot to turpmāku grozīšanu, ņemot vērā 2. panta 1. punktā minēto starptautisko tiesību instrumentu attīstību.
2. pants
Definīcijas
2. "Kopienas tiesību akti kuģošanas jomā" ir turpmāk uzskaitītie spēkā esošie Kopienas tiesību akti:
a) Padomes Regula (EEK) Nr. 613/91;
b) Padomes Direktīva 93/75/EEK;
c) Padomes Regula (EK) Nr. 2978/94;
d) Padomes Direktīva 94/57/EK (1994. gada 22. novembris) par kopīgiem noteikumiem un standartiem attiecībā uz organizācijām, kas pilnvarotas veikt kuģu pārbaudes un apsekojumus, un attiecīgajām darbībām, kuras veic valsts administrācijas jūras lietu jomā [13];
e) Padomes 1995. gada 19. jūnija Direktīva 95/21/EK par ostas valsts kontroli [14];
f) Padomes Regula (EK) Nr. 3051/95;
g) Padomes Direktīva 96/98/EK (1996. gada 20. decembris) par kuģu aprīkojumu [15];
h) Padomes Direktīva 97/70/EK (1997. gada 11. decembris), ar ko nosaka saskaņotu drošības režīmu zvejas kuģiem, kuru garums ir 24 metri vai lielāks [16];
i) Padomes Direktīva 98/18/EK (1998. gada 17. marts) par pasažieru kuģu drošības noteikumiem un standartiem [17];
j) Padomes Direktīva 98/41/EK (1998. gada 18. jūnijs) par to personu reģistrāciju, kas atrodas uz pasažieru kuģiem, kuri kursē uz Kopienas dalībvalstu ostām vai no tām [18];
k) Padomes Direktīva 1999/35/EK (1999. gada 29. aprīlis) par obligāto apsekojumu sistēmu ro-ro prāmju un ātrgaitas pasažieru kuģu regulārās satiksmes drošībai [19];
l) Eiropas Parlamenta un Padomes Direktīva 2000/59/EK (2000. gada 27. novembris) par ostas iekārtām, kas paredzētas kuģu atkritumu un kravu atlieku uzņemšanai [20];
m) Eiropas Parlamenta un Padomes Direktīva 2001/25/EK (2001. gada 4. aprīlis) par jūrnieku minimālo sagatavotības līmeni [21];
n) Eiropas Parlamenta un Padomes Direktīva 2001/96/EK (2001. gada 4. decembris), ar ko nosaka saskaņotas prasības un procedūras beramkravu kuģu drošai iekraušanai un izkraušanai [22];
o) Eiropas Parlamenta un Padomes Regula (EK) Nr. 417/2002.
3. pants
Komitejas izveide
1. Komisijai palīdz Kuģošanas drošības un kuģu izraisītā piesārņojuma novēršanas komiteja (turpmāk saukta COSS).
2. Ja ir norāde uz šo punktu, tad piemēro Lēmuma 1999/468/EK 5. un 7. pantu, ņemot vērā noteikumus minētā lēmuma 8. pantā.
Lēmuma 1999/468/EK 5. panta 6. punktā paredzētais laikposms ir viens mēnesis.
3. Komiteja pieņem savu reglamentu.
4. pants
Starptautisko tiesību instrumentu grozījumu iekļaušana Kopienas tiesību aktos
Kopienas tiesību aktos kuģošanas jomā piemērojamie starptautisko tiesību instrumenti ir tie starptautisko tiesību instrumenti, kas ir stājušies spēkā, tajā skaitā to visjaunākie grozījumi, izņemot tos grozījumus, uz kuriem neattiecina Kopienas tiesību aktus kuģošanas jomā, kas izriet no atbilstības pārbaudes procedūras, kura noteikta ar 5. pantu.
5. pants
Atbilstības pārbaudes procedūra
1. Šajā regulā un lai samazinātu risku attiecībā uz nesaskaņām starp Kopienas tiesību aktiem kuģošanas jomā un starptautisko tiesību instrumentiem, dalībvalstis un Komisija sadarbojas ar koordinācijas sanāksmju un/vai jebkādu citu piemērotu līdzekļu palīdzību, lai attiecīgi formulētu kopējo nostāju vai pieeju kompetentajos starptautiskajos forumos.
2. Ar šo izveido atbilstības pārbaudes procedūru, lai jebkādu starptautisko tiesību instrumenta grozījumu izslēgtu no Kopienas tiesību aktiem kuģošanas jomā vienīgi tad, ja, balstoties uz Komisijas novērtējumu, ir skaidri redzams risks, ka starptautiskie grozījumi 2. panta 2. punktā minēto regulu vai direktīvu jomā pazeminās kuģošanas drošības standartus, kuģu izraisītā piesārņojuma novēršanu vai darba un sadzīves apstākļu aizsardzību uz kuģa, ko nosaka Kopienas tiesību akti kuģošanas jomā, vai nebūs ar tiem saderīgi.
Atbilstības pārbaudes procedūru var izmantot vienīgi, lai izdarītu grozījumus Kopienas tiesību aktos saistībā ar kuģošanu tajās jomās, uz ko viennozīmīgi attiecas regulatīvā procedūra, un noteikti saskaņā ar Komisijai uzticēto ieviešanas pilnvaru īstenošanas kārtību.
3. Apstākļos, kas minēti 2. punktā, atbilstības pārbaudes procedūru uzsāk Komisija, kura attiecīgā gadījumā var rīkoties pēc dalībvalsts pieprasījuma.
Komisija tūlīt pēc starptautisko tiesību instrumenta grozījuma pieņemšanas nekavējoties iesniedz COSS pasākumu priekšlikumu, lai attiecīgos grozījumus izslēgtu no attiecīgā Kopienas teksta.
Atbilstības pārbaudes procedūru, ieskaitot attiecīgā gadījumā procedūras, kas noteiktas ar Lēmuma 1999/468/EK 5. panta 6. punktu, pabeidz vismaz vienu mēnesi iepriekš, pirms beidzies starptautiski noteiktais laikposms, kurā piekrīt attiecīgajiem grozījumiem, vai paredzētais termiņš, lai stātos spēkā minētie grozījumi.
4. Ja pastāv risks, kas minēts 2. punkta pirmajā daļā, dalībvalstis atbilstības pārbaudes procedūras laikā atturas uzsākt grozījuma iekļaušanu šīs valsts tiesību aktos vai piemērot grozījumu attiecīgajam starptautisko tiesību instrumentam.
6. pants
Informēšana
Visus attiecīgos grozījumus starptautisko tiesību instrumentos, kas ir iekļauti Kopienas tiesību aktos kuģošanas jomā, saskaņā ar 4. un 5. pantu informācijas nolūkos publicē Eiropas Kopienu Oficiālajā Vēstnesī.
7. pants
COSS pilnvaras
COSS īsteno pilnvaras, kuras tai piešķir spēkā esošie Kopienas tiesību akti. Ar 3. panta 2. punktā noteikto procedūru var grozīt 2. panta 2. punktu, lai iekļautu atsauci uz Kopienas tiesību aktiem, ar ko Kuģošanas drošības un kuģu izraisītā piesārņojuma novēršanas komitejai (COSS) uztic īstenošanas pilnvaras un kas stājās spēkā pēc šīs regulas pieņemšanas.
8. pants
Regulas (EK) Nr. 613/91 grozīšana
Regulu (EEK) Nr. 613/91 groza šādi.
1. Regulas 1. panta a) punktu aizstāj ar šādu punktu:
"a) "konvencijas" ir 1974. gada Starptautiskā konvencija par cilvēku dzīvības aizsardzību uz jūras (1974. gada SOLAS konvencija), 1966. gada Starptautiskā konvencija par kravas zīmi (LL66) un Starptautiskā konvencija par kuģu izraisītā jūras piesārņojuma novēršanu (Marpol 73/78) to jaunākajā redakcijā un ar tām saistītas rezolūcijas ar obligātu statusu, ko pieņēmusi Starptautiskā jūrniecības organizācija (SJO)."
2. Regulas 6. un 7. pantu aizstāj ar šādiem pantiem:
"6. pants
1. Komisijai palīdz Kuģošanas drošības un kuģu izraisītā piesārņojuma novēršanas komiteja (COSS), kas izveidota ar 3. pantu Eiropas Parlamenta un Padomes 2002. gada 5. novembra Regulā (EK) Nr. 2099/2002, ar ko izveido Kuģošanas drošības un kuģu izraisītā piesārņojuma novēršanas komiteju (COSS) [23].
2. Ja ir atsauce uz šo punktu, piemēro 5. un 7. pantu Padomes 1999. gada 28. jūnija Lēmumā 1999/468/EK, ar ko nosaka Komisijai piešķirto ieviešanas pilnvaru īstenošanas kārtību [24], ņemot vērā tā 8. panta noteikumus.
Lēmuma 1999/468/EK 5. panta 6. punktā paredzētais laikposms ir divi mēneši.
3. Komiteja pieņem savu reglamentu.
7. pants
Uz grozījumiem starptautisko tiesību instrumentos, kas minēti 1. pantā, var neattiecināt šo direktīvu saskaņā ar Regulas (EK) Nr. 2099/2002 5. pantu."
9. pants
Regulas (EK) Nr. 2978/94 grozīšana
Regulu (EK) Nr. 2978/94 groza šādi.
1. Regulas 3. panta g) punktu aizstāj ar šādu punktu:
"g) "Marpol 73/78"ir Starptautiskā konvencija par kuģu izraisītā piesārņojuma novēršanu (1973), kas grozīta ar tā 1978. gada protokolu, to jaunākajā redakcijā."
2. Regulas 6. pantu papildina ar šādu daļu: "Uz grozījumiem starptautisko tiesību instrumentos, kas minēti 3. pantā, var neattiecināt šo regulu saskaņā ar 5. pantu Eiropas Parlamenta un Padomes 2002. gada 5. novembra Regulā (EK) Nr. 2099/2002, ar ko izveido Kuģošanas drošības un kuģu izraisītā piesārņojuma novēršanas komiteju (COSS) [*] OV L 324, 29.11.2002., 1. lpp.."
3. Regulas 7. pantu aizstāj ar šādu pantu:
"7. pants
1. Komisijai palīdz Kuģošanas drošības un kuģu izraisītā piesārņojuma novēršanas komiteja (COSS), kas izveidota ar Regulas (EK) Nr. 2099/2002 3. pantu.
2. Ja ir atsauce uz šo punktu, piemēro 5. un 7. pantu Padomes 1999. gada 28. jūnija Lēmumā 1999/468/EK, ar ko nosaka Komisijai piešķirto ieviešanas pilnvaru īstenošanas kārtību [*] OV L 184, 17.7.1999., 23. lpp., ņemot vērā tā 8. panta noteikumus.
Lēmuma 1999/468/EK 5. panta 6. punktā paredzētais laikposms ir trīs mēneši.
3. Komiteja pieņem savu reglamentu."
10. pants
Regulas (EK) Nr. 3051/95 grozīšana
Regulu (EK) Nr. 3051/95 groza šādi.
1. Regulas 9. pantu papildina ar šādu daļu: "Uz grozījumiem starptautisko tiesību instrumentos, kas minēti 2. pantā, var neattiecināt šo direktīvu saskaņā ar 5. pantu Eiropas Parlamenta un Padomes 2002. gada 5. novembra Regulā (EK) Nr. 2099/2002, ar ko izveido Kuģošanas drošības un kuģu izraisītā piesārņojuma novēršanas komiteju (COSS) [*] OV L 324, 29.11.2002., 1. lpp.."
2. Regulas 10. pantu aizstāj ar šādu pantu:
"10. pants
1. Komisijai palīdz Kuģošanas drošības un kuģu izraisītā piesārņojuma novēršanas komiteja (COSS), kas izveidota ar Regulas (EK) Nr. 2099/2002 3. pantu.
2. Ja ir atsauce uz šo punktu, piemēro 5. un 7. pantu Padomes 1999. gada 28. jūnija Lēmumā 1999/468/EK, ar ko nosaka Komisijai piešķirto ieviešanas pilnvaru īstenošanas kārtību [*] OV L 184, 17.7.1999., 23. lpp., ņemot vērā tā 8. panta noteikumus.
Lēmuma 1999/468/EK 5. panta 6. punktā paredzētais laikposms ir divi mēneši.
3. Komiteja pieņem savu reglamentu."
11. pants
Regulas (EK) Nr. 417/2002 grozīšana
Regulu (EK) Nr. 417/2002 groza šādi.
2. Regulas 10. panta 1. punktu aizstāj ar šādu punktu:
"1. Komisijai palīdz Kuģošanas drošības un kuģu izraisītā piesārņojuma novēršanas komiteja (COSS), kas izveidota ar 3. pantu Eiropas Parlamenta un Padomes 2002. gada 5. novembra Regulā (EK) Nr. 2099/2002, ar ko izveido Kuģošanas drošības un kuģu izraisītā piesārņojuma novēršanas komiteju (COSS) [*] OV L 324, 29.11.2002., 1. lpp.."
3. Regulas 11. pantam pievieno šādu daļu: "Uz grozījumiem starptautisko tiesību instrumentos, kas minēti 3. pantā, var neattiecināt šo direktīvu saskaņā ar Regulas (EK) Nr. 2099/2002 5. pantu."
12. pants
Šī regula uzliek saistības kopumā un ir tieši piemērojama visās dalībvalstīs. Briselē, 2002. gada 5. novembrī
Komisijas Regula (EK) Nr. 2104/2002
(2002. gada 28. novembris),
ar kuru tiek pielāgotas Padomes Regula (EK) Nr. 577/98 par darbaspēka izlases veida apsekojuma organizēšanu Kopienā un Komisijas Regula (EK) Nr. 1575/2000, ar ko ievieš Padomes Regulu (EK) Nr. 577/98 attiecībā uz izglītības un apmācības mainīgo lielumu sarakstu un to kodifikāciju, kuri jāizmanto datu pārsūtīšanā, sākot ar 2003. gadu
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1998. gada 9. marta Regulu (EK) Nr. 577/98 par darbaspēka izlases veida apsekojuma organizēšanu Kopienā [1], kurā grozījumi izdarīti ar Eiropas Parlamenta un Padomes Regulu (EK) Nr. 1991/2002 [2], un jo īpaši tās 4. panta 3. punktu,
tā kā:
(1) Sakarā ar tehnisko paņēmienu un priekšstatu attīstību, jo īpaši attiecībā uz atšķirību starp oficiālo izglītību un citiem mācību veidiem un klasifikācijas izmantošanu izglītības un apmācības jomās, vajag pielāgot izglītības un apmācības mainīgo lielumu sarakstu, kas noteikta 4. panta 1. punkta h) apakšpunktā Regulā (EK) Nr. 577/98.
(2) Līdz ar to jāpielāgo to mainīgo lielumu kodifikācija, kas noteikta Komisijas 2000. gada 19. jūlija Regulas (EK) Nr. 1575/2000 [3] pielikumā. Jaunais saraksts un kodifikācija jāievieš jau 2003. gadā, lai garantētu pilnīgu savietojamību ar 2003. gada mūžizglītības ad hoc moduli [4].
(3) Šajā regulā paredzētie pasākumi saskan ar atzinumu, ko sniegusi Statistikas programmu komiteja, kas izveidota ar Padomes Lēmumu 89/382/EEK, Euratom [5].
IR PIEŅĒMUSI ŠO REGULU.
1. pants
4. panta 1. punkta h) apakšpunktu Padomes Regulā (EEK) Nr. 577/98 aizstāj ar šādu:
"h) izglītība un apmācība:
piedalīšanās oficiālajā izglītībā vai apmācībā iepriekšējo četru nedēļu laikā
- līmenis,
- joma;
piedalīšanās kursos un citos mācību pasākumos iepriekšējo četru nedēļu laikā
- kopējais ilgums,
- pēdējo kursu vai mācību pasākuma mērķis,
- pēdējo mācību joma,
- piedalīšanās pēdējā mācību pasākumā darba laikā;
izglītības pakāpe
- augstākais veiksmīgi pabeigtais izglītības vai apmācības līmenis,
- šī augstākā izglītības un apmācības līmeņa joma,
- gads, kad šis augstākais līmenis ir veiksmīgi pabeigts."
2. pants
Izglītības un apmācības mainīgo lielumu kodifikācija, kas, sākot ar 2003. gadu, jāizmanto datu pārsūtīšanā un ir noteikta šīs regulas pielikumā, aizvieto attiecīgos mainīgos, kas ir ietverti Komisijas Regulas (EK) Nr. 1575/2000 pielikumā.
3. pants
Šī regula stājas spēkā divdesmitajā dienā pēc tās publicēšanas Eiropas Kopienu Oficiālajā Vēstnesī.
Komisijas Lēmums
(2002. gada 23. decembris),
ar ko īsteno Padomes Regulu (EEK) Nr. 1612/68 attiecībā uz darba piedāvājumu un pieprasījumu apkopošanu un apmierināšanu
(Dokuments attiecas uz EEZ)
(2003/8/EK)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1968. gada 15. oktobra Regulu (EEK) Nr. 1612/68 par darba ņēmēju brīvu pārvietošanos Kopienā [1], kurā jaunākie grozījumi izdarīti ar Regulu (EEK) Nr. 2434/92 [2], un jo īpaši tās 44. pantu,
tā kā:
(1) Ir panākts liels progress kopš sācis darboties Eiropas Nodarbinātības dienestu tīkls (EURES), ko izveidoja ar Komisijas Lēmumu 93/569/EEK [3], lai īstenotu Padomes Regulu (EEK) Nr. 1612/68.
(2) Ņemot vērā pieredzi, kas iegūta kopš 1993. gada, un ņemot vērā un nostiprinot jaunākos sasniegumus EURES vidē, tīkla darbība tagad ir jāpastiprina un pilnībā jāintegrē dalībvalstu nodarbinātības dienestu darbībā. Pašreizējais atbildības sadalījums un lēmumu pieņemšanas procedūras jāpārstrādā.
(3) Tā kā gaidāma Eiropas Savienības paplašināšanās, pilnībā jāņem vērā EURES īstenošana pievienošanās valstīs, nodrošinot arī turpmāku sistēmas efektivitāti un vadāmību.
(4) Jāņem vērā arī iespējas, ko sniedz jaunākie informācijas un komunikāciju tehnoloģiju rīki turpmākai ar rīkiem nodrošināto dienestu darbības uzlabošanai un racionalizēšanai.
(5) Šim nolūkam EURES jānostabilizē un jānostiprina kā galvenais mobilitātes uzraudzības instruments, lai atbalstītu darba ņēmēju brīvu pārvietošanos un integrēšanos Eiropas darba tirgū un lai informētu pilsoņus par Kopienas attiecīgajiem tiesību aktiem.
(6) Jāatbalsta profesionālā un ģeogrāfiskā mobilitāte saskaņā ar Eiropas nodarbinātības stratēģiju, lai ieviestu profesionālo iemaņu un mobilitātes rīcības plānu [4] un Padomes 2002. gada 3. jūnija rezolūciju tai pašā jautājumā [5].
(7) Skaidrības labad ir ieteicams atjaunot Eiropas Nodarbinātības dienestu tīklu, tomēr precīzāk definējot tā sastāvu, struktūru un funkcijas. Šis process saistīts ar Lēmuma 93/569/EEK aizstāšanu ar citu lēmumu.
(8) Šajā lēmumā paredzētie pasākumi ir saskaņā ar atzinumu, ko sniegusi Darba ņēmēju pārvietošanās brīvības tehniskā komiteja,
IR PIEŅĒMUSI ŠO LĒMUMU.
1. pants
EURES tīkls
Komisija, dalībvalstu nodarbinātības dienesti un visi citi iespējamie attiecīgo valstu partneri izveido Eiropas dienestu tīklu ar nosaukumu EURES (Eiropas Nodarbinātības dienesti), kas paredzēts, lai veicinātu informācijas apmaiņu un sadarbību, kura paredzēta Regulas (EEK) Nr. 1612/68 II daļā.
2. pants
Mērķi
EURES veicina Regulas (EEK) Nr. 1612/68 II daļas noteikumu koordinētu ieviešanu. Tie atbalsta Eiropas nodarbinātības stratēģiju un stiprina Eiropas vienoto tirgu.
Darba meklētāju, darba ņēmēju un darba devēju interesēs EURES jo īpaši cenšas veicināt:
a) atvērtu un visiem pieejamu Eiropas darba tirgu attīstīšanu;
b) starptautisku, starpreģionālu un pārrobežu apmaiņu ar informāciju par brīvajām darba vietām un darba pieteikumiem;
c) pārredzamību un apmaiņu ar informāciju par Eiropas darba tirgiem, tostarp dzīves apstākļiem un iespējām profesionālo iemaņu apgūšanā;
d) metodoloģiju un šim mērķim paredzēto indikatoru attīstību.
3. pants
Sastāvs
EURES veido:
a) EURES locekļi, kas ir saskaņā ar Regulas (EEK) Nr. 1612/68 13. panta 2. punktu dalībvalstu iecelti īpaši dienesti, un Eiropas Koordinācijas birojs atbilstīgi šīs regulas 21., 22., 23. pantam, un
b) Regulas (EEK) Nr. 1612/68 17. panta 1. punktā paredzētie EURES partneri, proti:
i) dalībvalstu reģionālie nodarbinātības dienesti;
ii) pierobežas apgabalu atbildīgie nodarbinātības dienesti;
iii) specializēti nodarbinātības dienesti, kas paziņoti Komisijai saskaņā ar Regulas (EEK) Nr. 1612/68 17. panta 2. punktu.
Šajās kategorijās ietilpst arodbiedrības un darba devēju organizācijas, kuras izraudzījušies EURES locekļi.
4. pants
Eiropas Koordinācijas biroja nozīme
Komisijas Nodarbinātības un sociālo lietu ģenerāldirektorāts ir atbildīgs par Eiropas Koordinācijas biroja vadīšanu.
Eiropas Koordinācijas birojs (še turpmāk "EURES Koordinācijas birojs") uzrauga atbilstību Regulas (EEK) Nr. 1612/68 II daļas noteikumiem un palīdz tīklam realizēt tā darbības.
Tas jo īpaši uzņemas:
a) analizēt ģeogrāfisko un profesionālo mobilitāti un attīstīt vispārēju virzību uz mobilitāti saskaņā ar Eiropas nodarbinātības stratēģiju;
b) formulēt saskaņotu visaptverošu virzību un atbilstīgus pasākumus, kas vajadzīgi, lai veicinātu sadarbību un koordināciju starp dalībvalstīm;
c) veikt visaptverošu uzraudzību un EURES darbības novērtēšanu, kā arī pārbaudīt, vai EURES tiek realizēts saskaņā ar Regulu (EEK) Nr. 1612/68 un šo lēmumu.
5. pants
EURES logotips
EURES akronīmu izmanto vienīgi darbībām, kas tiek veiktas EURES ietvaros. To ilustrē ar standarta logotipu, ko veido grafisks attēls.
Logotipu reģistrē kā Kopienas preču zīmi Iekšējā tirgus saskaņošanas birojā (OHIM). To var izmantot EURES locekļi un partneri.
6. pants
Augsta līmeņa stratēģijas grupa
Ar šo ir izveidota Augsta līmeņa stratēģijas grupa, kuras sastāvā ir EURES locekļu vadītāji un kuru vada Komisijas pārstāvis. Tā palīdz Komisijai veicināt un uzraudzīt EURES attīstību.
Komisija konsultē Augsta līmeņa stratēģijas grupu jautājumos par šajā lēmumā minēto dienestu un darbību stratēģisko plānošanu, attīstību, īstenošanu, uzraudzību un novērtēšanu, tostarp par:
a) EURES Hartu saskaņā ar 8. panta 2. punktu;
b) EURES pamatnostādnēm saskaņā ar 9. panta 1. punktu;
c) Komisijas gada pārskata projektu, kas paredzēts Regulas (EEK) Nr. 1612/68 19. panta 1. punktā;
d) Komisijas divu gadu pārskatu, ko tā iesniedz Eiropas Parlamentam, Padomei un Ekonomikas un sociālo lietu komitejai, kā to nosaka Regulas (EEK) Nr. 1612/68 19. panta 3. punkts.
Eiropas darba devēju un darba ņēmēju organizācijas vadītājus uzaicina piedalīties grupas sanāksmēs.
Grupa nosaka savas darba metodes un pieņem reglamentu. Parasti to divreiz gadā sasauc priekšsēdētājs. Tā sniedz savus atzinumus ar vienkāršu balsu vairākumu.
EURES Koordinācijas birojs nodrošina sekretariāta pakalpojumus.
7. pants
Darba grupa
Lai saņemtu palīdzību EURES darbību attīstībā, īstenošanā un uzraudzībā, EURES Koordinācijas birojs izveido darba grupu, kura sastāv no EURES vadītājiem, kas pārstāv katru no EURES locekļiem. EURES Koordinācijas birojs uzaicina Eiropas darba devēju un darba ņēmēju pārstāvjus un attiecīgos gadījumos citu EURES partneru un ekspertu pārstāvjus apmeklēt darba grupas sanāksmes.
8. pants
EURES Harta
1. EURES Koordinācijas birojs pēc apspriešanās ar EURES Augsta līmeņa stratēģijas grupu, ko izveido ar šā lēmuma 6. pantu, pieņem EURES Hartu saskaņā ar procedūrām, kuras izklāstītas Regulas (EEK) Nr. 1612/68 14. panta 2. punktā, 15. panta 2. punktā, 22. panta 1. punkta a), b) un c) apakšpunktā un 23. pantā.
2. Pamatojoties uz to, ka informācijai par visām brīvajām darba vietām un darba pieteikumiem, ko jebkurš EURES loceklis un partneris darījis zināmus atklātībai, jābūt pieejamai visā Kopienā, EURES Hartai jo īpaši jāparedz:
a) to darbību apraksts, kuras veic EURES locekļi un partneri, tostarp:
i) darbā iekārtošana, tostarp klientu — darba meklētāju, darba ņēmēju vai darba devēju — personiska konsultēšana;
ii) starptautiskas un pārrobežu sadarbības attīstība, tostarp sadarbība ar nodarbinātības un sociālajiem dienestiem, darba devējiem un darba ņēmējiem un citām attiecīgām iestādēm, lai uzlabotu darba tirgu darbību, to integrāciju un panāktu uzlabotu mobilitāti;
iii) koordinētas uzraudzības veicināšana un mobilitātes šķēršļu, profesionālo iemaņu pārsvara un nepietiekamības, kā arī migrācijas plūsmas novērtēšanas veicināšana;
b) EURES sistēmas darbības mērķi, piemērojamie kvalitātes standarti, kā arī EURES locekļu un partneru saistības, kuras iekļauj:
i) EURES locekļu atbilstošo darba piedāvājumu datu bāzu integrāciju EURES brīvu darba vietu apmaiņas mehānismā līdz noteiktam termiņam;
ii) tādas informācijas veidu (piemēram, informācija par darba tirgu, dzīves un darba apstākļiem, darba piedāvājumiem un pieprasījumu, mobilitātes šķēršļiem), kura tiem ir jāpiegādā klientiem un pārējam tīklam;
iii) EURES personālam nepieciešamo apmācību un kvalifikācijas paaugstināšanu, kā arī nosacījumus un procedūras ierēdņu vizīšu organizēšanai un iecelšanai amatā;
iv) darbības plānu, tostarp īpašu noteikumu par EURES pārrobežu darbībām, izstrādi, iesniegšanu EURES Koordinācijas birojam un izpildi;
v) EURES logotipa izmantošanas nosacījumus EURES locekļiem un partneriem;
vi) EURES darbību uzraudzības un novērtējuma principus;
c) procedūras, kas vajadzīgas, lai izveidotu vienotu sistēmu un kopīgus modeļus apmaiņai ar informāciju par darba tirgu un mobilitāti EURES tīklā, kā paredzēts Regulas (EEK) Nr. 1612/68 14., 15. un 16. pantā, tostarp to informāciju par darba un studiju iespējām Eiropas Savienībā, kura jāiekļauj integrētā darba mobilitātes informācijas tīmekļa vietnē.
9. pants
Pamatnostādnes un darbības plāns
1. Saskaņā ar EURES Hartu, kas paredzēta 8. pantā, un apspriežoties ar EURES Augsta līmeņa stratēģijas grupu, kas paredzēta 6. pantā, EURES Koordinācijas birojs nosaka pamatnostādnes EURES darbībai triju gadu laikposmam.
Pamatnostādnēs ir iekļauti nosacījumi par jebkuru finansiālo palīdzību, kuru Kopiena var sniegt saskaņā ar 4. punktu.
2. Pamatojoties uz pamatnostādnēm, EURES locekļi iesniedz savu atbilstīgo darbības plānu laikposmam, uz kuru attiecas EURES Koordinācijas biroja pamatnostādnes. Darbības plānā precizē:
a) galvenās darbības, kas jāveic EURES locekļiem tīkla ietvaros, tostarp starptautiskas, pārrobežu un nozaru darbības, kas paredzētas Regulas (EEK) Nr. 1612/68 17. pantā;
b) cilvēku un finanšu resursus, kas atvēlēti Regulas (EEK) Nr. 1612/68 II daļas īstenošanai;
c) plānoto darbību uzraudzības un novērtēšanas pasākumus, tostarp informāciju, kas ik gadu jānosūta Komisijai.
Darbības plānā iekļauj arī iepriekšējā laikposmā paveikto darbību un sasniegtā progresa novērtējumu.
3. EURES Koordinācijas birojs pārbauda darbības plānus un informāciju, kas nosūtīta to īstenošanai, lai novērtētu to atbilstību Regulas (EEK) Nr. 1612/68 II daļas pamatnostādnēm un noteikumiem. Šā novērtējuma rezultātus saskaņā ar minētās regulas 19. panta 1. punktu ik gadu analizē kopā ar EURES locekļiem un iekļauj Komisijas divu gadu ziņojumā Eiropas Parlamentam, Padomei un Ekonomikas un sociālo lietu komitejai, kā to nosaka minētās Regulas 19. panta 3. punkts.
4. Komisija var piešķirt finansiālu palīdzību darbības plāna īstenošanai saskaņā ar noteikumiem, kuri reglamentē attiecīgos budžeta resursus.
10. pants
Atcelšana
Ar šo Lēmums 93/569/EEK ir atcelts. To tomēr turpina piemērot darbībām, attiecībā uz kurām pieteikums iesniegts pirms šā lēmuma stāšanās spēkā.
11. pants
Piemērošanas datums
Šo lēmumu piemēro no 2003. gada 1. marta.
12. pants
Adresāti
Šis lēmums ir adresēts dalībvalstīm.
Eiropas Parlamenta un Padomes Direktīva 2003/24/EK
(2003. gada 14. aprīlis),
ar ko groza Padomes Direktīvu 98/18/EK par pasažieru kuģu drošības noteikumiem un standartiem
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, jo īpaši tā 80. panta 2. punktu,
ņemot vērā Komisijas priekšlikumu [1],
ņemot vērā Eiropas Ekonomikas un sociālo lietu komitejas atzinumu [2],
apspriedusies ar Reģionu komiteju,
rīkojoties saskaņā ar Līguma 251. pantā izklāstīto procedūru [3],
tā kā:
(1) Padomes Direktīva 98/18/EK (1998. gada 17. marts) par pasažieru kuģu drošības noteikumiem un standartiem [4] ievieš vienotu dzīvības un īpašuma drošības līmeni uz jaunajiem un esošajiem pasažieru kuģiem un ātrgaitas pasažieru kuģiem, ja abas kuģu kategorijas veic vietējos reisus, un nosaka sarunu procedūru starptautiskā līmenī nolūkā saskaņot noteikumus pasažieru kuģiem, kas veic starptautiskus reisus.
(2) Jūras teritoriju noteikšana ir būtiska, lai noteiktu Direktīvas 98/18/EK piemērošanu dažādām pasažieru kuģu klasēm. Direktīvā ietverta procedūra jūras teritoriju saraksta publicēšanai, kuras īstenošana praksē ir izrādījusies sarežģīta. Tādēļ ir vajadzīgs noteikt funkcionālu un pārredzamu procedūru, kas ļauj efektīvi uzraudzīt attiecīgās direktīvas ieviešanu.
(3) Lai saskaņotu drošības līmeni, ko attiecina uz pasažieru kuģiem Kopienas teritorijā, ir jāsvītro Grieķijai dotās atkāpes, kas attiecas uz drošības prasību piemērošanas grafiku.
(4) Eiropas Parlamenta un Padomes Direktīva 2003/25/EK (2003. gada 14. aprīlis) par īpašām stabilitātes prasībām ro-ro pasažieru kuģiem [5] ievieš stingrākas stabilitātes prasības ro-ro pasažieru kuģiem, kas sniedz starptautiskus pakalpojumus uz un no Kopienas ostām, un šie uzlabotie noteikumi jāattiecina arī uz noteiktām šādu kuģu kategorijām, kas veic vietējos reisus tādos pašos jūras apstākļos. Šo stabilitātes prasību nepiemērošana var būt par pamatu ro-ro pasažieru kuģu pakāpeniskai izņemšanai no aprites pēc dažiem gadiem.
(5) Tā kā var būt nepieciešams ro-ro pasažieru kuģiem veikt strukturālus pārveidojumus, lai atbilstu īpašajām stabilitātes prasībām, šo prasību ieviešana jāveic dažu gadu laikā, lai skartajai nozares daļai dotu pietiekamu laiku atbilstības nodrošināšanai; šai nolūkā esošajiem kuģiem jāparedz pakāpeniskas ieviešanas grafiks. Šim pakāpeniskās ieviešanas grafikam nav jāskar īpašās stabilitātes prasības jūras teritorijās, uz kurām attiecas 1996. gada 28. februāra Stokholmas līguma pielikumi.
(6) Elastīgi un ātri jāņem vērā izmaiņas, kas veiktas attiecīgajos starptautiskajos instrumentos, tādos kā Starptautiskās jūrniecības organizācijas (SJO) konvencijās, protokolos, kodeksos un rezolūcijās.
(7) Pamatojoties uz Direktīvu 98/18/EK, SJO Jūrniecības drošības komitejas rezolūcijas MSC 36 (63) 1994. gada 20. maija Starptautiskais ātrgaitas kuģu drošības kodekss attiecas uz visiem ātrgaitas pasažieru kuģiem, kas veic vietējos un starptautiskos reisus. SJO ir pieņēmusi jaunu ātrgaitas kuģu kodeksu, Starptautisko ātrgaitas kuģu drošības kodeksu 2000 (2000. gada HSC kodekss), kas ietver SJO Kuģniecības drošības komitejas 2000. gada 5. decembra Rezolūciju MSC 97(73), kas attiecas uz visiem ātrgaitas kuģiem, kuri būvēti no 2002. gada 1. jūlija. Ir svarīgi nodrošināt Direktīvas 98/18/EK elastīgu atjaunināšanu, lai piemērotu šos uzlabojumus starptautiskā līmenī, kā arī ātrgaitas pasažieru kuģiem, kas apkalpo vietējos reisus.
(8) Ir svarīgi piemērot atbilstošus pasākumus, lai sekmētu cilvēku ar kustību traucējumiem drošu nokļūšanu uz kuģiem un ātrgaitas pasažieru kuģiem, kas veic vietējos reisus dalībvalstīs.
(9) Tādēļ vajadzīgi attiecīgi grozījumi Direktīvā 98/18/EK,
IR PIEŅĒMUŠI ŠO DIREKTĪVU.
1. pants
Ar šo Direktīvu 98/18/EK groza šādi.
1. Direktīvas 2. pantu papildina ar šādiem punktiem:
"ea) "ro-ro pasažieru kuģis" ir kuģis, kurš pārvadā vairāk kā 12 pasažierus, kuram ir ro-ro kravas telpas vai īpašas kategorijas telpas, kā noteikts Regulas II-2/A/2 I pielikumā."
"ha) "vecums" ir kuģa vecums, izteikts gadu skaitā pēc tā nodošanas dienas."
"w) "cilvēki ar kustību traucējumiem" ir jebkuri cilvēki, kam ir īpašas grūtības izmantot sabiedrisko transportu, tostarp vecāki cilvēki, invalīdi, cilvēki ar maņu orgānu traucējumiem un cilvēki, kuri izmanto braucamkrēslus, grūtnieces un personas ar maziem bērniem."
2. Direktīvas 4. panta 2. punktu aizstāj ar šādu punktu:
"2. Katra dalībvalsts:
a) izveido un, kad vajadzīgs, atjaunina tās jurisdikcijā esošo jūras teritoriju sarakstu, nosakot robežas zonām, kurās notiek reisi visu gadu un, ja vajadzīgs, kurās ar ierobežojumiem notiek periodiski noteikto klašu kuģu reisi, pamatojoties uz 1. punktā noteiktajiem kuģu klašu kritērijiem;
b) publicē sarakstu publiskā datu bāzē, kas pieejama kompetentas jūrniecības iestādes tīmekļa vietnē;
c) Komisijai dara zināmu šādas informācijas atrašanās vietu un tajā veiktās izmaiņas.";
3. Direktīvā iekļauj šādus pantus.
"6.a pants
Ro-ro pasažieru kuģu stabilitātes prasības un pakāpeniska izņemšana no aprites
1. Visiem A, B un C klases ro-ro pasažieru kuģiem, kuru ķīlis ir uzlikts vai kuri ir līdzīgā konstruēšanas posmā 2004. gada 1. oktobrī vai pēc tam, jāatbilst 6., 8. un 9. pantam Eiropas Parlamenta un Padomes Direktīvā 2003/25/EK (2003. gada 14. aprīlis) par īpašām stabilitātes prasībām ro-ro pasažieru kuģiem [6].
2. Visiem A, B un C klases ro-ro pasažieru kuģiem, kuru ķīlis ir uzlikts vai kuri ir līdzīgā konstruēšanas posmā līdz 2004. gada 1. oktobrim, jāatbilst Direktīvas 2003/25/EK 6., 8. un 9. panta prasībām no 2010. gada 1. oktobra, ja vien tie netiek izņemti no aprites no šā datuma vai vēlāk, kad tie ir 30 gadu veci, bet ne vēlāk kā 2015. gada 1. oktobrī.
6.b pants
Drošības prasības attiecībā uz cilvēkiem ar kustību traucējumiem
1. Dalībvalsts nodrošina atbilstošu pasākumu piemērošanu, kas pamatojas cik iespējams uz III pielikumā noteiktajām pamatnostādnēm, lai sekmētu cilvēku ar kustību traucējumiem drošu piekļūšanu visiem A, B un C klases pasažieru kuģiem un visiem ātrgaitas pasažieru kuģiem, kurus izmanto kā sabiedrisko transportu un kuru ķīlis ir uzlikts vai kuri ir līdzīgā konstruēšanas posmā 2004. gada 1. oktobrī vai pēc tam.
2. Par III pielikumā minēto pamatnostādņu īstenošanu dalībvalstis sadarbojas un apspriežas ar organizācijām, kuras pārstāv cilvēkus ar kustību traucējumiem.
3. A, B, C un D klases pasažieru kuģu un ātrgaitas pasažieru kuģu, kurus izmanto kā sabiedrisko transportu un kuru ķīlis uzlikts vai kuri ir līdzīgā konstruēšanas posmā līdz 2004. gada 1. oktobrim, pārveidošanas nolūkā dalībvalstis piemēro III pielikumā minētās pamatnostādnes, ciktāl tas ir saprātīgi un pieņemami no saimnieciskā viedokļa.
Dalībvalstis nosaka valsts rīcības plānu, kā šādiem kuģiem un ātrgaitas kuģiem tiek piemērotas šīs pamatnostādnes. Dalībvalstis nosūta plānu Komisijai ne vēlāk kā līdz 2005. gada 17. maijam.
4. Dalībvalstis ziņo Komisijai par šī panta īstenošanu attiecībā uz visiem pasažieru kuģiem, kas minēti 1. punktā, pasažieru kuģiem, kas minēti 3. punktā un sertificēti pārvadāt vairāk nekā 400 pasažieru, un visiem ātrgaitas pasažieru kuģiem ne vēlāk kā līdz 2006. gada 17. maijam."
4. Pievieno III pielikumu, kā noteikts pielikumā.
2. pants
No 2005. gada 1. janvāra atceļ Direktīvas 98/18/EK 6. panta 3. punkta g) apakšpunktu.
3. pants
Dalībvalstīs stājas spēkā normatīvie un administratīvie akti, kas vajadzīgi, lai līdz 2004. gada 17. novembrim izpildītu šo direktīvu. Dalībvalstis par to tūlīt informē Komisiju.
Kad dalībvalstis pieņem šos pasākumus, tajos iekļauj atsauci uz šo direktīvu vai šādu atsauci pievieno to oficiālajai publikācijai. Dalībvalstis nosaka metodes, kā izdarīt šādu atsauci.
4. pants
Komisijas Direktīva 2003/26/EK
(2003. gada 3. aprīlis),
ar ko tehnikas attīstībai pielāgo Eiropas Parlamenta un Padomes Direktīvu 2000/30/EK attiecībā uz komerciālo transportlīdzekļu ātruma ierobežošanas ierīcēm un izplūdes gāzu emisiju
(dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Parlamenta un Padomes Direktīvu 2000/30/EK (2000. gada 6. jūnijs) par Kopienā izmantotu komerciālo transportlīdzekļu tehniskām pārbaudēm uz ceļiem [1], jo īpaši tās 8. pantu,
tā kā:
(1) Direktīva 2000/30/EK attiecas uz tiesisku regulējumu komerciālo transportlīdzekļu tehnisko pārbaužu veikšanai uz ceļiem neatkarīgi no tā, vai tie pārvadā pasažierus vai kravu. Atbilstoši šai direktīvai, dalībvalstīm jāpapildina ikgadējā tehniskā apskate ar negaidītām komerciālo transportlīdzekļu parku reprezentējošas daļas pārbaudēm uz to ceļiem katru gadu.
(2) Uz tehniskās apskates jomu attiecas Padomes Direktīva 96/96/EK (1996. gada 20. decembris) par dalībvalstu tiesību aktu tuvināšanu attiecībā uz mehānisko transportlīdzekļu un to piekabju tehniskajām apskatēm [2], kurā jaunākie grozījumi izdarīti ar Komisijas Direktīvu 2001/11/EK [3], kas attiecas uz regulāru tehniskās apskates veikšanu, un ar Direktīvu 2000/30/EK, ko piemēro smago komerciālo transportlīdzekļu tehniskajām pārbaudēm uz ceļiem. Abās direktīvās tehniskos pielāgojumus veic viena un tā pati komiteja un vienā un tajā pašā kārtībā.
(3) Direktīva 96/96/EK ir tikusi grozīta, nosakot stingrākas emisijas robežas dažu kategoriju mehāniskajiem transportlīdzekļiem un ātruma ierobežošanas ierīču funkcionālo pārbaudi smagajiem komerciālajiem transportlīdzekļiem. Lai būtu viendabība ar minēto direktīvu, arī Direktīva 2000/30/EK jāpielāgo tā, lai iekļautu tajā jaunus tehniskos noteikumus, sevišķi iekļaujot iebūvētas diagnostikas sistēmas (OBD) un ātruma ierobežošanas ierīces tehnisko pārbaužu uz ceļiem darbības jomā. Ir vajadzīgs arī atjaunināt Direktīvu 2000/30/EK (kopā ar Direktīvu 96/96/EK), lai iekļautu tajās pārskatītās emisijas testēšanas robežvērtības dažu kategoriju mehāniskajiem transportlīdzekļiem.
(4) Šīs direktīvas noteikumi ir saskaņā ar atzinumu, ko sniegusi ar Direktīvas 96/96/EEK 8. pantu izveidotā Komiteja pielāgošanai tehnikas attīstībai,
IR PIEŅĒMUSI ŠO DIREKTĪVU.
1. pants
Direktīvas 2000/30/EK I un II pielikumu groza saskaņā ar šīs direktīvas pielikumu.
2. pants
1. Dalībvalstīs stājas spēkā normatīvi un administratīvi akti, kas vajadzīgi, lai vēlākais līdz 2004. gada 1. janvārim nodrošinātu atbilstību šai direktīvai. Dalībvalstis par to tūlīt informē Komisiju.
Kad dalībvalstis pieņem minētos noteikumus, tajos ietver norādi uz šo direktīvu vai šādu norādi pievieno to oficiālajai publikācijai. Dalībvalstis nosaka, kā izdarāma šāda norāde.
2. Dalībvalstis dara Komisijai zināmus to savu tiesību aktu noteikumus, ko tās pieņēmušas jomā, kuru reglamentē šī direktīva.
3. pants
Eiropas Parlamenta un Padomes Direktīva 2003/30/EK
(2003. gada 8. maijs)
par biodegvielas un citu atjaunojamo veidu degvielas izmantošanas veicināšanu transportā
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu un jo īpaši tā 175. panta 1. punktu,
ņemot vērā Komisijas priekšlikumu [1],
ņemot vērā Ekonomikas un sociālo lietu komitejas atzinumu [2],
ņemot vērā Reģionu komitejas atzinumu [3],
saskaņā ar Līguma 251. pantā noteikto procedūru [4],
tā kā:
(1) Eiropadome Gēteborgas sanāksmē 2001. gada 15. un 16. jūnijā pieņēma lēmumu par ilgtspējīgas attīstības Kopienas stratēģiju, ko veido pasākumu komplekss, kurā ietilpst arī biodegvielas izstrādāšana un ieviešana.
(2) Dabas resursi, pie kuriem pieder nafta, gāze un cietais kurināmais un kuru apdomīga un racionāla izmantošana, kas minēta Līguma 174. panta 1. punktā, ir ne tikai būtiski enerģijas avoti, bet arī galvenie oglekļa dioksīda emisiju avoti.
(3) Tomēr ir dažādu veidu biomasa, ko iegūst no lauksaimniecības un mežsaimniecības produktiem, kā arī no mežsaimniecības, mežrūpniecības un pārtikas rūpniecības atlikumiem un atkritumiem un ko varētu izmantot biodegvielas ražošanai.
(4) Transporta nozare patērē vairāk nekā 30 % no Kopienas kopējā enerģijas patēriņa, un tam ir tendence palielināties, radot oglekļa dioksīda emisiju pieaugumu, un pēc pievienošanās Eiropas Savienībai kandidātvalstīs šis palielinājums procentuāli būs lielāks.
(5) Komisijas Baltajā grāmata "Eiropas transporta politika 2010. gadam: laiks izlemt" paredz, ka transporta radīto CO2 emisiju apjoms laikā no 1990. līdz 2010. gadam palielināsies par 50 %, sasniedzot aptuveni 1113 miljonus tonnu, un to galvenais avots ir autotransports, kas rada 84 % no visām ar transporta darbību saistāmajām CO2 emisijām. Tāpēc Baltā grāmata, ņemot vērā ar ekoloģiju saistītus apsvērumus, aicina samazināt transporta nozares atkarību no naftas (pašlaik 98 %), izmantojot alternatīvās degvielas, piemēram, biodegvielu.
(6) Plašāka biodegvielas izmantošana transportā ir daļa no to pasākumu kompleksa, kas nepieciešami, lai izpildītu Kioto protokola prasības, un no kompleksas politikas papildu saistību ievērošanai šajā ziņā.
(7) Aizvien plašāka biodegvielu izmantošana transportā, kas neizslēdz citas iespējamās alternatīvās degvielas, tostarp automašīnām paredzētās sašķidrinātās naftas gāzes un sašķidrinātas dabasgāzes izmantošana, ir viens no paņēmieniem, kā Kopienai samazināt atkarību no enerģijas importa un tā ietekmi uz transportā izmantojamās degvielas tirgu, tādējādi garantējot energoapgādes drošību vidējā termiņā un ilgtermiņā. Tomēr šis apsvērums nekādi nemazina nepieciešamību izpildīt Kopienas tiesību aktu prasības attiecībā uz degvielas kvalitāti, transporta līdzekļu radītajām emisijām un gaisa kvalitāti.
(8) Tehnoloģiju attīstības dēļ lielākajai daļai pašlaik Eiropas Savienībā ekspluatācijā esošo transportlīdzekļu bez problēmām var izmantot degvielas maisījumus ar nelielu biodegvielas saturu. Jaunākās tehnoloģiskās izstrādes radījušas iespēju izmantot degvielas maisījumus ar lielāku biodegvielas saturu. Dažās valstīs jau izmanto maisījumus, kuros biodegvielas saturs ir 10 % un lielāks.
(9) Pilsētu autotransporta parks var izmantot biodegvielu lielākā koncentrācijā. Vairākās lielpilsētās pilsētas transportam jau izmanto tīru biodegvielu, un dažkārt tādējādi uzlabojot pilsētu teritorijās gaisa kvalitāti. Tāpēc turpmāk dalībvalstis varētu veicināt biodegvielu izmantošanu sabiedriskajam transportam.
(10) Biodegvielas izmantošanas veicināšana transportā ir vērsta uz plašāku biomasas lietošanu, tā veicina biodegvielu plašāku izstrādāšanu turpmāk, vienlaikus neizslēdzot citus alternatīvās degvielas variantus, jo īpaši ūdeņraža izmantošanu.
(11) Dalībvalstu īstenotajā pētniecības politikā, kas attiecas uz biodegvielu plašāku izmantošanu, jāiekļauj ūdeņradis, veltot tam lielu uzmanību, un jāveicina tā izmantošana, ņemot vērā Kopienas attiecīgās pamatprogrammas.
(12) Īpašos gadījumos par biodegvielu var izmantot nerafinētu vai rafinētu, ķīmiski nemodificētu tīru augu eļļu, ko spiežot, ekstrahējot vai ar līdzvērtīgu paņēmienu iegūst no eļļas augiem, ja tā ir piemērota izmantojamo motoru tipam un ja tā atbilst emisijas prasībām.
(13) Lai jauno veidu degviela iegūtu plašāku patērētāju un transportlīdzekļu ražotāju ievērību un tādējādi iekļūtu tirgū, tai jāatbilst atzītiem tehniskiem standartiem. Tehniskie standarti ir pamatā arī prasībām attiecībā uz emisijām un to uzraudzības pasākumiem. Var rasties grūtības nodrošināt jauno degvielas veidu atbilstību pašlaik spēkā esošajiem tehniskajiem standartiem, kas lielā mērā ir izstrādāti ierastajiem fosilās degvielas veidiem. Saglabājot ekoloģisko īpašību prasības, Komisijai un standartizācijas iestādēm aktīvi jāuzrauga attiecīgās norises un jāpielāgo un jāizstrādā standarti, kas saistīti ar jauno biodegvielas veidu gaistamību.
(14) Motoru optimālas efektivitātes nodrošināšanai transportā izmantotajam bioetanolam un biodīzeļdegvielai gan tīrā veidā, gan maisījumos jāatbilst noteiktiem kvalitātes standartiem. Ir konstatēts, ka biodīzeļdegvielai, kas izmatojama dīzeļmotoriem un kas iegūta esterificēšanas procesā, var piemērot Eiropas Standartizācijas komitejas (CEN) standartu prEN 14214 par taukskābju metilesteriem. Tāpēc CEN jāizstrādā attiecīgie standarti citu veidu biodegvielai, ko Eiropas Savienībā izmanto transportlīdzekļos.
(15) Veicinot biodegvielu izmantošanu ilgtspējīgas lauksaimniecības un mežsaimniecības praksē, kas noteikta kopējo lauksaimniecības politiku reglamentējošajos noteikumos, varētu radīt jaunas iespējas ilgtspējīgai lauku apvidu attīstībai saskaņā ar lauksaimniecības politiku, kas ir vairāk uz tirgu orientēta un labāk atbilst Eiropas tirgus prasībām, palielinot attiecībā uz lauku dzīves labklājību un daudzfunkcionālu lauksaimniecību, un varētu radīt jaunu tirgu inovatīviem lauksaimniecības produktiem gan jau esošajās, gan nākamajās dalībvalstīs.
(16) Padome 1998. gada 8. jūnija rezolūcijā [5] apstiprinājusi Komisijas stratēģiju un rīcības plānu attiecībā uz atjaunojamiem enerģijas avotiem un pieprasījusi veikt konkrētus pasākumus biodegvielu nozarē.
(17) Komisijas Zaļajā grāmatā "Par Eiropas stratēģiju drošai energoapgādei" izvirzīts mērķis līdz 2020. gadam autotransporta nozarē 20 % no fosīlās degvielas patēriņa aizstāt ar alternatīvajām degvielām.
(18) Alternatīvās degvielas varēs iekļūt tirgū tikai tad, ja tās būs plaši pieejamas un konkurētspējīgas.
(19) Eiropas Parlaments 1998. gada 18. jūnija rezolūcijā [6] aicinājis piecu gadu laikā palielināt biodegvielu tirgus daļu līdz 2 %, izmantojot pasākumu kompleksu, kurā ietilpst atbrīvojums no nodokļiem un finansiāla palīdzība pārstrādes uzņēmumiem, kā arī noteikums naftas pārstrādes uzņēmumiem izmantot zināmu daļu biodegvielas.
(20) Optimālais paņēmiens biodegvielu daļas palielināšanai valsts un Kopienas tirgū ir atkarīgs no resursiem un izejvielām, valsts un Kopienas politikas attiecībā uz biodegvielu izmantošanas veicināšanu, nodokļu sistēmas, kā arī pienācīgas visu ieinteresēto personu iesaistīšanas.
(21) Valsts politikas biodegvielu izmantošanas veicināšanai nedrīkst aizliegt tādu degvielu brīvu apriti, kas atbilst Kopienas tiesību aktos noteiktajām saskaņotajām vides specifikācijām.
(22) Biodegvielu ražošanas un izmantošanas veicināšana varētu dod zināmu ieguldījumu, lai samazinātu atkarību no enerģijas importa un siltumnīcas efektu izraisošo gāzu izmeši. Turklāt biodegvielas gan tīrā veidā, gan maisījumos principā var lietot esošajos transportlīdzekļos, izmantojot esošo transportlīdzekļu degvielas sadales sistēmu. Biodegvielas jaukšana ar fosilajām degvielām varētu veicināt cenu pazemināšanos Kopienas izplatīšanas sistēmā.
(23) Dalībvalstis nevar pienācīgi sasniegt ierosinātās rīcības mērķus, proti, ieviest vispārīgos principus, kas paredz pārdot un izplatīt minimālo biodegvielu procentuālo daļu, jo darbības mēroga un ietekmes dēļ labāk tos var sasniegt Kopienas līmenī, tāpēc Kopiena var pieņemt pasākumus saskaņā ar Līguma 5. pantā izklāstīto subsidiaritātes principu. Saskaņā ar minētajā pantā noteikto samērīguma principu šī direktīva neparedz neko tādu, kas nav vajadzīgi šī mērķa sasniegšanai.
(24) Jāveicina zinātniskie pētījumi un tehnoloģiju izstrāde biodegvielu noturības jomā.
(25) Lai izlemtu, vai ir lietderīgi palielināt biodegvielu izmantošanu attiecībā pret parastajām degvielām, līdztekus biodegvielas lietošanai jāveic detalizēta ietekmes uz vidi, ekonomiskās un sociālās ietekmes analīze.
(26) Jāparedz iespēja ātri pielāgot biodegvielu sarakstu, atjaunojamo veidu degvielu procentuālo daļu, kā arī biodegvielu ieviešanas grafiku transporta līdzekļu degvielas tirgū, to pielāgojot tehnikas attīstībai un rezultātiem, kas gūti ietekmes uz vidi novērtējuma ieviešanas pirmajā posmā.
(27) Jāievieš pasākumi, kas vērsti uz drīzu kvalitātes standartu izstrādāšanu biodegvielai, kura izmantojama autotransportam gan tīrā veidā, gan maisījumos ar parasto degvielu. Lai gan atkritumu bioloģiski noārdāmās frakcijas ir potenciāls izejvielu avots biodegvielas ražošanai, nosakot kvalitātes standartus, jāņem vērā atkritumu iespējamais piesārņojums, lai nepieļautu iespējas kādiem komponentiem radīt transportlīdzekļu bojājumus vai izraisīt kaitīgas emisijas.
(28) Sekmējot biodegvielas izmantošanas veicināšanu, visās dalībvalstīs jāievēro izvirzītie apgādes drošības un ekoloģiskie mērķi un attiecīgie politikas mērķi un pasākumi. Šādi rīkojoties, dalībvalstis var apsvērt biodegvielas izmantošanas iespēju publiskošanas ekonomiski efektīvākos paņēmienus.
(29) Šīs direktīvas īstenošanai vajadzīgie pasākumi jāpieņem saskaņā ar Padomes Lēmumu 1999/468/EK (1999. gada 28. jūnijs), ar ko nosaka Komisijai piešķirto ieviešanas pilnvaru īstenošanas kārtību [7],
IR PIEŅĒMUŠI ŠO DIREKTĪVU.
1. pants
Šīs direktīvas mērķis ir veicināt biodegvielas un citu atjaunojamo veidu degvielas izmantošanu, aizstājot dalībvalstu transportā izmantojamo dīzeļdegvielu un benzīnu, lai īstenotu tādus mērķus kā saistību izpilde attiecībā uz klimata izmaiņām, videi nekaitīgas, drošas piegādes un atjaunojamas enerģijas avotu izmantošanas veicināšana.
2. pants
1. Šajā direktīvā ir spēkā šādas definīcijas:
a) "biodegviela" ir transportā izmantojamā šķidrā vai gāzveida degviela, ko iegūst no biomasas;
b) "biomasa" ir bioloģiski noārdāmā frakcija lauksaimniecības, mežsaimniecības un ar to saistīto nozaru produktos, atkritumos un atliekās (tostarp augu un dzīvnieku izcelsmes vielas), kā arī bioloģiski noārdāmo frakcija rūpniecības un sadzīves atkritumos;
c) "cita atjaunojamo veidu degviela" ir tāda degviela, izņemot biodegvielu, ko iegūst no Direktīvā 2001/77/EK [8] definētajiem atjaunojamiem enerģijas avotiem un ko var izmantot transportam;
d) "energoietilpība" ir degvielas zemākā siltumspēja.
2. Par biodegvielu uzskatāmi vismaz šādi produkti:
a) "bioetanols": etanols, ko iegūst no biomasas un/vai atkritumu bioloģiski noārdāmās frakcijas un ko izmanto par biodegvielu;
b) "biodīzeļdegviela": metilesteris, ko iegūst no augu eļļas vai dzīvnieku taukiem, kam ir dīzeļdegvielas īpašības un ko var izmantot par biodegvielu;
c) "biogāze:" gāzdegviela, ko iegūst no biomasas un/vai bioloģiski noārdāmām atkritumu frakcijām un ko var attīrīt, līdz tās kvalitāte ir līdzvērtīga dabasgāzes kvalitātei, un ko izmanto par biodegvielu, vai gāzģeneratora gāze;
d) "biometanols": metanols, ko iegūst no biomasas un ko var izmantot par biodegvielu;
e) "biodimetilēteris": dimetilēteris, ko iegūst no biomasas un ko var izmantot par biodegvielu;
f) "bio-ETBE (etil-terc-butilēteris)": ETBE, ko iegūst no bioetanola. Bio-ETBE tilpuma daļa, ko uzskata par biodegvielu, ir 47 %;
g) "bio-MTBE (metil-terc — butilēteris)": no biometanola iegūta degviela. Bio-MTBE tilpuma daļa, ko uzskata par biodegvielu, ir 36 %;
h) "sintētiskā biodegviela": sintētiskie ogļūdeņraži vai sintētisko ogļūdeņražu maisījumi, ko iegūst no biomasas;
i) "bioūdeņradis": ūdeņradis, ko iegūst no biomasas un/vai atkritumu bioloģiski noārdāmajām frakcijām un ko var izmantot par biodegvielu;
j) "tīra augu eļļa": augu eļļa, ko spiežot, ekstrahējot vai ar līdzvērtīgu paņēmienu iegūst no eļļas augiem, nerafinēta vai rafinēta, tomēr ķīmiski nemodificēta, piemērota attiecīgu veidu motoriem, emisijas prasībām atbilstīga.
3. pants
1. a) Dalībvalstis nodrošina, lai to tirgū laistu biodegvielas un citu atjaunojamo veidu degvielas minimālo daudzumu, un tālab nosaka orientējošos valsts mērķus.
b) i) Šo mērķu kontrolskaitlis ir 2 % no visa tā benzīna un dīzeļdegvielas kopējās energoietilpības, kas transporta vajadzībām laisti to tirgū līdz 2005. gada 31. decembrim.
ii) šo mērķu kontrolskaitlis ir 5,75 % no visa tā benzīna un dīzeļdegvielas kopējās energoietilpības, kas transporta vajadzībām laisti to tirgū līdz 2010. gada 31. decembrim.
2. Biodegvielu var ražot kādā no šādiem veidiem:
a) īpašajiem transporta degvielas kvalitātes standartiem atbilstīga gan tīrās biodegviela, gan minerālās izcelsmes degviela ar augstu biodegvielas koncentrāciju;
b) tādi biodegvielas maisījumi ar naftas produktiem, kuri atbilst attiecīgajām Eiropas normām, kas nosaka tehniskās specifikācijas attiecībā uz transporta degvielu (EN 228 un EN 590);
c) šķidrumi, ko iegūst no biodegvielas, piemēram, ETBE (etil-terc — butilēters), un kura biodegvielas masas daļa atbilst 2. panta 2. punktā norādītajai.
3. Dalībvalstis uzrauga, kādas sekas rodas, ja īpaši nepielāgotiem sērijveida transportlīdzekļiem izmanto biodegvielas un dīzeļdegvielas maisījumus, kuros biodegvielas ir vairāk nekā 5 %, un vajadzības gadījumā veic pasākumus, lai tiktu izpildītas attiecīgo Kopienas tiesību aktu prasības attiecībā uz emisijas standartiem.
4. Veicot pasākumos, dalībvalstīm jāņem vērā klimatiskie apstākļi un dažādu veidu biodegvielas un citu atjaunojamo veidu degvielas ekoloģiskā bilance, un tās var dot priekšroku to veidu degvielas izmantošanas veicināšanai, kuriem ir ļoti laba un ekonomiski efektīva ekoloģiskā bilance, ņemot vērā arī to konkurētspēju un piegādes drošību.
5. Dalībvalstis nodrošina, lai sabiedrībai tiktu sniegta informācija par biodegvielas un citu atjaunojamo veidu degvielas pieejamību. Ja maisījumos ar naftas produktiem biodegvielas daudzums pārsniedz 5 % taukskābju metilestera robežvērtību vai 5 % bioetanola robežvērtību, tirdzniecības vietām paredz īpašu marķējumu.
4. pants
1. Dalībvalstis katru gadu līdz 1. jūlijam iesniedz Komisijai ziņojumu par:
- pasākumiem, kas veikti, lai veicinātu biodegvielas vai citu atjaunojamo veidu degvielas izmantošanu ar nolūku aizstāt dīzeļdegvielu un benzīnu transporta vajadzībām,
- valsts resursiem, kas piešķirti, lai iegūtu biomasu enerģijas ražošanai citām nozarēm, izņemot transportu, un
- iepriekšējā gadā tirgū laistās transporta degvielas kopējo apjomu un tīras biodegvielas vai biodegvielas maisījumu, kā arī citu atjaunojamo veidu degvielas daļu. Ja vajadzīgs, dalībvalstis sniedz ziņojumu par izņēmuma apstākļiem attiecībā uz to jēlnaftas vai naftas produktu piedāvājumu, kuri ietekmējuši tirdzniecību ar biodegvielu un citu atjaunojamo veidu degvielu.
Pirmajā ziņojumā pēc šīs direktīvas spēkā stāšanās dalībvalstis norāda pirmajam posmam pieņemto valsts orientējošo mērķu līmeni. Ziņojumā par 2006. gadu dalībvalstis norāda otrajam posmam pieņemtos orientējošos mērķus.
Šajos ziņojumos jāpamato valsts mērķu atšķirības no 3. panta 1. punkta b) apakšpunktā noteiktajiem kontrolskaitļiem, ņemot vērā šādus elementus:
a) tādus objektīvos faktorus kā ierobežotās iespējas ražot biodegvielu no biomasas konkrētajā valstī;
b) resursus, kas piešķirti biomasas ieguvei enerģijas ražošanai citām nozarēm, izņemot transportu, kā arī valsts degvielas tirgu tehniskās un klimatiskās īpatnības;
c) valsts politiku attiecībā uz salīdzināmu resursu piešķiršanu citu tādu transportā izmantojamo degvielas veidu ražošanai, kam izmanto atjaunojamo enerģijas avotus un kas atbilst šīs direktīvas mērķiem.
2. Ne vēlāk kā 2006. gada 31. decembrī un pēc tam reizi divos gados Komisija sagatavo novērtējuma ziņojumu Eiropas Parlamentam un Padomei par stāvokli attiecībā uz biodegvielas un citu atjaunojamo veidu degvielas izmantošanu dalībvalstīs.
Šajā ziņojumā ietver vismaz šādu informāciju:
a) ziņas par to pasākumu ekonomisko efektivitāti, kurus veikušas dalībvalstis, lai veicinātu biodegvielas un citu atjaunojamo veidu degvielas izmantošanu;
b) ekonomiskos aspektus un ietekmi uz vidi, kas saistīti ar biodegvielas un citu atjaunojamo veidu degvielas daļas turpmāku palielināšanu;
c) biodegvielas un citu atjaunojamo veidu degvielas aprites ciklu perspektīvu, lai norādītu iespējamos pasākumus, kā turpmāk veicināt to degvielas veidu izmantošanu, kas ir klimatam un videi nekaitīgi un kas var kļūt konkurētspējīgi un ekonomiski efektīvi;
d) informāciju par biodegvielas ražošanai izmantojamo lauksaimniecības kultūru noturību, jo īpaši par zemes izmantošanu, lauksaimnieciskās ražošanas intensitāti, augsekām un pesticīdu lietošanu;
e) novērtējumu par to, kā biodegvielas un citu atjaunojamo veidu degvielas izmantošana atšķirīgi ietekmē klimata izmaiņas un CO2 emisiju samazināšanos;
f) pārskatu par citām ilgtermiņa energoefektivitātes paaugstināšanas iespējām transporta nozarē.
Pamatojoties uz šo ziņojumu, Komisija vajadzības gadījumā iesniedz priekšlikumus Eiropas Parlamentam un Padomei par 3. panta 1. punktā noteikto mērķu sistēmas pārskatīšanu. Ja minētajā ziņojumā secināts, ka orientējošie mērķi var būt nesasniedzami, jo ir nepamatoti un/vai nesaskan ar jaunākajām zinātnes atziņām, šos priekšlikumus orientē uz valsts mērķiem, piemērotā veidā, iespējams, paredzot noteikt kādus obligātus mērķus.
5. pants
Uzskaitījumu šīs direktīvas 2. panta 2. punktā var pielāgot tehnikas attīstībai saskaņā ar procedūru, kas minēta 6. panta 2. punktā. Pielāgojot minēto uzskaitījumu, jāņem vērā biodegvielas ietekme uz vidi.
6. pants
1. Komisijai palīdz komiteja.
2. Ja ir atsauce uz šo punktu, tad piemēro Lēmuma 1999/468/EK 5. un 7. pantu, ņemot vērā minētā lēmuma 8. panta noteikumus.
Lēmuma 1999/468/EK 5. panta 6. punktā noteiktais termiņš ir trīs mēneši.
3. Komiteja pieņem savu reglamentu.
7. pants
1. Dalībvalstīs stājas spēkā normatīvi un administratīvi akti, kas vajadzīgi, lai ne vēlāk kā 2004. gada 31. decembrī izpildītu šīs direktīvas prasības. Par to dalībvalstis tūlīt informē Komisiju.
Kad dalībvalstis pieņem minētos pasākumus, tajos ietver atsauci uz šo direktīvu, vai arī šādu atsauci pievieno to oficiālai publikācijai. Dalībvalstis nosaka paņēmienus, kā izdarīt šādas atsauces.
2. Dalībvalstis dara Komisijai zināmus to savu tiesību aktu noteikumus, ko tās pieņem jomā, uz kuru attiecas šī direktīva.
8. pants
Šī direktīva stājas spēkā dienā, kad to publicē Eiropas Savienības Oficiālajā Vēstnesī.
9. pants
Šī direktīva ir adresēta dalībvalstīm. Briselē, 2003. gada 8. maijā
Komisijas Direktīva 2003/60/EK
(2003. gada 18. jūlijs),
ar ko groza pielikumus Padomes Direktīvām 76/895/EEK, 86/362/EEK, 86/363/EEK un 90/642/EEK attiecīgi par konkrētu pesticīdu atlieku maksimālo pieļaujamo daudzumu noteikšanu labībā un uz tās, dzīvnieku izcelsmes pārtikas produktos un uz tiem, kā arī noteiktos augu izcelsmes produktos, ietverot augļus un dārzeņus, un uz tiem
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1976. gada 23. novembra Direktīvu 76/895/EEK par pesticīdu atlieku maksimālo pieļaujamo daudzumu noteikšanu augļos un dārzeņos un uz tiem [1], kurā jaunākie grozījumi izdarīti ar Komisijas Direktīvu 2002/79/EK [2], un jo īpaši tās 5. pantu,
ņemot vērā Padomes 1986. gada 24. jūlija Direktīvu 86/362/EEK par pesticīdu atlieku maksimālo pieļaujamo daudzumu noteikšanu labībā un uz tās [3], kurā jaunākie grozījumi izdarīti ar Direktīvu 2002/79/EK, un jo īpaši tās 10. pantu,
ņemot vērā Padomes 1986. gada 24. jūlija Direktīvu 86/363/EEK par pesticīdu atlieku maksimālo pieļaujamo daudzumu noteikšanu dzīvnieku izcelsmes pārtikas produktos un uz tiem [4], kurā jaunākie grozījumi izdarīti ar Direktīvu 2000/79/EK, un jo īpaši tās 10. pantu,
ņemot vērā Padomes 1990. gada 27. novembra Direktīvu 90/642/EEK par pesticīdu atlieku maksimālo pieļaujamo daudzumu noteikšanu noteiktos augu izcelsmes produktos un uz tiem, ietverot augļus un dārzeņus [5], kurā jaunākie grozījumi izdarīti ar Komisijas Direktīvu 2002/100/EK [6], un jo īpaši tās 7. pantu,
ņemot vērā Padomes 1991. gada 15. jūlija Direktīvu 91/414/EEK par augu aizsardzības līdzekļu laišanu tirgū [7], kurā jaunākie grozījumi izdarīti ar Komisijas Direktīvu 2003/39/EK [8], un jo īpaši tās 4. panta 1. punkta f) apakšpunktu,
tā kā:
(1) Esošās aktīvās vielas – amitrols, dikvats, izoproturons un etofumezāts – tika iekļautas Padomes Direktīvas 91/414/EEK I pielikumā attiecīgi ar Komisijas Direktīvām 2001/21/EK [9], 2002/18/EK [10] un 2002/37/EK [11].
(2) Jaunās aktīvās vielas – fenheksamīds, acibenzolar-S-metils, ciklanilīds, piraflufēnetils, iprovalikarbs, prosulfurons, sulfosulfurons, cinidonetils, cihalofopbutils, famoksadons, florasulams, metalaksils-M, pikolinafēns un fluminoksazīns – tika iekļautas Padomes Direktīvas 91/414/EEK I pielikumā ar Komisijas Direktīvām 2001/28/EK [12], 2001/87/EK [13], 2002/48/EK [14], 2002/64/EK [15] un 2002/81/EK [16].
(3) Minētās aktīvās vielas iekļāva Direktīvas 91/414/EEK I pielikumā, pamatojoties uz tās informācijas izvērtējumu, kura iesniegta attiecībā uz ierosināto pielietojumu. Informāciju attiecībā uz šo pielietojumu saskaņā ar Direktīvas 91/414/EEK 4. panta 1. punkta f) apakšpunktu iesniedza dažas dalībvalstis. Pieejamā informācija tiek pārskatīta, un tā ir pietiekama, lai noteiktu dažus atlieku maksimālos pieļaujamos daudzumus.
(4) Ja nav noteikts Kopienas MRL vai pagaidu MRL, dalībvalstis augu aizsardzības līdzekļus, kuros ir šādas aktīvās vielas, drīkst apstiprināt tikai, ja tās saskaņā ar Direktīvas 91/414/EEK 4. panta 1. punkta f) apakšpunktu ir noteikušas valsts pagaidu MRL.
(5) Par aktīvajām vielām – hlorfenapiru, fentina acetātu un fentina hidroksīdu – ar Komisijas Lēmumiem 2001/697/EK [17], 2002/478/EK [18] un 2002/479/EK [19] attiecīgi tika nolemts tās neiekļaut Direktīvas 91/414/EEK I pielikumā. Minētie lēmumi paredz, ka šādas aktīvās vielas saturošu augu aizsardzības līdzekļu lietošana Kopienā vairs nav atļauta. Tādēļ visas pesticīdu atliekas, kas rodas minēto augu aizsardzības līdzekļu lietošanas dēļ, jāuzskaita Direktīvu 86/362/EEK, 86/363/EEK un 90/642/EEK pielikumos, lai radītu iespēju atbilstīgi uzraudzīt un kontrolēt to lietošanas aizliegumu, kā arī lai aizsargātu patērētājus.
(6) Lai īstenotu tiesisko paļāvību attiecībā uz esošajiem izmantojamo pesticīdu krājumiem, Komisijas lēmumos par neiekļaušanu tika paredzēta pakāpeniska lietojuma pārtraukšana, un ir lietderīgi noteikt, ka MRL, ar kuriem pauž nodomu nepieļaut attiecīgās vielas izmantošanu Kopienā, nepiemēro, iekams nav beidzies pakāpeniskas lietojuma pārtraukšanas periods attiecībā uz konkrēto vielu.
(7) Kopienas maksimālos pieļaujamos atlieku daudzumus (MRL), kā arī Pārtikas kodeksa ieteiktos daudzumus nosaka un novērtē, ievērojot līdzīgas procedūras. Dikvatam un fentinam (acetātam vai hidroksīdam) kodeksa MRL ir ierobežots skaitlis. Uzskata, ka to MRL ir noteikts šajā direktīvā. Savukārt kodeksā iekļautos MRL, ko drīzā nākotnē ieteiks atcelt, vērā neņēma. Izvērtējot to MRL radītos riskus patērētājiem, kas izstrādāti, pamatojoties uz MRL kodeksu, riski nav konstatēti, ja izmanto toksikoloģiskos beigu punktus, kuru pamatojums ņemts no Komisijai pieejamiem pētījumiem.
(8) Tehniskos un zinātniskos vērtējumus, kas attiecas uz šādu aktīvo vielu iekļaušanu Direktīvas 91/414/EEK I pielikumā, pabeidza Komisijas pārskata ziņojumu veidā. Vērtējuma ziņojumi minētajām vielām tika pabeigti datumos, kuri noteikti Komisijas direktīvās, uz kurām atsaucas 1. un 2. apsvērumā, un Komisijas lēmumos, uz kuriem atsaucas 5. apsvērumā. Šajos ziņojumos noteica pieļaujamo diennakts devu (PDD) un vajadzības gadījumā akūto standartdevu (ASD). To, kā ar attiecīgo aktīvo vielu apstrādāti pārtikas produkti ietekmē patērētājus visā viņu dzīves laikā, novērtēja saskaņā ar Kopienas procedūrām. Ņemot vērā arī Pasaules Veselības organizācijas publicētās pamatnostādnes [20] un Augu zinātniskās komitejas atzinumu par izmantotajām metodēm [21], secināja, ka ieteiktie maksimālie pieļaujamie daudzumi neizraisa minēto PDD vai ASD pārsniegšanu.
(9) Lai nodrošinātu, ka patērētājus atbilstoši aizsargā no to atlieku iedarbības, kas rodas no neatļautas augu aizsardzības līdzekļu lietošanas, attiecīgajām produkta/pesticīda kombinācijām jānosaka pagaidu MRL līdz ar zemāko analītiskās noteikšanas robežu.
(10) Šādu pagaidu MRL noteikšana Kopienā neliedz dalībvalstīm noteikt pagaidu MRL šīs direktīvas vielām saskaņā ar Direktīvas 91/414/EEK 4. panta 1. punkta f) apakšpunktu un VI pielikumu. Uzskata, ka četru gadu laikposms ir pietiekams, lai atļautu attiecīgās aktīvās vielas turpmāku izmantošanu. Pēc tam pagaidu MRL jākļūst par galīgo.
(11) Tādēļ visas pesticīdu atliekas, kas rodas minēto augu aizsardzības līdzekļu izmantošanas dēļ, jāiekļauj Direktīvu 86/362/EEK, 86/363/EEK un 90/642/EEK pielikumos, lai ļautu pienācīgi uzraudzīt un kontrolēt to pielietojumu aizliegumu, kā arī lai aizsargātu patērētāju. Tāpēc attiecīgi jāgroza pielikumi Direktīvām 86/362/EEK, 86/363/EEK un 90/642/EEK.
(12) Lai noteiktu maksimālo pieļaujamo pesticīdu atlieku daudzumu dikvatam Kopienā, Direktīvas 76/895/EEK noteikumi ir jāiestrādā Direktīvās 86/362/EEK, 86/363/EEK un 90/642/EEK, jāsvītro šie noteikumi Direktīvā 76/895/EEK un jāgroza daži no minētiem noteikumiem, ņemot vērā zinātnes un tehnikas attīstību, kā arī izmaiņas pielietojumā un atļaujās gan valstīs, gan Kopienā.
(13) Šī direktīva ir saskaņā ar Pastāvīgās pārtikas aprites un dzīvnieku veselības komitejas atzinumu,
IR PIEŅĒMUSI ŠO DIREKTĪVU.
1. pants
Direktīvas 76/895/EEK II pielikumā svītro ierakstus, kas attiecas uz dikvatu.
2. pants
Direktīvas 86/362/EEK II pielikuma A daļai pievieno šīs direktīvas I pielikumā norādītos maksimālos pieļaujamos pesticīdu atlieku daudzumus.
3. pants
Direktīvas 86/363/EEK II pielikuma A un B daļai pievieno šīs direktīvas II un III pielikumā norādītos maksimālos pieļaujamos pesticīdu atlieku daudzumus.
4. pants
Direktīvas 90/642/EEK II pielikumam pievieno šīs direktīvas IV pielikumā norādītos maksimālos pieļaujamos pesticīdu atlieku daudzumus.
5. pants
Dalībvalstīs stājas spēkā normatīvi un administratīvi akti, kas vajadzīgi, lai panāktu atbilstību šai direktīvai vēlākais līdz 2003. gada 30. jūnijam, izņemot noteikumus attiecībā uz fentina hidroksīdu, fentina acetātu un hlorfenapiru, kam jāstājas spēkā no 2004. gada 30. jūnija. Dalībvalstis par to tūlīt informē Komisiju.
Tās piemēro minētos noteikumus no 2003. gada 1. jūlija, izņemot noteikumus attiecībā uz fentina hidroksīdu, fentina acetātu un hlorfenapiru, kurus tās piemēro no 2004. gada 1. jūlija.
Kad dalībvalstis pieņem minētos noteikumus, tajos ietver atsauci uz šo direktīvu vai šādu atsauci pievieno to oficiālajai publikācijai. Dalībvalstis nosaka, kā izdarāma šāda atsauce.
6. pants
Šī direktīva stājas spēkā divdesmitajā dienā pēc publicēšanas Eiropas Savienības Oficiālajā Vēstnesī.
7. pants
Šī direktīva ir adresēta dalībvalstīm.
Komisijas Regula (EK) Nr. 568/2003
(2003. gada 28. marts),
ar kuru labo holandiešu un angļu valodas redakcijas Regulā (EK) Nr. 2603/1999, kas paredz noteikumus pārejai uz Padomes Regulā (EK) Nr. 1257/1999 noteikto lauku attīstības atbalstu
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Padomes 1999. gada 17. maija Regulu (EK) Nr. 1257/1999 par Eiropas Lauksaimniecības virzības un garantiju fonda (ELVGF) atbalstu lauku attīstībai un par atsevišķu regulu grozīšanu un atcelšanu [1], jo īpaši tās 53. panta 1. punktu,
tā kā:
(1) Holandiešu un angļu valodas redakcijās Komisijas Regulā (EK) Nr. 2603/1999 [2], kurā jaunākie grozījumi izdarīti ar Regulu (EK) Nr. 2055/2001 [3], ir vairākas kļūdas. Tāpēc šo valodu redakcijas ir jālabo.
(2) Šajā regulā noteiktie pasākumi ir saskaņā ar Lauksaimniecības struktūru un lauku attīstības pārvaldības komitejas atzinumu,
IR PIEŅĒMUSI ŠO REGULU.
1. Attiecas tikai uz holandiešu valodas redakciju.
2. pants
Šī regula stājas spēkā dienā, kad to publicē Eiropas Savienības Oficiālajā Vēstnesī.
Komisijas Regula (EK) Nr. 1053/2003
(2003. gada 19. jūnijs),
ar ko groza Eiropas Parlamenta un Padomes Regulu (EK) Nr. 999/2001 attiecībā uz ātrās diagnostikas testiem
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Parlamenta un Padomes 2001. gada 22. maija Regulu (EK) Nr. 999/2001, kurā izklāstīti noteikumi dažu transmisīvo sūkļveida encefalopātiju profilaksei, kontrolei un apkarošanai [1], kurā jaunākie grozījumi izdarīti ar Komisijas Regulu (EK) Nr. 260/2003 [2], un jo īpaši tās 23. pantu,
tā kā:
(1) Saistībā ar minēto regulu Regulā (EK) Nr. 999/2001 ir uzskaitītas transmisīvo sūkļveida encefalopātiju nacionālās references laboratorijas. Grieķija ir izraudzījusies citu nacionālo references laboratoriju.
(2) Regulā (EK) Nr. 999/2001 arī uzskaitīti apstiprinātie ātrās diagnostikas testi TSE kontrolei.
(3) Uzņēmējsabiedrība, kas laiž pārdošanā vienu no apstiprinātajiem ātrās diagnostikas testiem TSE kontrolei, ir paziņojusi Komisijai par savu nodomu piešķirt tam jaunu tirdzniecības nosaukumu.
(4) Zinātniskās vadības komiteja savā 2003. gada 6. un 7. marta atzinumā iesaka iekļaut sarakstā divus jaunus ātrās diagnostikas testus, kas apstiprināti govju sūkļveida encefalopātijas (GSE) kontrolei. Abu šo testu ražotāji ir ieguvuši datus, kas liecina, ka tos var izmantot arī aitu TSE kontrolei.
(5) Lai nodrošinātu apstiprinātajiem ātrās diagnostikas testiem nemainīgu efektivitāti arī pēc apstiprināšanas, ir jāparedz, kādā veidā izdarāmas iespējamās izmaiņas pārbaudes norisē vai protokolā.
(6) Tādēļ attiecīgi jāgroza Regula (EK) Nr. 999/2001.
(7) Šajā regulā paredzētie pasākumi ir saskaņā ar Pastāvīgās pārtikas aprites un dzīvnieku veselības komitejas atzinumu,
IR PIEŅĒMUSI ŠO REGULU.
1. pants
Regulas (EK) Nr. 999/2001 X pielikumu groza saskaņā ar šīs regulas pielikumu.
2. pants
Šī regula stājas spēkā divdesmitajā dienā pēc publicēšanas Eiropas Savienības Oficiālajā Vēstnesī.
Komisijas Regula (EK) Nr. 1139/2003
(2003. gada 27. jūnijs),
ar ko groza Eiropas Parlamenta un Padomes Regulu (EK) Nr. 999/2001 attiecībā uz uzraudzības programmu un īpašo riska materiālu
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Parlamenta un Padomes 2001. gada 22. maija Regulu (EK) Nr. 999/2001, ar ko paredz noteikumus konkrētu transmisīvo sūkļveida encefalopātiju profilaksei, kontrolei un apkarošanai [1], kurā jaunākie grozījumi izdarīti ar Komisijas Regulu (EK) Nr. 1003/2003 [2], un jo īpaši tās 23. pantu,
tā kā:
(1) Regula (EK) Nr. 999/2001 paredz noteikumus transmisīvo sūkļveida encefalopātiju (TSE) uzraudzībai aitās un kazās, tostarp tādu dzīvnieku izlases uzraudzībai, kas nav nokauti lietošanai pārtikā. Ir vajadzīgs noskaidrot šīs dzīvnieku grupas definīciju, lai aizvairītos no neatbilstošas paraugu atlases.
(2) Regula (EK) Nr. 999/2001 paredz apkarošanas pasākumus pēc apstiprinājuma par aitu un kazu saslimšanu ar TSE. Paredzētie testi jāveic dzīvniekiem, kas nokauti šo pasākumu sakarā, lai iegūtu epidemioloģisko informāciju.
(3) Pastāv teorētiska iespēja, ka aitu un kazu populācijā var būt sastopama GSE. Ar parastām metodēm šajos dzīvniekos nav iespējams atšķirt GSE no skrepi slimības infekcijas. Inficētspējas līmenis līkumainajā zarnā abām šīm slimībām ir ievērojams jau infekcijas sākuma stadijā. Piesardzības pasākumu nolūkos visu vecumu aitu un kazu līkumainās zarnas jāiekļauj īpašo riska materiālu sarakstā.
(4) Savā 2002. gada 7. un 8. novembra atzinumā par TSE inficētspējas izplatīšanos atgremotāju audos Zinātniskās vadības komiteja (ZVK) ieteica uzskatīt, ka visu vecumu liellopu mandeles rada govju sūkļveida encefalopātijas (GSE) risku.
(5) ZVK noteikusi, ka, lai izvairītos no jebkāda riska inficēties ar GSE, jāizvairās no inficēšanās ar centrālās nervu sistēmas audu un mandeļu materiālu, iegūstot liellopu galvas gaļu un mēles lietošanai pārtikā.
(6) tas, kādā stāvoklī galvas atrodas, galvenokārt ir atkarīgs no to rūpīgas apstrādes un priekšējā audu kanāla un lielā pakauša cauruma drošas noslēgšanas, jābūt kontroles sistēmām lopkautuvēs un it īpaši apstiprinātos gaļas sadalīšanas uzņēmumos.
(7) noteikumi par liemeņu, pusliemeņu un ceturtdaļliemeņu, kas nesatur citu īpašo riska materiālu kā tikai mugurkaulāju, nosūtīšanu uz citām dalībvalstīm bez to iepriekšējas piekrišanas, jāattiecina arī uz pusliemeņiem, kas sadalīti ne vairāk kā trīs vairumtirdzniecības izcirtņos, lai atspoguļotu faktisko tirdzniecību dalībvalstu starpā.
(8) Eiropas Parlamenta un Padomes [3] Regula (EK) Nr. 1774/2002, kura grozīta ar Komisijas Regulu (EK) Nr. 808/2003 [4], ar ko paredz dzīvnieku veselības un sabiedrības veselības aizsardzības noteikumus attiecībā uz visu dzīvnieku izcelsmes blakusproduktu, kuri nav paredzēti lietošanai pārtikā, savākšanu, pārvadāšanu, uzglabāšanu, pārkraušanu, apstrādi un izmantošanu vai iznīcināšanu, tostarp to laišanu tirgū un, konkrētos īpašos gadījumos, to eksportēšanu un tranzītu. Tādēļ jāsvītro īpašas normas attiecībā uz šādu produktu izņemšanu no tirgus un iznīcināšanu, ko paredz Regulas (EK) Nr. 999/2001 XI pielikums.
(9) Tādēļ attiecīgi jāgroza Regula (EK) Nr. 999/2001.
(10) Šajā regulā paredzētie pasākumi ir saskaņā ar Pastāvīgās pārtikas aprites un dzīvnieku veselības komitejas atzinumu,
IR PIEŅĒMUSI ŠO REGULU.
1. pants
Regulas (EK) Nr. 999/2001 III un XI pielikums tiek grozīts saskaņā ar šās regulas pielikumu.
2. pants
Šī regula stājas spēkā divdesmitajā dienā pēc publicēšanas Eiropas Kopienu Oficiālajā Vēstnesī.
Eiropas Parlamenta un Padomes Regula (EK) Nr. 1267/2003
(2003. gada 16. jūnijs),
ar ko Padomes Regulu (EK) Nr. 2223/96 groza attiecībā uz nacionālo kontu galveno rādītāju nosūtīšanas termiņu, atkāpēm saistībā ar nacionālo kontu galveno rādītāju nosūtīšanu un nodarbinātības datu nosūtīšanu nostrādāto stundu izteiksmē
(Dokuments attiecas uz EEZ)
EIROPAS PARLAMENTS UN EIROPAS SAVIENĪBAS PADOME,
ņemot vērā Eiropas Kopienas dibināšanas līgumu, un jo īpaši tā 285. pantu,
ņemot vērā Komisijas priekšlikumu [1],
ņemot vērā Eiropas Centrālās bankas atzinumu [2],
saskaņā ar Līguma 251. pantā izklāstīto procedūru [3],
tā kā:
(1) Padomes Regula (EK) Nr. 2223/96 (1996. gada 25. jūnijs) par Eiropas nacionālo un reģionālo kontu sistēmu Kopienā [4] ir kopējo standartu, definīciju, klasifikāciju un kontu veidošanas noteikumu atsauces sistēma dalībvalstu kontu sastādīšanai Kopienas statistikas vajadzībām, lai iegūtu salīdzināmus rezultātus starp dalībvalstīm.
(2) Tajā Monetārās komitejas ziņojumā par statistikas prasībām Ekonomikas un monetārajā savienībā (EMS), ko 1999. gada 18. janvārī apstiprināja Ekonomikas un finanšu padome (Ecofin), ir uzsvērts, ka, lai EMS un vienotais tirgus varētu pareizi darboties, būtiska nozīme ir efektīvai ekonomikas politikas uzraudzībai un koordinācijai un ka tas prasa vispusīgu statistikas informācijas sistēmu, kas nodrošinātu politiķus ar nepieciešamajiem datiem, ar kuriem viņi varētu pamatot savus lēmumus. Ziņojumā ir uzsvērta augstā prioritāte, kāda ir tam, lai šāda informācija būtu pieejama Kopienai un dalībvalstīm, kas atrodas euro zonā.
(3) Ziņojumā ir uzsvērts, ka dažādu valstu darba tirgu salīdzināšanai vajadzēs pievērst vairāk uzmanības Ekonomikas un monetārajā savienībā.
(4) Lai apkopotu euro zonas ceturkšņa statistiku, nacionālo kontu galveno rādītāju nosūtīšanas termiņš jāsamazina līdz 70 dienām.
(5) Jāatceļ ceturkšņa un gada atkāpes, kas piešķirtas dalībvalstīm un kas liedz nacionālo kontu galveno rādītāju apkopošanu attiecībā uz euro zonu un Kopienu.
(6) Rīcības plānā attiecībā uz Ekonomikas un monetārās savienības statistikas prasībām, ko 2000. gada 29. septembrī apstiprinājusi Ekonomikas un finanšu padome, kā prioritāte ir norādīta nacionālo kontu nodarbinātības datu nosūtīšana "nostrādāto stundu" vienībās.
(7) Ir notikušas apspriedes ar Statistikas programmu komiteju (SPK) un Valūtas, finanšu un maksājumu bilances statistikas komiteju (VFMK) attiecīgi saskaņā ar Padomes Lēmuma 89/382/EEK, Euratom [5] 3. pantu un Padomes Lēmumu 91/115/EEK [6],
IR PIEŅĒMUŠI ŠO REGULU.
1. pants
Ar šo Regulas (EK) Nr. 2223/96 B pielikumā izdara šādus grozījumus:
1. Tekstu aiz virsraksta: "Nacionālo kontu datu nosūtīšanas programma" groza šādi:
a) "Tabulu pārskata" tekstu aizstāj ar tekstu I pielikumā;
b) pielikuma 1. tabulas "Galvenie rādītāji — ceturkšņa un gada dati" tekstu aizstāj ar tekstu II pielikumā.
2. Tekstu aiz virsraksta "Atkāpes attiecībā uz tabulām, kas katrai valstij jāsniedz aptaujas anketā "EKS 95"" aizstāj ar tekstu III pielikumā.
2. pants
Šī regula stājas spēkā divdesmitajā dienā pēc tās publicēšanas Eiropas Savienības Oficiālajā Vēstnesī.
Komisijas Regula (EK) Nr. 1914/2003
(2003. gada 30. oktobris),
ar kuru groza Regulu (EK) Nr. 1488/2001, ar ko nosaka sīki izstrādātus noteikumus, lai piemērotu Padomes Regulu (EK) Nr. 3448/93 par dažu Eiropas Kopienas dibināšanas Līguma I pielikumā uzskaitīto pamatproduktu zināma daudzuma nodošanu ievešanai pārstrādei bez iepriekšējas ekonomisko nosacījumu izpētes
EIROPAS KOPIENU KOMISIJA,
ņemot vērā Padomes 1993. gada 6. decembra Regulu (EK) Nr. 3448/93, ar kuru nosaka tirdzniecības režīmu, kas piemērojams noteiktām precēm, kuras iegūtas, pārstrādājot lauksaimniecības produktus [1], kurā jaunākie grozījumi izdarīti ar Komisijas Regulu (EK) Nr. 2580/2000 [2], un jo īpaši tās 11. panta 1. punkta trešo daļu,
tā kā:
(1) Regulas (EK) Nr. 3448/93 11. panta 1. punktā paredzēts, ka ekonomiskos nosacījumus, kuri izstrādāti 117. panta c) punktā Padomes 1992. gada 12. oktobra Regulā (EEK) Nr. 2913/92, ar ko izveido Kopienas Muitas kodeksu [3], kurā jaunākie grozījumi izdarīti ar Eiropas Parlamenta un Padomes Regulu (EK) Nr. 2700/2000 [4], jāuzskata par izpildītiem, lai zināmu daudzumu dažu pamatproduktu nodotu ievešanai pārstrādei ar nolūku tos izmantot preču ražošanā. Sīki izstrādāti noteikumi šā noteikuma piemērošanai, lai varētu noteikt tos lauksaimniecības pamatproduktus, kas jānodod ievešanai pārstrādei, kā arī pārbaudīt un plānot to daudzumus, jāpieņem saskaņā ar Regulas (EK) Nr. 3448/93 16. pantu.
(2) Komisijas Regula (EK) Nr. 1488/2001 [5] jāgroza, lai precizētu, ka Regulas (EK) Nr. 3448/93 16. pantā izstrādātās procedūras piemēro, lai noteiktu tos lauksaimniecības pamatproduktus, kas jānodod ievešanai pārstrādei, kā arī pārbaudītu un plānotu to daudzumus.
(3) Šajā regulā noteiktie pasākumi ir saskaņā ar atzinumu, ko sniegusi Pārvaldības komiteja, kas nodarbojas ar horizontālajiem jautājumiem, kuri saistīti ar Līguma I pielikumā neuzskaitītu apstrādātu lauksaimniecības produktu tirdzniecību,
IR PIEŅĒMUSI ŠO REGULU.
1. pants
Regulu (EK) Nr. 1488/2001 groza šādi.
1. Regulas 2. panta 2. punktu aizstāj ar šādu punktu:
"2. Ja paredzamais kompensāciju apjoms pārsniedz pieejamos līdzekļus, dažādo produktu daudzumus, ko identificē ar tiem piešķirto kombinētās nomenklatūras astoņu ciparu kodu, nosaka ar bilances palīdzību atbilstīgi Regulas (EK) Nr. 3448/93 11. panta 1. punktam."
2. Regulas 22. panta otro daļu aizstāj ar šo: "Ja paredzamais kompensāciju apjoms pārsniedz pieejamos finanšu līdzekļus un ņemot vērā ar sertifikātiem jau piešķirtos daudzumus, kā arī neizmantotos daudzumus, par kuriem Komisija ir informēta saskaņā ar regulas 25. pantu, atlikušo katra pamatprodukta daudzumu nosaka saskaņā ar Regulas (EK) Nr. 3448/93 11. panta 1. punktu. Par šo daudzumu izdara otro publikāciju Eiropas Savienības Oficiālajā Vēstnesī līdz katra gada 31. janvārim un trešo publikāciju līdz katra gada 31. maijam."
3. Regulas 24. pantu aizstāj ar šo:
"24. pants
IP sertifikātu izsniegšana steidzamības kārtā
Komisijas Regula (EK) Nr. 2151/2003
(2003. gada 16. decembris),
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Parlamenta un Padomes Regulu (EK) Nr. 2195/2002 (2002. gada 5. novembris) par kopēju publiskā iepirkuma vārdnīcu (CPV) [1], jo īpaši tās 2. pantu,
tā kā:
(1) Regulā (EK) Nr. 2195/2002 ir noteikta vienota klasifikācijas sistēma, kas piemērojama publiskajam iepirkumam, lai standartizētu norādes, kuras izmanto līgumslēdzējas iestādes un līgumslēdzēji, lai aprakstītu savu līgumu priekšmetu.
(2) CPV struktūra un kodi varētu būt jāpielāgo vai jāgroza, ņemot vērā tirgu un lietotāju vajadzību attīstību.
(3) CPV struktūra un kodi būtu jāatjaunina, lai ņemtu vērā īpašas vajadzības, ko ir izteikušas dalībvalstis un CPV lietotāji, un lai izlabotu būtiskas kļūdas, kuras tika pamanītas dažādās valodu versijās.
(4) Tehniskos grozījumus un uzlabojumus, ko apzināja likumdošanas procesā, kura rezultātā pieņēma Regulu (EK) Nr. 2195/2002, bet kurus šajā Regulā nevarēja ieviest, būtu jāievieš šīs Regulas pielikumos.
(5) Savā atzinumā [2] par priekšlikumu Regulai par CPV Reģionu komiteja norādīja, ka ir jāuzlabo zāļu klasifikācija, un ieteica izmantot Pasaules veselības organizācijas izveidoto zāļu anatomiski terapeitiski ķīmisko klasifikācijas sistēmu (ATC), lai pilnveidotu CPV struktūru un zāļu kodus.
(6) Interesenti un CPV lietotāji izteica konkrētus ieteikumus CPV uzlabošanai.
(7) CPV precizētajā redakcijā kodi un struktūras ir jāatspoguļo skaidrojošās tabulās, kurās norādīta CPV un Apvienoto Nāciju Galveno ražojumu pagaidu klasifikācijas (CPC Prov.), vispārējās saimniecību nozaru klasifikācijas Eiropas Kopienās (NACE 1. pārsk. red.) un kombinētās nomenklatūras (KN) savstarpējā atbilstība.
(8) Skaidrības labad CPV, kā arī CPV un CPC Prov. atbilstības tabula būtu pilnībā jāaizstāj. Visi CPV kodu un to aprakstu grozījumi būtu jāiekļauj atsevišķā jaunā Regulas (EK) Nr. 2195/2002 pielikumā.
(9) Komisijas Regulas (EEK) Nr. 204/2002 (2001. gada 19. decembris), ar ko groza Regulu (EEK) Nr. 3696/93 par Eiropas Ekonomikas kopienas statistisko preču klasifikāciju pēc saimniecības nozarēm (CPA) [3], stāšanās spēkā padara Regulas (EK) Nr. 2195/2002, kurā norādīta CPV un CPA 96 savstarpējā atbilstība, II pielikumā doto informāciju par spēkā neesošu.
(10) Kopējā nostājā (EK) Nr. 33/2003 (2003. gada 20. marts), ko pieņēma Padome, lai pieņemtu Eiropas Parlamenta un Padomes direktīvu par būvdarbu valsts līgumu, piegādes valsts līgumu un pakalpojumu valsts līgumu piešķiršanas procedūru saskaņošanu [4] un Kopējā nostājā (EK) Nr. 34/2003 (2003. gada 20. marts), ko Padome pieņēma, lai pieņemtu Eiropas Parlamenta un Padomes direktīvu, kas koordinē iepirkuma procedūras subjektiem, kuri darbojas ūdensapgādes, enerģētikas, transporta un pasta pakalpojuma jomā [5], preču jomas nenosaka, izmantojot statistisko preču klasifikāciju pēc saimniecības nozarēm (CPA).
(11) Šo iemeslu dēļ nav lietderīgi atjaunināt CPV un CPA 96 savstarpējās atbilstības tabulu, kas norādīta Regulas (EK) Nr. 2195/2002 II pielikumā. Tādēļ attiecīgo pielikumu vajadzētu svītrot.
(12) Tādēļ attiecīgi jāgroza Regula (EK) Nr. 2195/2002.
(13) Šajā regulā paredzētie pasākumi ir saskaņā ar Publiskā iepirkuma līgumu padomdevējas komitejas atzinumu,
IR PIEŅĒMUSI ŠO REGULU.
1. pants
Regulu (EK) Nr. 2195/2002 groza šādi.
Regulas I pielikumu aizstāj ar šīs regulas I pielikuma tekstu.
Regulas II pielikumu aizstāj ar šīs regulas II pielikuma tekstu.
Regulas III pielikumu aizstāj ar šīs regulas III pielikuma tekstu.
Regulas IV pielikumu groza saskaņā ar šīs regulas IV pielikumu.
Regulas V pielikumu groza saskaņā ar šīs regulas V pielikumu.
2. pants
Šī regula stājas spēkā trešajā dienā pēc publicēšanas Eiropas Savienības Oficiālajā Vēstnesī.
Komisijas Regula (EK) Nr. 317/2004
(2004. gada 23. februāris),
ar ko attiecībā uz Austriju, Franciju un Luksemburgu nosaka atkāpes no Eiropas Parlamenta un Padomes Regulas (EK) Nr. 2150/2002 par statistiku attiecībā uz atkritumiem
(Dokuments attiecas uz EEZ)
EIROPAS KOPIENU KOMISIJA,
ņemot vērā Eiropas Kopienas dibināšanas līgumu,
ņemot vērā Eiropas Parlamenta un Padomes 2002. gada 25. novembra Regulu (EK) Nr. 2150/2002 par statistiku attiecībā uz atkritumiem [1], un jo īpaši tās 4. panta 1. punktu,
ņemot vērā Austrijas pieprasījumu, kas izteikts 2003. gada 30. jūnijā,
ņemot vērā Francijas pieprasījumu, kas izteikts 2003. gada 12. jūnijā,
ņemot vērā Luksemburgas pieprasījumu, kas izteikts 2003. gada 25. jūnijā,
tā kā:
(1) Saskaņā ar 4. panta 1. punktu Regulā (EK) Nr. 2150/2002, Komisija pārejas perioda laikā var piešķirt atkāpes no dažiem minētās regulas pielikumu noteikumiem.
(2) Pēc to pieprasījuma šādas atkāpes jāpiešķir Austrijai, Francijai un Luksemburgai.
(3) Šajā regulā paredzētie pasākumi saskan ar atzinumu, ko sniegusi Statistikas programmu komiteja, kas izveidota ar Padomes Lēmumu 89/382/EEK, Euratom [2],
IR PIEŅĒMUSI ŠO REGULU.
1. pants
1. Ar šo nosaka šādas atkāpes no Regulas (EK) Nr. 2150/2002 noteikumiem:
a) Austrijai nosaka atkāpes attiecībā uz tādu rezultātu sagatavošanu, kas attiecas uz I pielikuma 8. iedaļas 1.1. daļas 1. pozīciju (lauksaimniecība, medniecība un mežsaimniecība);
b) Francijai nosaka atkāpes attiecībā uz tādu rezultātu sagatavošanu, kas attiecas uz I pielikuma 8. iedaļas 1.1. daļas 1. pozīciju (lauksaimniecība, medniecība un mežsaimniecība), 2. pozīciju (zveja) un 16. pozīciju (pakalpojumu darbības), kā arī tādu rezultātu sagatavošanu, kas attiecas uz II pielikuma 8. iedaļas 2. pozīciju;
c) Luksemburgai nosaka atkāpes attiecībā uz tādu rezultātu sagatavošanu, kas attiecas uz I pielikuma 8. iedaļas 1.1. daļas 1. pozīciju (lauksaimniecība, medniecība un mežsaimniecība) un 2. pozīciju (zveja).
2. Atkāpes, kas paredzētas 1. punktā, tiek noteiktas vienīgi attiecībā uz datiem par pirmo apsekojuma gadu, proti, par 2004. gadu.
Pēc pārejas perioda beigām Austrija, Francija un Luksemburga iesniedz datus par 2006. apsekojuma gadu.
2. pants
Šī regula stājas spēkā divdesmitajā dienā pēc publicēšanas Eiropas Savienības Oficiālajā Vēstnesī.
