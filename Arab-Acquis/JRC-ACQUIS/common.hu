a nemzetközi szállításra (az ellenszolgáltatás fejében végzett közúti árufuvarozásra) vonatkozó egyes közös szabályok létrehozásáról
AZ EURÓPAI GAZDASÁGI KÖZÖSSÉG TANÁCSA,
tekintettel az Európai Gazdasági Közösséget létrehozó szerződésre és különösen annak 75. cikke (1) bekezdésére,
tekintettel az Európai Parlament véleményére,
mivel a közös közlekedéspolitika elfogadása többek között magában foglalja a valamely tagállam területére vagy területéről való, illetve egy vagy több tagállam területén átmenő nemzetközi közúti áruszállításról szóló közös szabályok meghatározását;
mivel a közlekedési ágazatban felmerülő akadályok nem akadályozhatják a közös piac fokozatos kiépülését; mivel biztosítani kell a nemzetközi közúti árufuvarozás fokozatos bővítését, figyelembe véve a Közösségen belüli áruk kereskedelmében és mozgásában bekövetkező fejlődést,
ELFOGADTA EZT AZ IRÁNYELVET:
1. cikk
(1) Minden tagállam legkésőbb 1962 végéig, illetve e cikknek a (2) és (3) bekezdésében meghatározott módon, liberalizálja az ezen irányelv I. és II. mellékletében felsorolt a többi tagállam részvételével, ellenszolgáltatás fejében végzett nemzetközi közúti árufuvaroás azon fajtáit, amely a tagállam területére vagy területéről történik vagy a tagállam területén átmenő forgalomban halad át.
(2) Az I. mellékletben felsorolt szállítási fajták minden kvóta- és engedélyezési rendszer alól mentesülnek.
(3) A II. mellékletben felsorolt szállítási típusok a továbbiakban nem tartoznak egy kvóta-rendszer alá sem. Azonban engedélyhez kötöttek maradnak, feltéve, hogy mennyiségi korlátozás alá nem tartoznak; ilyen esetben a tagállamok biztosítják, hogy az átvételtől számított 5 napon belül döntést hoznak az engedélyezési kérvényről.
(4) Ezen irányelv két melléklete az irányelv szerves részét képezi.
2. cikk
Ezen irányelv hatálybalépésétől számított 3 hónapon belül, de legkésőbb 1962 vége előtt a tagállamok tájékoztatják a Bizottságot az ezen irányelv végrehajtására hozott intézkedésekről.
3. cikk
Ezen irányelv nem érinti azon feltételeket, amelyeket valamely tagállam engedélyez saját állampolgárainak, amennyiben részt vesznek az ezen irányelvben említett tevékenység egyikében.
4. cikk
Ennek az irányelvnek a tagállamok a címzettjei.
a rizsre és a törmelékrizsre nyújtott export-visszatérítés előzetes megállapításáról szóló 474/67/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a rizs piacának közös szervezéséről szóló, 1967. július 28-i 359/67/EGK tanácsi rendeletre [1] és különösen annak 17. cikke (6) bekezdésére,
mivel a 359/67/EGK rendelet 17. cikkének (4) bekezdésével összhangban az exportengedély-kérelem benyújtásának napján alkalmazandó visszatérítés vonatkozhat az engedély érvényességi ideje alatt lebonyolított exportra, és mivel ebben az esetben a visszatérítésre egy korrekciós értéket kell alkalmazni; mivel a rizsre és a törmelékrizsre nyújtott export-visszatérítések előzetes meghatározásáról szóló, 1967. augusztus 21-i 474/67/EGK bizottsági rendelet [2] 1. cikkével összhangban a korrekciós érték megegyezik a CIF ár és a CIF határidős szállítási ár közötti különbséggel;
mivel, bár a rizsre és a törmelékrizsre vonatkozó exportengedélyek a kiadásukat követő ötödik hónap végéig érvényesek, e termékeknél ritkán fordul elő, hogy a legrövidebb időszaktól vagy időszakoktól eltekintve valóban reprezentatív piacuk létezzen; mivel ezért lehetőséget kell adni a fent említett különbségnél alacsonyabb korrekciós érték rögzítésére;
mivel ennek következtében szükségessé válik a 474/67/EGK rendelet módosítása;
mivel az e rendeletben előírt intézkedések összhangban vannak a Gabonapiaci Irányítóbizottság véleményével,
ELFOGADTA EZT A RENDELETET:
1. cikk
A 474/67/EGK rendelet 1. cikkének első két albekezdése helyébe a következő rendelkezések lépnek:
"Amennyiben a 359/67/EGK rendelet 17. cikke (4) bekezdésének első albekezdése szerint a rizs és a törmelékrizs exportjára vonatkozó visszatérítést előzetesen rögzítik, akkor a visszatérítés összege az engedélykérelem benyújtásának napján lebonyolított exportügyletre alkalmazandó összeg, - levonva belőle nem többet, mint a CIF határidős szállítási ár és a CIF ár különbözete, amennyiben az előbbi 100 kilogrammonként több mint 0,025 elszámolási egységgel meghaladja az utóbbit,
- hozzáadva nem többet, mint a CIF ár és a CIF határidős szállítási ár különbözete, amennyiben az előbbi 100 kilogrammonként több mint 0,025 elszámolási egységgel meghaladja az utóbbit.
A heti megállapítások közötti időszakokban az előzetes megállapítás esetén alkalmazandó visszatérítési összeget csak olyan esetekben kell kiigazítani, amikor a fenti rendelkezés alkalmazása az összegnek 100 kilogrammonként több mint 0,025 elszámolási egységgel történő módosítását eredményezné."
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
(1970. március 20.) a gépjárművek külső gyújtású motorjainak kipufogógázai által okozott levegőszennyezés elleni intézkedésekre vonatkozó tagállami jogszabályok közelítéséről (70/220/EGK)
AZ EURÓPAI közösségek tanácsa,
tekintettel az Európai Gazdasági Közösséget létrehozó szerződésre és különösen annak 100. cikkére,
tekintettel a Bizottság javaslatára,
tekintettel az Európai Parlament véleményére [1],
tekintettel a Gazdasági és Szociális Bizottság véleményére [2],
mivel Németországban az 1968. október 18-i Bundesgesesetzblatt I. részében kihirdetésre került a Straßenverkehrs-Zulassungs-Ordnung (a közúti közlekedés engedélyezési rendje) módosításáról szóló 1968. október 14-i rendelet; mivel e rendelet előírásokat tartalmaz a gépjárművek külső gyújtású motorjai által okozott levegőszennyezés elleni intézkedésekre vonatkozóan; mivel ezek az előírások 1970. október 1-jén lépnek hatályba;
mivel Franciaországban az 1969. május 17-i Journal officiel-ben kihirdetésre került a benzinmotoros gépjárművek kipufogógázainak összetételéről szóló 1969. március 31-i rendelet; mivel e rendeletet kell alkalmazni: - 1971. szeptember 1-jétől a típusjóváhagyással rendelkező gépjárművekre, ha ezek a gépjárművek új típusú motorral vannak felszerelve, azaz olyan motorral, amelyet még sohasem építettek be típusjóváhagyással rendelkező gépjárműbe;
- 1972. szeptember 1-jétől az első alkalommal forgalomba helyezett gépjárművekre;
mivel e közlemény alapján minden tagállamnak, amelytől egy gépjárműtípusra nemzeti típusjóváhagyás kiadását kérik, meg kell állapítania, hogy ugyanezen típust az irányelvben meghatározott vizsgálatoknak alávetették-e; mivel e célból minden tagállam valamennyi megvizsgált gépjárműtípusra vonatkozó közlemény másolatának megküldésével annak megállapításairól tájékoztatja a többi tagállamot;
mivel továbbá a műszaki előírásokat mielőbb hozzá kell igazítani a műszaki fejlődéshez; mivel végül a gépjárművek és pótkocsijaik típusjóváhagyására vonatkozó tagállami jogszabályok közelítéséről szóló 1970. február 6-i tanácsi irányelvnek a 13. cikkében foglalt eljárás alkalmazását kell előírni,
elfogadtA ezt az irányelvet:
1. cikk
Ennek az irányelvnek az alkalmazásában "gépjármű": olyan külső gyújtású motorral felszerelt gépjármű, amelyet közúti használatra szántak, felépítménnyel vagy anélkül, legalább négykerekű, legalább 400 kg megengedett legnagyobb súlyú és legnagyobb tervezési sebessége egyenlő vagy több mint 50 km/h, a mezőgazdasági vontatók és munkagépek, valamint egyéb munkagépek kivételével.
2. cikk
A tagállamok a gépjárművek külső gyújtású motorjainak kipufogógázai által okozott levegőszennyezéssel kapcsolatos okokból nem tagadhatják meg az EGK-típusjóváhagyás vagy a nemzeti típusjóváhagyás megadását - 1970. október 1-jétől, ha ez a gépjármű az I. melléklet, a 3.2.1.1. és a 3.2.2.1. pont kivételével, valamint a II., IV., V. és VI. melléklet követelményeinek megfelel;
- 1971. október 1-jétől, ha ez a gépjármű az I. melléklet 3.2.1.1. és 3.2.2.1. pontjának, valamint a III. melléklet követelményeinek is megfelel.
3. cikk
(1) A gyártó vagy megbízottja kérésére a tagállam illetékes hatóságai kitöltik a VII. mellékletben előírt közlemény rovatait. E közlemény egy-egy másolati példányát megküldik a többi tagállamnak és a kérelmezőnek. A többi tagállam, amelyeknél ugyanerre a gépjárműtípusra nemzeti típusjóváhagyás kiadását kérik, elfogadja ezt az okiratot annak igazolásául, hogy az előírt vizsgálatokat elvégezték.
(2) A gépjárművek és pótkocsijaik típusjóváhagyására vonatkozó tagállami jogszabályok közelítéséről szóló 1970. február 6-i tanácsi irányelv hatálybalépésével az (1) bekezdés előírásai hatályukat vesztik.
4. cikk
A típusjóváhagyást megadó tagállam megteszi a szükséges intézkedéseket annak biztosítására, hogy bármely, az I. melléklet 1.1. pontjában említett alkatrészt vagy jellemzőt érintő módosításról tájékoztatást kapjon. E tagállam illetékes hatóságai meghatározzák, hogy a módosított prototípust szükséges-e újabb vizsgálatoknak alávetni, és ki kell-e állítani egy újabb vizsgálati jegyzőkönyvet. A módosítást nem lehet jóváhagyni, amennyiben a vizsgálat azt mutatja, hogy ezen irányelv követelményei nem teljesülnek.
5. cikk
Az I–VII. melléklet követelményeinek a műszaki fejlődéshez történő hozzáigazításához szükséges módosításokat, a gépjárművek és pótkocsijaik típusjóváhagyására vonatkozó tagállami jogszabályok közelítéséről szóló 1970. február 6-i tanácsi irányelv 13. cikkében megállapított eljárásnak megfelelően fogadják el.
6. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 1970. június 30. előtt megfeleljenek. Erről haladéktalanul tájékoztatják a Bizottságot.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
7. cikk
Ennek az irányelvnek a tagállamok a címzettjei.
(1973. július 24.) a kőolaj- és kőolajtermék-ellátás problémáinak hatását mérséklő intézkedésekről (73/238/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 103. cikkére,
tekintettel a Bizottság javaslatára,
tekintettel az Európai Parlament véleményére,
tekintettel a Gazdasági és Szociális Bizottság véleményére,
mivel a közös energiapolitika kialakítása egyike azoknak a céloknak, amelyeket a Közösség maga elé tűzött;
mivel a kőolaj és a kőolajtermékek egyre fontosabb szerepet játszanak a Közösség energiaellátásában; mivel bármely – akár időszakos – nehézség, amelynek hatásaként jelentősen csökken az ilyen termékekkel való ellátás, komoly zavarokat okozhat a Közösség gazdasági tevékenységében; mivel a Közösségnek ezért olyan helyzetben kell lennie, hogy ilyen esetekben ellensúlyozza, vagy legalább enyhítse a káros hatásokat;
mivel eljárásokat és megfelelő eszközöket kell előre kialakítani annak biztosítására, hogy a kőolaj- és kőolajtermék-ellátás nehézségeinek hatását enyhítő intézkedéseket gyorsan végre lehessen hajtani;
mivel ezért minden tagállamnak rendelkeznie kell a szükséges hatáskörrel ahhoz, hogy amennyiben szükséges, késedelem nélkül megfelelő intézkedéseket hozzon a Szerződéssel és különösen annak 103. cikkével összhangban;
mivel e hatásköröket bizonyos mértékben harmonizálni kell, hogy lehetővé váljon a nemzeti intézkedések közösségi szintű konzultációk keretében történő összehangolása;
mivel az is kívánatos, hogy haladéktalanul létrehozzanak egy konzultatív testületet a tagállamok által e területen meghozott vagy javasolt gyakorlati intézkedések előmozdítása érdekében;
mivel szükséges, hogy minden tagállam tervet dolgozzon ki, amelyet olyan esetben lehet alkalmazni, ha nehézségek támadnak a kőolaj- és a kőolajtermék-ellátásban,
ELFOGADTA EZT AZ IRÁNYELVET:
1. cikk
3. cikk
(1) Amennyiben a Közösségen belül vagy egy tagállamban nehézségek támadnak a kőolaj- és a kőolajtermék-ellátásban, a Bizottság egy tagállam kérésére vagy saját kezdeményezésére a lehető leghamarabb összehívja saját elnöksége alatt a tagállamok küldötteit, akiknek nevét korábban rögzítik.
5. cikk
A tagállamok legkésőbb 1974. június 30-ig hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek megfeleljenek.
6. cikk
Ennek az irányelvnek a tagállamok a címzettjei.
az Európai Közösségeket illető adó alkalmazása feltételeinek és eljárásának megállapításáról szóló 260/68/EGK, Euratom, ESZAK rendelet módosításáról
AZ EURÓPAI KÖZÖSSÉGEK TANÁCSA,
tekintettel az Európai Közösségek egységes Tanácsának és egységes Bizottságának létrehozásáról szóló szerződésre,
tekintettel az Európai Közösségek kiváltságairól és mentességeiről szóló jegyzőkönyvre, és különösen annak 13. cikkére,
tekintettel a Bizottság javaslatára,
mivel az Európai Közösségek Bírósága közelmúltbeli ítéletének és bizonyos sürgető társadalmi igények fényében kívánatosnak tűnik a legutóbb a 2531/72/Euratom, ESZAK, EGK rendelettel [1] módosított, az Európai Közösségeket illető adó alkalmazása feltételeinek és eljárásának megállapításáról szóló, 1968. február 29-i 260/68/EGK, Euratom, ESZAK rendelet [2] egyik rendelkezésének módosítása;
ELFOGADTA EZT A RENDELETET:
1. cikk
Az 1968. február 29-i 260/68/EGK, Euratom, ESZAK tanácsi rendelet a következőképpen módosul:
A "családfői támogatás" kifejezés helyébe a "háztartási támogatás" lép a 3. cikk (3) bekezdése a) pontjának első francia bekezdésében.
2. cikk
(1973. december 17.) a gépjárművek belső berendezéseire (a belső visszapillantó tükrök kivételével az utastér belső részeire, a kezelőszervek elrendezésére, a tetőre vagy tolótetőre, az ülések háttámlájára és hátsó ülésfelületére) vonatkozó tagállami jogszabályok közelítéséről
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100. cikkére,
tekintettel Bizottság javaslatára,
tekintettel az Európai Parlament véleményére [1],
tekintettel a Gazdasági és Szociális Bizottság véleményére [2],
mivel azok a műszaki előírások, amelyeknek az egyes országok jogszabályai szerint a gépjárműveknek meg kell felelniük, többek között az utastér védelmét szolgáló belső berendezésekre is vonatkoznak;
mivel ezek az előírások tagállamonként eltérőek; mivel ezért szükséges, hogy az összes tagállam a meglévő szabályozása kiegészítéseként vagy azt felváltva ugyanazokat a követelményeket vezesse be, hogy lehetővé tegye különösen a gépjárművek és pótkocsijaik típusjóváhagyására vonatkozó tagállami jogszabályok közelítéséről szóló, 1970. február 6-i 70/156 EGK [3] irányelvben meghatározott EGK-típusjóváhagyási eljárás további alkalmazását;
mivel a belső visszapillantó tükörre vonatkozó közös előírásokat az 1971. március 1-jei tanácsi irányelv [4] tartalmazza, előírásokat kell megállapítani az utastér részeire, a kezelőszervek elrendezésére, a tetőre, a háttámlára és az ülések hátsó részeire is; mivel a továbbiakban ezeket a belső berendezésre, mindenek előtt a biztonsági övek rögzítésére, az ülések rögzítésére, a fejtámlákra, a vezetőnek baleset esetén a kormányberendezéssel szembeni védelmére és a vezérlő berendezések elrendezésére vonatkozó előírások követik;
mivel a harmonizált előírásoknak csökkenteniük kell az utasok sérülésének veszélyét és a sérülések súlyosságát, és ezáltal a Közösség teljes területén biztosítani a közúti közlekedésbiztonságot;
mivel a műszaki előírások tekintetében helyénvaló azokat az előírásokat átvenni, amelyeket az ENSZ Európai Gazdasági Bizottsága fogadott el 21. rendeletében (Egységes rendelkezések a járművek belső berendezése tekintetében történő jóváhagyásáról). Ez a rendelkezés a gépjárműalkatrészek és tartozékok minőségének jóváhagyására vonatkozó egységes feltételek elfogadásáról és a minőségi jóváhagyás kölcsönös elismeréséről szóló, 1958. március 20-i egyezmény mellékletét képezi,
ELFOGADTA EZT AZ IRÁNYELVET:
1. cikk
Ezen irányelv alkalmazásában a "jármű" bármely olyan, a 70/156 EGK irányelv I. melléklete által meghatározott M1 kategóriájú jármű, amelyet közutakon való rendeltetésszerű használatra szántak, rendelkezik legalább négy kerékkel, és legnagyobb tervezett sebessége meghaladja a 25 km/órát.
2. cikk
A tagállamok nem tagadhatják meg az adott járműtípus EGK-típusjóváhagyásának vagy nemzeti típusjóváhagyásának megadását a következő belső berendezésekkel kapcsolatos okokból:
- az utastér részei, a külső visszapillantó tükör kivételével, - a kezelőszervek elrendezése,
- a tető vagy tolótető,
- a háttámla és az ülések hátsó része,
ha ezek megfelelnek az irányelv mellékleteiben foglalt előírásoknak.
3. cikk
A tagállamok nem tagadhatják vagy tilthatják valamely jármű nyilvántartásba vételét, értékesítését, forgalomba helyezését vagy üzemeltetését a következő belső berendezésekkel kapcsolatos okokból: - az utastér részei, a belső visszapillantó tükör kivételével,
- a kezelőszervek elrendezése,
- a tető vagy tolótető,
- a háttámla és az ülések hátsó része,
ha ezek megfelelnek az irányelv mellékletében foglalt előírásoknak.
4. cikk
A típusjóváhagyást kiadó tagállamnak meg kell tennie a szükséges intézkedéseket, hogy értesüljön minden, az I. melléklet 2.2. pontjában említett alkatrésszel vagy jellemzővel kapcsolatos változásról. A tagállamok illetékes hatóságai döntenek arról, hogy a módosított típuson új vizsgálatokat kell-e végezni, és új jelentést kell-e készíteni. A módosítás nem engedélyezhető, ha az ilyen vizsgálat során az derül ki, hogy ezen irányelv követelményei nem teljesülnek.
5. cikk
A. mellékletek rendelkezéseinek a műszaki fejlődéshez történő hozzáigazítása érdekében szükséges módosításokat a gépjárművek és pótkocsijaik típusjóváhagyására vonatkozó tagállami jogszabályok közelítéséről szóló, 1970. február 6-i tanácsi irányelv 13. cikkében meghatározott eljárással összhangban kell elfogadni.
6. cikk
(1) A tagállamok hatályba léptetik azokat a rendelkezéseket, amelyek szükségesek ahhoz, hogy ennek az irányelvnek az értesítéstől számított tizennyolc hónapon belül megfeleljenek és erről haladéktalanul tájékoztatják a Bizottságot.
(2) A tagállamok közlik a Bizottsággal nemzeti joguknak azokat a legfontosabb előírásait, amelyeket az irányelv által szabályozott területen fogadtak el.
7. cikk
Ennek az irányelvnek a tagállamok a címzettjei.
a selyemhernyókra nyújtott támogatás általános szabályairól szóló 922/72/EGK rendelet módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre,
tekintettel a selyemhernyó-tenyésztés ösztönzésére szolgáló különleges intézkedések megállapításáról szóló, 1972. április 24-i 845/72/EGK tanácsi rendeletre [1] és különösen annak 2. cikke (4) bekezdésére,
tekintettel a Bizottság javaslatára,
mivel a 884/73/EGK rendelettel [2] módosított 922/72/EGK rendeletben [3] a Tanács az 1972/73-as és az 1973/74-es tenyészévre megállapította a selyemhernyókra nyújtott támogatás általános szabályait; mivel a tapasztalatok azt mutatják, hogy az említett rendeletet a következő tenyészévekben is alkalmazni kell,
ELFOGADTA EZT A RENDELETET:
1. cikk
A 922/72/EGK rendelet 1. cikkében "az 1972/73-as és az 1973/74-es tenyészévre" szavakat el kell hagyni.
2. cikk
Ezt a rendeletet 1974. április 1-jétől kell alkalmazni.
Ez a rendelet teljes egészében kötelező és közvetlenül alkalmazandó valamennyi tagállamban.
(1974. december 17.) a külföldiek mozgására és tartózkodására vonatkozó, a közérdek, a közbiztonság vagy a közegészségügy szempontjaiból indokolt külön intézkedések összehangolásáról szóló 64/221/EGK irányelv hatályának az önálló vállalkozási tevékenységet folytató és a tevékenység befejezése után az adott tagállam területén maradáshoz való jogot gyakorló tagállami állampolgárokra való kiterjesztéséről
(75/35/EGK) AZ EURÓPAI KÖZÖSSÉGEK TANÁCSA,
tekintettel a Bizottság javaslatára,
tekintettel a Közgyűlés véleményére [1],
tekintettel a Gazdasági és Szociális Bizottság véleményére [2],
mivel a 64/221/EGK irányelv [3] összehangolta a külföldiek mozgására és tartózkodására vonatkozó, a közérdek, a közbiztonság vagy a közegészségügy szempontjaiból indokolt külön intézkedéseket, és mivel a 75/34/EGK irányelv [4] meghatározta a valamely tagállam állampolgárának egy másik tagállam területén, az ott folytatott önálló vállalkozói tevékenység befejezése után történő maradáshoz való joga gyakorlásának feltételeit;
mivel a 64/221/EGK irányelvet azokra a személyekre is alkalmazni kell, akiknek a vonatkozásában a 75/34/EGK irányelvet kell alkalmazni,
ELFOGADTA EZT AZ IRÁNYELVET:
1. cikk
A 64/221/EGK irányelvet a tagállamoknak azokra az állampolgáraira és azok családtagjaira is alkalmazni kell, akik a 75/34/EGK irányelv értelmében jogosultak az adott tagállam területén maradásra.
2. cikk
Ennek az irányelvnek a tagállamok a címzettjei.
(1975. május 20.) az aeroszoladagolókra vonatkozó tagállami jogszabályok közelítéséről (75/324/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100. cikkére,
tekintettel a Bizottság javaslatára
tekintettel a Közgyűlés véleményére [1]
tekintettel a Gazdasági és Szociális Bizottság véleményére [2]
mivel egyes tagállamokban, az aeroszoladagolók tekintetében előírják bizonyos műszaki előírások kötelező betartását; mivel ezek a műszaki előírások tagállamonként eltérőek, és ezért akadályozzák a Közösségen belüli kereskedelmet;
mivel a közös piac létrehozásának és működésének ezek az akadályai felszámolhatók, amennyiben minden tagállam a hatályos jogszabályaikban megállapított előírások mellett vagy azok helyett egységes előírásokat fogad el, és mivel ezek az előírások érintik az aeroszoladagolók gyártását, töltését és névleges űrtartalmát;
mivel a műszaki fejlődés jelenlegi szakaszában ennek az irányelvnek az alkalmazási területe a fémből, üvegből vagy műanyagból készült aeroszoladagolókra korlátozódik;
mivel ennek az irányelvnek a mellékletében felsorolt műszaki előírásokat a műszaki fejlődésnek megfelelően haladéktalanul módosítani kell; mivel a szükséges intézkedések megfelelő végrehajtásának elősegítéséhez a tagállamoknak és a Bizottságnak az aeroszoladagolókról szóló irányelvnek a műszaki fejlődéshez történő hozzáigazításával foglalkozó bizottságon belüli szoros együttműködésére szolgáló eljárást kell kialakítani;
mivel lehetséges, hogy néhány forgalomba hozott aeroszoladagoló annak ellenére veszélyezteti a biztonságot, hogy eleget tesz az ezen irányelvben és mellékletében rögzített követelményeknek; mivel ennek megfelelően ki kell alakítani egy, az említett kockázat elkerülésére szolgáló eljárást,
ELFOGADTA EZT AZ IRÁNYELVET:
1. cikk
Ezt az irányelvet a 2. cikkben meghatározott aeroszoladagolókra kell alkalmazni, azon aeroszoladagolók kivételével, amelyek maximális töltőtérfogata 50 ml-nél kisebb és amelyek maximális töltőtérfogata meghaladja az irányelv mellékletének 3.1., 4.1.1., 4.2.1., 5.1. és 5.2. pontjában meghatározott töltőtérfogatot.
2. cikk
Az irányelv alkalmazásában aeroszoladagoló minden fémből, üvegből vagy műanyagból készült, egyszer használatos tartály, amely cseppfolyósított vagy nyomás alatt oldott sűrített gázt tartalmaz folyadékkal, pasztával, porral együtt vagy önmagában és, amely olyan adagolószerkezettel rendelkezik, amelyen keresztül a tartalom gázban szuszpendált szilárd vagy folyékony részecskék, hab, paszta vagy por formájában, illetve folyékony halmazállapotban a szabadba juttatható.
3. cikk
Az aeroszoladagolók forgalomba hozataláért felelős személy elhelyezi a "3" jelzést (fordított epszilon) az aeroszoladagolókon annak igazolására, hogy megfelelnek az ezen irányelvben és mellékletében rögzített követelményeknek.
4. cikk
Az ezen irányelvben és mellékletében megállapított követelményekben említett okok alapján, a tagállamok nem tagadhatják meg, nem tilthatják és nem korlátozhatják olyan aeroszoladagolók forgalomba hozatalát, amely megfelelnek az irányelv és melléklete követelményeinek.
6. cikk
(1) Létrejön az aeroszoladagolókról szóló irányelvnek a műszaki fejlődéshez történő hozzáigazításával foglalkozó bizottság (a továbbiakban: bizottság), amely a tagállamok képviselőiből áll, elnöke a Bizottság képviselője.
(2) A bizottság elfogadja saját eljárási szabályzatát.
7. cikk
(1) Amennyiben az ebben a cikkben megállapított eljárást kell követni, az ügyet az elnök, saját kezdeményezésére vagy valamelyik tagállam képviselőjének megkeresésére a bizottság elé terjeszti.
(2) A Bizottság képviselője a bizottság elé terjeszti az elfogadandó intézkedések tervezetét. A bizottság két hónapon belül véleményt nyilvánít a tervezetről. A vélemények elfogadása 41 szavazatos többséggel történik, a tagállamok szavazatainak súlyozása a Szerződés 148. cikke (2) bekezdésének megfelelően történik. Az elnök nem szavaz.
(3) a) A Bizottság elfogadja a javasolt intézkedéseket, amennyiben azok összhangban vannak a bizottság véleményével;
b) Amennyiben a javasolt intézkedések nincsenek összhangban a bizottság véleményével, vagy, ha az nem nyilvánított véleményt, a Bizottság haladéktalanul javaslatot tesz a Tanácsnak az elfogadandó intézkedésekről. A Tanács minősített többséggel dönt;
c) Ha a javaslat előterjesztésétől számított három hónapon belül a Tanács nem dönt, a Bizottság elfogadja a javasolt intézkedéseket.
8. cikk
(1) Más közösségi irányelvek, különösen a veszélyes anyagokról és készítményekről szóló irányelvek sérelme nélkül, minden aeroszoladagolón, vagy ha ez az aeroszoladagoló kis méretei miatt nem megvalósítható (legfeljebb 150 ml töltéstartalom), akkor a ráhelyezett címkén el kell helyezni jól láthatóan, olvasható és letörölhetetlen módon a következő adatokat: a) az aeroszoladagoló forgalomba hozataláért felelős személy neve és címe vagy védjegye;
b) a "3" jelzés (fordított epszilon), annak igazolására, hogy megfelel az irányelv követelményeinek;
c) a töltési tétel azonosítását lehetővé tevő azonosító kódok;
d) a melléklet 2.2. pontjában említett adatok;
e) nettó tömeg és térfogat.
(2) A tagállamok azon feltételhez köthetik az aeroszoladagolók területükön történő forgalomba hozatalát, hogy a címkén a szövegnek az ország hivatalos nyelvén vagy nyelvein kell megjelennie.
9. cikk
A tagállamok minden szükséges intézkedést meghoznak olyan jelölések és feliratok aeroszoladagolókon történő használatának megakadályozása érdekében, amelyek összetéveszthetőek a "3" jelzéssel (fordított epszilon).
10. cikk
(1) Ha egy tagállam érdemben igazolhatóan megállapítja, hogy egy vagy több aeroszoladagoló annak ellenére veszélyt jelent a biztonságra vagy az egészségre, hogy megfelel az irányelv követelményeinek, saját területén átmenetileg megtilthatja az adagoló vagy adagolók értékesítését, vagy különleges feltételekhez kötheti azt. Erről haladéktalanul tájékoztatja a Bizottságot és a többi tagállamot, döntése indokainak megjelölésével.
(2) A Bizottság hat héten belül konzultál az érintett tagállamokkal, majd ezt követően haladéktalanul véleményt nyilvánít és megteszi a megfelelő lépéseket.
(3) Ha a Bizottság véleménye szerint szükséges az irányelv technikai kiigazítása, a módosításokat a Bizottság vagy a Tanács fogadja el a 7. cikkben megállapított eljárásnak megfelelően. Az említett esetben a tagállam az elfogadott védintézkedéseket a módosítások hatályba lépéséig fenntarthatja.
11. cikk
(1) A tagállamok hatályba léptetik azokat a rendelkezéseket, amelyek szükségesek ahhoz, hogy ennek az irányelvnek az értesítéstől számított 18 hónapon belül megfeleljenek. Erről haladéktalanul tájékoztatják a Bizottságot.
(2) A tagállamok közlik a Bizottsággal nemzeti joguknak azokat a rendelkezéseit, amelyeket az irányelv által szabályozott területen fogadnak el.
12. cikk
Ennek az irányelvnek a tagállamok a címzettjei.
a cukorrépa-vetőmag, a takarmánynövény-vetőmagok, a gabonavetőmagok, a vetőburgonya, valamint az olaj- és rostnövények vetőmagjának forgalmazásáról szóló 66/400/EGK, 66/401/EGK, 66/402/EGK, 66/403/EGK és 69/208/EGK irányelvek módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 43. és 100. cikkére,
tekintettel a Bizottság javaslatára,
tekintettel az Európai Parlament véleményére [1],
tekintettel a Gazdasági és Szociális Bizottság véleményére [2],
mivel az alább leírt okok miatt a vetőmagok forgalmazásáról szóló bizonyos irányelvek módosításra szorulnak;
mivel az irányelvek alkalmazása során világossá vált, hogy a cukorrépa-vetőmag és takarmánynövény-vetőmag kis kiszerelésű csomagjai a Közösségen belüli kereskedelem részét képezik;
mivel ennek megfelelően célszerűnek látszik ennek az eddig a nemzeti jogszabályok hatálya alá eső ágazatnak a harmonizálása;
mivel ezzel kapcsolatban tanácsosnak látszik egyfelől az ilyen kis csomagok jelölésének és zárolásának megkönnyítése és másfelől a vetőmagok azonosítása megfelelő ellenőrzésének kötelezővé tétele;
mivel a fent említett irányelvek némelyike előírja, hogy 1975. július 1-jétől a más országokban, különösen harmadik országokban betakarított vetőmagok egyenértékűségét a tagállamok nemzeti hatáskörben többé nem határozhatják meg; mivel azonban meg kell hosszabbítani a fent említett időszakot ezeket a vetőmagokat illetően a meglévő kereskedelmi kapcsolatok megzavarásának elkerülése érdekében; mivel nem volt lehetséges minden esetben elvégezni a takarmány, olaj- és rostnövények vetőmagjaira vonatkozó közösségi vizsgálatot;
mivel tanácsos felhatalmazni a tagállamokat, hogy rendelkezéseket vezessenek be a gabonavetőmagot, vetőburgonyát, valamint az olaj- és rostnövények vetőmagjait tartalmazó kis csomagok zárolásának megkönnyítésére;
mivel bizonyos módosítások szükségesek a vetőmagok mennyiségeinek meghatározására használt módszerekben is,
ELFOGADTA EZT AZ IRÁNYELVET:
1. cikk
A legutóbb a 73/438/EGK irányelvvel [3] módosított, a cukorrépa-vetőmag forgalmazásáról szóló, 1966. június 14-i 66/400/EGK tanácsi irányelv [4] a következőképpen módosul:
1. A 2. cikk (1) bekezdése a következő ponttal egészül ki: "G. Kis EGK csomagolási egység: az alábbi minősített vetőmagokat tartalmazó csomagok:
- monogerm vagy precíziós vetőmag: nem haladja meg a 100000 gumót vagy szemet, illetve a 2,5 kg nettó súlyt, kivéve, megfelelő esetben, a granulált rovarirtókat, drazsírozó anyagokat és egyéb szilárd adalékanyagokat, - nem monogerm vagy precíziós vetőmag: nem haladja meg a 10 kg nettó súlyt, leszámítva, megfelelő esetben, a granulált rovarirtókat, drazsírozó anyagokat vagy más szilárd adalékanyagokat."
(1) A tagállamok előírják, hogy az elit vetőmagok és a minősített vetőmagok csomagolását, azt az esetet kivéve, amikor a minősített vetőmag csomagolása kis EGK csomagolási egység, hivatalosan kell zárolni oly módon, hogy a csomag felbontásakor a zár megsérüljön, és azt ne lehessen visszazárni.
(2) A tagállamok előírják, hogy a kis EGK csomagolási egységeket kivéve a csomagokat kizárólag hivatalosan lehessen egy vagy több alkalommal visszazárni. A csomagok visszazárása esetén a visszazárás tényét, a visszazárás dátumát és a felelős hatóság nevét fel kell tüntetni a 11. cikk (1) bekezdésében előírt címkén.
(3) A tagállamok előírják, hogy a kis EGK csomagolási egységeket olyan módon kell zárolni, hogy a csomag felnyitásakor a zár megsérüljön, és azt ne lehessen visszazárni. A csomagokat kizárólag hivatalos felügyelet mellett lehet egy vagy több alkalommal visszazárni.
(4) A tagállamok az elit vetőmagot tartalmazó kis csomagolási egységek esetén előírhatnak kivételeket az (1) és (2) bekezdésekben foglaltak alól."
4. A 11. cikk (1) bekezdésének bevezető szakasza helyébe a következő szöveg lép:
"(1) A tagállamok előírják, hogy az elit vetőmagot és minősített vetőmagot tartalmazó csomagokat, azokat az eseteket kivéve, amikor a minősített vetőmagok csomagolása kis EGK csomagolási egység…"
5. A 11. cikk (2) bekezdésének b) pontja helyébe a következő szöveg lép:
"b) előírhatnak kivételeket az (1) bekezdésben foglaltak alól olyan esetekben, ha az elit vetőmag kis csomagolási egységein feltüntetik a következő szöveget: "kizárólag…-ban (az érintett tagállam neve) történő forgalmazásra engedélyezve.""
6. A 11. cikk után a következő cikkekkel egészül ki:
"(1) A tagállamok biztosítják, hogy:
A Tanács 2777/75/EGK rendelete (1975. október 29.) a baromfihús piacának közös szervezéséről
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 42. és 43. cikkére,
tekintettel a Bizottság javaslatára,
tekintettel az Európai Parlament véleményére [1],
mivel a baromfihús piacának szervezéséről szóló alapvető határozatokat kibocsátásuk óta többször módosították; mivel ezeket a különböző szövegeket számuk, összetettségük és a Hivatalos Lap több számában való elhelyezkedésük miatt nehéz alkalmazni, és ennek következtében hiányzik a jogszabályok szükséges közérthetősége; mivel ezért ajánlatos azok egyetlen szövegben történő egységesítése;
mivel a mezőgazdasági termékek közös piacának működését és fejlődését közös agrárpolitika kialakítása kell, hogy kísérje, ennek főleg az agrárpiacok közös szervezésére kell kiterjednie, amely a termékektől függően különböző formákban valósulhat meg;
mivel a közös agrárpolitika célja az, hogy a Szerződés 39. cikkének célkitűzéseit megvalósítsa; mivel annak érdekében, hogy a piacokat megszilárdítsák és az érintett mezőgazdasági népességnek megfelelő életszínvonalat biztosítsanak, a baromfihúságazatban szükséges, hogy olyan rendelkezéseket hozzanak, amelyek megkönnyítik a kínálatnak a piaci követelményekhez történő igazítását;
mivel a baromfihús piaca közös szervezésének megvalósítása egy egységes kereskedelmi rendszer bevezetését követeli meg a Közösség külső határainál, amely rendszer magában foglalja a lefölözések és az export-visszatérítések rendszerét;
mivel e cél eléréséhez általános szabályként elegendő az, hogy a harmadik országokból történő behozatalokra lefölözéseket vezessenek be, amelyek figyelembe veszik a takarmánygabona Közösségen belüli és világpiaci ára közötti különbségnek a takarmányozási költségekre gyakorolt hatását, valamint a Közösség feldolgozóipara védelmének szükségességét;
mivel szükséges elkerülni, hogy a Közösség piacát az indokolatlanul alacsony árú világpiaci ajánlatok megzavarják; mivel ezért ajánlatos zsilipárak megállapítása, és a lefölözéseket növelni kell, ha a határparitásos kínálati árak ezen árak alatt vannak;
mivel a harmadik országokba történő export visszatérítésére vonatkozó rendelkezések összege megegyezik a Közösségen belüli és a világpiaci árak közötti különbséggel, ez azt szolgálja, hogy megvédje a Közösség részvételét a nemzetközi baromfihús-kereskedelemben; mivel annak érdekében, hogy a Közösség exportőreinek a visszatérítés bizonyos állandóságát biztosítsák, rendelkezni kell a baromfihús-ágazaton belül a visszatérítések előzetes megállapításáról;
mivel a fenti visszatérési rendszeren felül rendelkezéseket kell hozni arról, hogy amennyiben a piaci helyzet megkívánja, a belső feldolgozási eljárások igénybevételét részben vagy teljesen megtilthassák;
mivel az egységes piac megvalósítását bizonyos támogatások folyósítása kétségessé tenné; mivel ezért ajánlatos, hogy a Szerződés azon rendelkezéseit, amelyek lehetővé teszik a tagállami támogatások értékelését és a közös piaccal össze nem egyeztethető támogatások megtiltását, a baromfihúsra is alkalmazni kell;
mivel a baromfihús piaca közös szervezésének egyidejűleg a Szerződés 39. és 110. cikkében előirányzott célokat megfelelő módon figyelembe kell vennie;
mivel a tagállamoknak e rendelet alkalmazásából származó kötelezettségekből eredő kiadásait az 1566/72/EGK rendelettel [2] módosított, a közös agrárpolitika finanszírozásáról szóló 1970. április 21-i 729/70/EGK tanácsi rendelet [3] 32. és 3. cikkében szabályozott előírásnak megfelelően a Közösségnek kell viselnie;
ELFOGADTA EZT A RENDELETET:
f)16.02 B I Más elkészített vagy konzervált baromfihús, vágási melléktermék, belsőség (2) E rendelet alkalmazásában: a) "élő baromfi": élő tyúk, kacsa, liba, pulyka és gyöngytyúk, egyenként legalább 185 gramm súllyal;
b) "csirke": élő tyúk, kacsa, liba, pulyka és gyöngytyúk, egyenként legfeljebb 185 gramm súllyal;
c) "vágott baromfi": nem élő tyúk, kacsa, liba, pulyka és gyöngytyúk egész, belsőséggel vagy anélkül;
d) "származtatott termékek" a következő termékek: 1. az (1) bekezdés a) pontjában megjelölt termékek, kivéve a csirke;
2. az (1) bekezdés b) pontjában megjelölt termékek, kivéve a vágott baromfi, és az élelmezési célra alkalmas vágási melléktermékek, amelyek "darabolt baromfiként" ismertek;
3. az (1) bekezdés b) pontjában megjelölt, élelmezési célra alkalmas vágási melléktermékek;
4. az (1) bekezdés c) pontjában megjelölt termékek;
5. az (1) bekezdés d) és e) pontjában megjelölt termékek;
6. az (1) bekezdés f) pontjában megjelölt termékek;
e) "negyedév": február 1-jén, május 1-jén, augusztus 1-jén vagy november 1-jén kezdődő három hónapos időszak.
2. cikk
- minőségjavítást célzó intézkedéseket,
- az alkalmazott termelőeszközök alapján készített rövid vagy hosszú távú előrejelzéseket létrehozó intézkedéseket,
- a piaci ár alakulásának könnyebb megállapítását célzó intézkedéseket.
Az ezekre az intézkedésekre vonatkozó általános szabályokat a Szerződés 43. cikke (2) bekezdésében szabályozott eljárásnak megfelelően hozzák meg. (2) A forgalmazási előírásokat:
- az 1. cikk (1) bekezdésének b) pontjában szereplő egy vagy több termékre vonatkozóan kell meghozni,
- az 1. cikk (1) bekezdésének a), c), d), e) és f) pontjában szereplő termékekre vonatkozóan meg lehet hozni.
Ezek az előírások különösen a minőség és súly szerinti kategóriákba történő besorolást, a csomagolást, a raktározást, a szállítást, a kiszerelést és a jelölést érinthetik.
Az előírásokat, területi hatályukat, valamint alkalmazásuk általános szabályait a Tanács a Bizottság javaslatára minősített többséggel állapítja meg.
3. cikk
Az 1. cikk (1) bekezdésében felsorolt termékek Közösségbe történő behozatalánál lefölözést szednek be, amelyet minden negyedévre előre állapítanak meg a 17. cikkben szereplő eljárásnak megfelelően.
4. cikk
(1) A vágott baromfira vonatkozó lefölözés a következőkből tevődik össze: a) a Közösségben egy kilogramm vágott baromfi előállításához szükséges takarmánygabona mennyiségének Közösségen belüli és világpiaci ára közötti különbséggel egyenlő részösszegből.
A takarmánygabonák Közösségen belüli árát évente egyszer határozzák meg, az augusztus 1-jén kezdődő 12 hónapos időszakra az e gabonák küszöbára és annak havi növekedése alapján.
A takarmánygabonák világpiaci árát negyedévenként határozzák meg az e gabonák esetében azt a negyedévet megelőző hat hónapos időtartam árai alapján, amelyre vonatkozóan az említett részösszeget kiszámítják.
A november 1-jétől, február 1-jétől és május 1-jétől érvényes lefölözések megállapításánál a világpiaci takarmánygabonaárak alakulását csak akkor veszik figyelembe, ha egyidejűleg újra megállapítják a zsilipárakat;
(2) A csirkére vonatkozó lefölözést ugyanolyan módszerrel számítják ki, mint a vágott baromfira vonatkozót. Azonban a takarmánygabona mennyisége a Közösségben egy csirke termeléséhez szükséges mennyiség; a zsilipár a csirkére vonatkozó zsilipár.
(3) A Tanács a Bizottság javaslatára minősített többséggel: - meghatározza az egy kilogramm vágott baromfi előállításához szükséges takarmánygabona mennyiségét, a baromfi fajtájától függően, és az egy csirke neveléséhez szükséges takarmánygabona mennyiségét, valamint az egyes, ezekben a mennyiségekben meglevő takarmánygabona-fajták százalékarányát;
- elfogadja e cikk alkalmazására vonatkozó szabályokat.
5. cikk
(1) Az 1. cikk (2) bekezdésének d) pontjában felsorolt termékre vonatkozó lefölözést a vágott baromfira vonatkozó lefölözésből kell levezetni, a különböző termékek és a vágott baromfi közötti súlyviszony alapján, szükség esetén a piaci értékük közötti átlagos viszony alapján.
(2) Az (1) bekezdéstől eltérően azokra a termékekre, amelyek a Közös Vámtarifa 02.03, 15.01 B és 16.02 B I vámtarifaszámai alatt szerepelnek, és amelyekre a vámtételt a GATT-ban kikötötték, a lefölözés arra az összegre korlátozódik, amely ebből a kikötésből adódik.
(3) Az (1) bekezdésben meghatározott arányt kifejező együtthatókat a 17. cikkben szabályozott eljárásnak megfelelően állapítják meg. Az együttható megállapításának alapjául szolgáló információkat legalább évente újra kell értékelni.
6. cikk
Ha a Közösség piacán jelentős áremelkedést állapítanak meg, és valószínű, hogy ez a helyzet állandósul, és ezáltal a piacot megzavarja vagy annak megzavarásával fenyeget, akkor megfelelő intézkedéseket lehet hozni.
A Tanács a Bizottság javaslatára minősített többséggel elfogadja az ennek a cikknek az alkalmazására vonatkozó általános szabályokat.
7. cikk
(1) A zsilipárakat a 17. cikkben szabályozott eljárásnak megfelelően állapítják meg minden negyedévre előzetesen.
(2) A vágott baromfira vonatkozó zsilipár a következő összegekből tevődik össze: a) egy kilogramm vágott baromfi harmadik országban történő előállításához szükséges, a baromfi fajtája szerinti takarmánygabona mennyisége világpiaci árának megfelelő összegből;
b) egy átalányösszegből, amely magában foglalja az efölötti egyéb takarmányköltségeket, valamint az egyes baromfifajtákra vonatkozó általános termelési és értékesítési költségeket.
A takarmánygabona mennyiségének világpiaci árát negyedévenként állapítják meg az adott gabona ára alapján, amely azt a negyedévet megelőző féléves időszakban volt érvényben, amelyre a zsilipárat megállapítják.
A november 1-jétől, február 1-jétől és május 1-jétől alkalmazandó zsilipár meghatározásakor a takarmánygabona világpiaci árainak alakulását csak akkor kell figyelembe venni, ha a takarmánygabonák mennyiségi árai minimális eltérést mutatnak az előző negyedévre vonatkozó zsilipár kiszámításánál alkalmazott árhoz képest. A b) pontban említett átalányösszeg megállapításának alapjául szolgáló információkat legalább évente egy alkalommal újra kell értékelni.
(3) A csirkére vonatkozó zsilipárat ugyanolyan módszerrel számítják ki, mint a vágott baromfira vonatkozó zsilipárat; azonban a takarmánygabona mennyiségének világpiaci ára az egy csirke harmadik országban való termeléséhez szükséges mennyiség ára; az átalányösszeg az az összeg, amely magában foglalja az egy csirke termeléséhez szükséges ezen felüli egyéb takarmányköltséget, valamint az általános termelési és értékesítési költségeket. A takarmánygabona mennyisége és az átalányösszeg a gabona fajtája szerint nem változhat.
(4) Az 1. cikk (2) bekezdésének d) pontjában foglalt termékek tekintetében a zsilipárat a vágott baromfi zsilipárából kell levezetni, az ezekre a termékekre az 5. cikk (3) bekezdése szerint megállapított együtthatók figyelembevételével.
(5) A Tanács a Bizottság javaslatára minősített többséggel hozza meg az e cikkhez tartozó végrehajtási előírásokat.
8. cikk
(1) Ha egy termék határparitásos kínálati ára a zsilipár alá zuhan, akkor az erre a termékre vonatkozó lefölözést egy olyan pótlólagos összeggel emelik, amely megegyezik a zsilipár és az ajánlott határparitásos kínálati ár közötti különbséggel.
(2) A lefölözést azonban nem lehet megnövelni ezzel a pótlólagos összeggel azon harmadik országok esetében, amelyek felkészültek és képesek biztosítani, hogy a területükről származó és onnan a Közösségbe behozott termék importára nem lesz alacsonyabb, mint az érintett termék zsilipára, és a kereskedelem eltérülését elkerülik.
(3) A határparitásos kínálati árakat az összes harmadik országból történő valamennyi behozatalra állapítják meg.
Ha azonban egy vagy több harmadik országból származó kivitel indokolatlanul alacsony áron történik, amely más harmadik országok irányadó árainál alacsonyabb, akkor ezekből a harmadik országokból származó kivitelre egy második határparitásos kínálati árat állapítanak meg.
(4) Jelen cikk alkalmazásának részletes szabályait a 17. cikkben szabályozott eljárásnak megfelelően kell meghozni.
Amennyiben pótlólagos összegek megállapítása szükséges, azt ugyanilyen eljárás keretében teszik.
9. cikk
(1) Akkora mértékben, amely ahhoz szükséges, hogy az 1. cikk (1) bekezdésében felsorolt termékek kivitelét világpiaci áruk alapján lehetővé tegyék, ezen árak és a Közösségen belüli árak közötti különbségeket export-visszatérítéssel lehet fedezni.
(2) A visszatérítés egységes az egész Közösségen belül. Rendeltetés vagy érkezési hely szerint különbözhet.
A megállapított visszatérítést az érintett fél kérelmére adják meg.
A visszatérítés megállapítása során különös figyelmet kell fordítani arra, hogy egyensúlyt teremtsenek a Közösség alapanyagainak a harmadik országokba feldolgozott formában történő exportja és ezekből az országokból aktív feldolgozással kapcsolatos intézkedések alapján behozott termékek felhasználása között.
A Tanács a Bizottság javaslatára minősített többséggel meghozza az export-visszatérítések engedélyezésének és előzetes megállapítása feltételeinek, és az összege meghatározásának általános szabályait.
A visszatérítéseket rendszeres időközönként állapítják meg a 17. cikkben szabályozott eljárásnak megfelelően. A Bizottság szükség esetén a visszatérítési összegeket a közbenső időben egy tagállam indítványára vagy saját kezdeményezésére megváltoztathatja.
(3) E cikk alkalmazásának részletes szabályait a 17. cikkben szabályozott eljárásnak megfelelően kell elfogadni.
10. cikk
Amennyiben a baromfihúspiac közös szervezésének akadálytalan működéséhez szükséges, a Tanács a Bizottság javaslatára minősített többséggel az aktív feldolgozással kapcsolatos intézkedések alkalmazását egészben vagy részben megtilthatja az 1. cikk (1) bekezdésében foglalt olyan termékekre, amelyek az e bekezdésben említett termékek előállítására szolgálnak.
11. cikk
(1) Az e rendelet hatálya alá tartozó termékek díjszabására az általános díjszabási előírásokat és a Közös Vámtarifa alkalmazásáról szóló különleges előírásokat kell alkalmazni; az e rendelet alkalmazásából adódó vámnómenklatúra a Közös Vámtarifa részét képezi.
(2) Amennyiben ez a rendelet vagy a Tanács által a Bizottság javaslatára minősített többséggel hozott határozat eltérően nem rendelkezik, tilos: - vám vagy a vámmal azonos hatású díj kiszabása,
- mennyiségi korlátozás vagy azzal azonos hatású intézkedés alkalmazása.
A mennyiségi korlátozással azonos hatású intézkedésnek számít a behozatali és kiviteli engedélyek kiadásának az átvételre jogosultak bizonyos körére történő korlátozása.
12. cikk
(1) Ha az 1. cikk (1) bekezdésében felsorolt egy vagy több termékre vonatkozóan a Közösség piacára történő behozatalból és kivitelből olyan komoly zavarok jelentkeznek vagy jelentkezésükkel fenyegetnek, amelyek a Szerződés 39. cikkében foglalt célokat veszélyeztetik, akkor a harmadik országokkal folytatott kereskedelemben megfelelő intézkedéseket lehet alkalmazni, amíg a tényleges vagy fenyegető veszélyt el nem hárították.
A Tanács a Bizottság javaslatára minősített többséggel ezen bekezdés végrehajtására vonatkozó részletes szabályokról határoz, és meghatározza, hogy a tagállamok milyen esetekben és milyen keretek között foganatosíthatnak védintézkedéseket.
(2) Ha az (1) bekezdésben említett helyzet bekövetkezik, akkor a Bizottság egy tagállam indítványára vagy saját kezdeményezésére dönt a szükséges intézkedésekről; az intézkedéseket közölni kell a tagállamokkal, és haladéktalanul alkalmazni kell azokat. Ha a Bizottsághoz egy tagállam indítványa beérkezik, akkor az indítvány beérkezését követő huszonnégy órán belül dönt.
(3) Valamennyi tagállam a Bizottság intézkedését a közlést követő legfeljebb három munkanapos határidőn belül a Tanács elé terjesztheti. A Tanács haladéktalanul összeül. A Bizottság érintett intézkedéseit minősített többséggel módosíthatja vagy hatályon kívül helyezheti.
13. cikk
A Közösség szabad áruforgalmába az 1. cikk (1) bekezdésében felsorolt áruk közül nem engedik be azokat, amelyek előállításához vagy feldolgozásához olyan termékeket használtak fel, amelyek nem tartoznak a Szerződés 9. cikkének (2) bekezdése és 10. cikkének (1) bekezdése alá.
14. cikk
A szabad áruforgalomnak az állatbetegségek terjedésének megfékezését célzó intézkedések alkalmazásából esetlegesen adódó korlátozása figyelembevételének érdekében, az ezektől a korlátozásoktól érintett piac támogatását célzó, a 17. cikkbenszabályozott eljárásnak megfelelően rendkívüli intézkedéseket lehet foganatosítani. Ezeket az intézkedéseket csak olyan hatállyal és arra az időszakra bocsáthatják ki, amely a piac támogatásához feltétlenül szükséges.
15. cikk
A tagállamok és a Bizottság kölcsönösen közlik egymással az ennek a rendeletnek a végrehajtásához szükséges információkat. Az információközlés és -szolgáltatás szabályait a 17. cikkben szabályozott eljárásnak megfelelően állapítják meg.
16. cikk
(1) Létre kell hozni a Baromfihús- és Tojáspiaci Irányítóbizottságot (a továbbiakban: bizottság), amely a tagállamok képviselőiből áll, elnöke a Bizottság egyik képviselője.
(2) Ebben a bizottságban a tagállamok szavazatait a Szerződés 148. cikkének (2) bekezdése szerint súlyozzák. Az elnök nem szavaz.
17. cikk
(1) Ha az e cikkben megállapított eljárást követik, akkor az elnök saját kezdeményezésére vagy egy tagállam képviselőjének indítványára a bizottsághoz fordul.
(2) A Bizottság képviselője beterjeszti a meghozandó intézkedések tervezetét. A bizottság az elnök által a megvizsgálandó kérdések sürgőssége alapján megállapított határidőn belül hozza meg véleményét az intézkedésekről. A vélemény a 41 szavazat többségével jön létre.
(3) A Bizottság intézkedéseket fogad el, amelyek azonnal alkalmazandók. Ha azonban ezek az intézkedések nem felelnek meg a bizottság véleményének, akkor ezt a Bizottság nyomban közli a Tanáccsal. Ebben az esetben a Bizottság az általa hozott intézkedések végrehajtását a közlést követő legfeljebb egy hónapos időtartamra felfüggesztheti.
A Tanács minősített többséggel egy hónapos határidőn belül másként határozhat.
18. cikk
A bizottság minden egyéb olyan kérdést megvizsgálhat, amelyet az elnök saját kezdeményezésére vagy egy tagállam képviselőjének indítványára elé terjeszt.
19. cikk
Amennyiben ez a rendelet eltérően nem rendelkezik, a Szerződés 92–94. cikkét az 1. cikk (1) bekezdésében szereplő termékek előállítására és értékesítésére kell alkalmazni.
20. cikk
E rendelet végrehajtásánál egyidejűleg a Szerződés 39. és 110. cikkében említett célokat is megfelelő módon figyelembe kell venni.
21. cikk
A verseny torzulásának elkerülése végett a Tanács a Bizottság javaslatára minősített többséggel foganatosíthatja a szükséges intézkedéseket, ha Olaszország igénybe venné a gabona piacának közös szervezéséről szóló, 1975. október 29-i 2727/75/EGK tanácsi rendelet [4] 23. cikkét.
22. cikk
(1) A legutóbb az okmányoknak az új tagállamok Európai Közösségekhez való csatlakozásával kapcsolatos dokumentumok összehangolásáról szóló, 1973. január 1-jei tanácsi határozattal [5] módosított, a baromfihús piacának közös szervezéséről szóló, 1967. június 13-i 123/67/EGK tanácsi rendelet [6] hatályát veszti.
(2) Az (1) bekezdés által hatályon kívül helyezett rendeletre történő utalások az erre a rendeletre történő utalásoknak számítanak.
A nevezett rendelet cikkeire szóló utalásokban a melléklet egyeztetési táblázata igazít el.
23. cikk
Ez a rendelet 1975. november 1-jén lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
tekintettel az Európai Gazdasági Közösséget létrehozó szerződésre és különösen annak 100. cikkére,
tekintettel a Bizottság javaslatára,
tekintettel az Európai Parlament véleményére [1],
tekintettel a Gazdasági és Szociális Bizottság véleményére [2],
mivel azok a műszaki előírások, amelyeknek a nemzeti jogszabályok szerint a gépjárműveknek meg kell felelniük, többek között a hatóságilag előírt táblákra és feliratokra, valamint azok elhelyezésére és rögzítési módjára is vonatkoznak;
mivel ezek az előírások tagállamonként eltérőek; mivel ezért szükséges, hogy az összes tagállam a meglévő szabályozása kiegészítéseként vagy azt felváltva ugyanazokat a követelményeket vezesse be, hogy lehetővé tegye a gépjárművek és pótkocsijaik típusjóváhagyására vonatkozó tagállami jogszabályok közelítéséről szóló, 1970. február 6-i 70/156 EGK [3] irányelvben meghatározott EGK-típusjóváhagyási eljárás alkalmazását;
mivel a gépjárművekre vonatkozó nemzeti előírások közelítése a tagállamok részéről a közös követelmények alapján végzett vizsgálatok kölcsönös elismerését jelenti; mivel az ilyen rendszer kielégítő működéséhez szükséges, hogy az előírásokat az összes tagállam azonos időponttól kezdve alkalmazza;
ELFOGADTA EZT AZ IRÁNYELVET:
1. cikk
Ezen irányelv alkalmazásában a "jármű" bármely olyan, karosszériával rendelkező vagy nem rendelkező jármű, amelyet közutakon való rendeltetésszerű használatra szántak, legalább négy kerékkel rendelkezik, és legnagyobb tervezett sebessége meghaladja a 25 km/órát, kivéve a sínen közlekedő járműveket, a mezőgazdasági vagy erdészeti traktorokat, valamint a közművek munkagépeit.
2. cikk
A tagállamok nem tagadhatják meg az adott járműtípus EGK-típusjóváhagyásának vagy nemzeti típusjóváhagyásának megadását a hatóságilag előírt táblákkal és feliratokkal, valamint azok elhelyezésével és rögzítési módjával kapcsolatos indokok alapján, amennyiben ezek megfelelnek a mellékletben megállapított követelményeknek.
3. cikk
A tagállamok nem tagadhatják vagy tilthatják meg egy jármű nyilvántartásba vételét, értékesítését, forgalomba helyezését vagy használatát a hatóságilag előírt táblákkal és feliratokkal, valamint azok elhelyezésével és rögzítési módjával kapcsolatos indokok alapján, amennyiben ezek megfelelnek a mellékletben megállapított követelményeknek.
4. cikk
A melléklet rendelkezéseinek a műszaki fejlődéshez történő hozzáigazítása érdekében szükséges módosításokat a 70/156/EGK irányelv 13. cikkében meghatározott eljárással összhangban kell elfogadni.
5. cikk
(2) Az irányelv hatálybalépését követően a tagállamok időben tájékoztatják a Bizottságot az irányelv által érintett területen tervezett törvényi, rendeleti és közigazgatási rendelkezésekről, hogy a Bizottság azokra megtehesse észrevételeit.
6. cikk
A Tanács 76/160/EGK irányelve (1975. december 8.) a fürdővizek minőségéről
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó Szerződésre és különösen annak 100. és 235. cikkére,
tekintettel a Bizottság javaslatára,
tekintettel az Európai Parlament véleményére [1],
tekintettel a Gazdasági és Szociális Bizottság véleményére [2],
mivel a környezet és az emberi egészség védelme megköveteli a fürdővíz szennyezettségének csökkentését és az ilyen vizek védelmét a további romlás megelőzésére;
mivel a fürdővíz minőségének felügyelete szükséges a közös piaci működés keretein belül a Közösség kitűzött céljainak eléréséhez, amelyek különösen az életkörülmények javítása, a gazdasági tevékenységek Közösségen belüli harmonikus fejlődése, továbbá a folyamatos, kiegyensúlyozott gazdasági növekedés;
mivel a tagállamokban ezen a területen már vannak olyan törvényi, rendeleti és közigazgatási rendelkezések, amelyek közvetlenül befolyásolják a közös piac működését; mivel azonban a Szerződés nem gondoskodott ezen a területen az eljáráshoz szükséges minden hatáskörről;
mivel az Európai Közösségek környezetvédelmi cselekvési programja [3] előírja, hogy a minőségi célkitűzéseket közösen kell kidolgozni, megállapítva a környezeti tényezőkkel szemben támasztott különböző követelményeket, többek között különösen a vízre vonatkozó paraméterek meghatározását, beleértve a fürdővizet is;
mivel e minőségi célok elérése érdekében a tagállamoknak meg kell állapítaniuk az egyes paraméterekhez tartozó határértékeket; mivel el kell érni, hogy a fürdővíz megfeleljen ezeknek az értékeknek az irányelvet tartalmazó értesítéstől számított tíz éven belül;
mivel a fürdővizet az arra vonatkozó paraméterek értékének megfelelőnek kell tekinteni bizonyos körülmények között abban az esetben is, ha a fürdési szezon alatt vett minták bizonyos százaléka nem egyezik meg a mellékletben előírt határértékekkel;
mivel az irányelv alkalmazása során bizonyos fokú rugalmasság elérése a cél, ennek érdekében a tagállamoknak megengedhetik az eltérést; mivel ezek az eltérések azonban nem hagyhatjákfigyelmen kívül az közegészség-védelemhez szükséges követelményeket;
mivel a műszaki fejlődés szükségessé teszi a mellékletben megállapított technikai követelmények gyors kiigazítását; mivel az e célból szükséges intézkedések végrehajtásának megkönnyítése érdekében olyan eljárást kell bevezetni, amely a műszaki fejlődéshez történő hozzáigazítással foglalkozó bizottság keretein belül szoros együttműködést hoz létre a tagállamok és a Bizottság között;
mivel a nyilvánosság érdeklődése a környezettel és a környezet minőségének javításával kapcsolatos kérdések iránt fokozódik; mivel ezért a nyilvánosságot objektíven kell tájékoztatni a fürdővíz minőségét illetően,
ELFOGADTA EZT AZ IRÁNYELVET:
(2) Ezen irányelv alkalmazásában: a) "fürdővíz": olyan folyó- vagy álló édesvíz, vagy ennek részei, és tengervíz, amelyben: - a fürdés kimondottan megengedett az egyes tagállamok erre jogosult hatóságai által, vagy
- a fürdés nem tilos, és rendszerint nagyszámú fürdőző szokta igénybe venni;
b) "fürdőhely": olyan terület, ahol fürdővíz található;
c) "fürdési idény": az az időszak, amelyben nagyszámú fürdőzőre lehet számítani a helyi szokásoknak, helyi szabályoknak és a helyi időjárási viszonyoknak megfelelően.
2. cikk
A fürdővízre vonatkozó fizikai, kémiai és mikrobiológiai paraméterek az irányelv részét képező mellékletben találhatóak.
3. cikk
(1) A tagállamok határozzák meg valamennyi fürdőhely, illetve az egyes fürdőhelyek vonatkozásában a mellékletben található fürdővízre vonatkozó paraméterek határértékeit.
4. cikk
Ezekben a tárgyalásokban a Bizottság is részt vehet.
5. cikk
- minden egyéb esetben a minták 90 %-a megfelelő, kivéve a fekális coliform és összes coliform szám értékeket, ahol a megfelelés lehet 80 %-os,
és ha a minták előírásnak nem megfelelő 5, 10, illetve 20 %-ában:
- a mért érték nem tér el a paraméter értékektől 50 %-nál nagyobb mértékben, kivéve a mikrobiológiai paramétereket, a pH-értéket és az oldott oxigént;
6. cikk
7. cikk
8. cikk
Az irányelvtől való eltérés megengedett: a) a táblázatban (0)-val jelölt paraméterek esetében kivételes időjárási vagy földrajzi viszonyok esetén;
b) akkor, ha a fürdővíz bizonyos anyagokban természetes úton dúsul, és ez okozza az eltérést a mellékletben meghatározott értékektől.
Anyagokban természetes úton való dúsulás alatt azt értjük, amikor az adott víztest emberi beavatkozás nélkül a földben található anyagokat vesz fel.
Az e cikkben szabályozott kivételes esetekben sem szabad soha figyelmen kívül hagyni a közegészség védelmét szolgáló alapvető követelményeket.
Ha egy tagállam az irányelv a rendelkezéseitől való eltérést határoz el, erről a Bizottságot haladéktalanul értesítenie kell, megjelölve az okokat és az előre látható időtartamot.
9. cikk
Az irányelvnek a műszaki fejlődéshez történő hozzáigazításához szükséges módosítások az alábbiakra vonatkoznak: - a vizsgálati módszerekre,
- a mellékletben foglalt G és I paraméterértékekre.
Ezeket a módosításokat a 11. cikkben szabályozott eljárásnak megfelelően fogadják el.
10. cikk
11. cikk
(3) a) A Bizottság a tervezett intézkedéseket elfogadja, ha azok összhangban vannak a bizottság véleményével.
b) Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé. A Tanács minősített többséggel határoz.
c) Ha a javaslatnak a Tanács elé terjesztésétől három hónapon belül a Tanács nem döntött, a javaslatot a Bizottság fogadja el.
12. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek az értesítéstől számított 2 éven belül megfeleljenek. Erről haladéktalanul tájékoztatják a Bizottságot.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
13. cikk
A tagállamok átfogó jelentést küldenek a Bizottságnak először négy évvel az irányelvről szóló értesítés után, majd ezt követően rendszeres időközönként, a tagállamok fürdővizeit és ezek legfontosabb jellemzőit illetően.
Az érintett tagállam előzetes beleegyezése után a Bizottság a kapott információt közzéteszi.
14. cikk
Ennek az irányelvnek a tagállamok a címzettjei.
(1976. július 27.) a szeszfokmérőkre és az alkoholsűrűség-mérőkre vonatkozó tagállami jogszabályok közelítéséről (76/765/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100. cikkére,
tekintettel a Bizottság javaslatára,
tekintettel az Európai Parlament véleményére [1],
tekintettel a Gazdasági és Szociális Bizottság véleményére [2],
mivel a tagállamokban a szeszfokmérők és az alkoholsűrűség-mérők meghatározása, tervezése, jóváhagyási eljárása és tesztelése kötelező rendelkezések tárgyát képezi, amelyek tagállamonként eltérőek és következésképpen akadályozzák e műszereknek a mozgását és kereskedelmét a Közösségen belül; mivel ezért e rendelkezéseknek a közelítése szükséges;
mivel az e műszerekhez kapcsolódó törvényi, rendeleti és közigazgatási rendelkezések összehangolása az alkoholtartalomnak az elvégzett mérések eredményeiből történő meghatározásának módszerére vonatkozó létező rendelkezések kiegészítése érdekében is nélkülözhetetlen, az ilyen mérések eredményeivel kapcsolatban a félreérthetőség vagy vita minden veszélyének megszüntetése céljából;
mivel a mérőműszerekkel és a metrológiai ellenőrzés módszereivel kapcsolatos közös rendelkezésekre vonatkozó tagállami jogszabályok közelítéséről szóló, 1971. július 26-i 71/316/EGK tanácsi irányelv [3] megállapította az EGK-típusjóváhagyási és az EGK-elsőhitelesítési eljárásokat; mivel az említett irányelvnek megfelelően szükséges megállapítani a műszaki követelményeket, amelyeknek a szeszfokmérők és alkoholsűrűség-mérők konstrukciójának és működésének eleget kell tenni ahhoz, hogy miután keresztülmentek a szükséges vizsgálatokon és az előírt jelekkel és jelölésekkel ellátták őket, szabadon importálhatók, forgalmazhatók és használhatók legyenek;
mivel a Tanács 1973. december 17-i, az iparpolitikáról szóló állásfoglalásában [4] felkérte a Bizottságot, hogy 1974. december 1. előtt javaslatot továbbítson számára alkoholmérésről és szeszfokmérőkről szóló irányelvre,
ELFOGADTA EZT AZ IRÁNYELVET:
1. cikk
Ezen irányelv meghatározza a víz és etilalkohol keverékek szeszfokának meghatározására használt szeszfokmérők és alkoholsűrűség-mérők jellemzőit.
2. cikk
3. cikk
Egyetlen tagállam sem tagadhatja meg, tilthatja vagy korlátozhatja metrológiai tulajdonságai alapján az olyan szeszfokmérő vagy alkoholsűrűség-mérő forgalomba hozatalát vagy használatát, amelyek EGK-típusjóváhagyási jellel vagy EGK hitelesítési jellel vannak ellátva.
4. cikk
A tagállamok ezeket a rendelkezéseket legkésőbb 1980. január 1-jétől alkalmazzák.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
5. cikk
Ennek az irányelvnek a tagállamok a címzettjei.
(1976. december 16.) az egyes közúti közlekedésben részt vevő gépjárművezetők képzésének minimumszintjéről
(76/914/EGK) AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 75. cikkére,
tekintettel a legutóbb az 515/72/EGK rendelettel [1] módosított, a közúti szállításra vonatkozó egyes szociális jogszabályok összehangolásáról szóló, 1969. március 25-i 543/69/EGK tanácsi rendeletre [2] és különösen annak 5. cikke (1) bekezdése b) pontjának második francia bekezdésére és (2) bekezdésének c) pontjára,
tekintettel a Bizottság javaslatára,
tekintettel az Európai Parlament véleményére [3],
tekintettel a Gazdasági és Szociális Bizottság véleményére [4],
mivel az 543/69/EGK rendelet 5. cikke (1) bekezdése b) pontjának második francia bekezdése szerint, az olyan, 7,5 tonnát meg nem haladó megengedett legnagyobb össztömegű gépjármű - amelyet árufuvarozásra használnak, és amelyre e rendelet vonatkozik - gépjárművezetőjének, amennyiben még nem töltötte be a 21. évét, az egyik tagállam által elismert szakmai alkalmassági bizonyítvánnyal kell rendelkeznie, amely tanúsítja, hogy elvégezte a közúti árufuvarozó-gépjárművezetői képzést;
mivel az ilyen szakképzés alapszintjének meghatározásakor különösen figyelembe kell venni a közúti árufuvarozás és személyszállítás feltételei közötti különbségeket,
ELFOGADTA EZT AZ IRÁNYELVET:
1. cikk
(1) Az a személy, aki rendelkezik a megfelelő tagállami vezetői engedéllyel és elvégezte a megfelelő szakképzést, amely legalább tartalmazza az ezen irányelv mellékletében előírt tantárgyakat, úgy tekintendő, mint aki teljesítette az 543/69/EGK rendelet 5. cikke (1) bekezdése b) pontjának második francia bekezdésében említett közúti árufuvarozó-gépjárművezetői vagy az említett cikk (2) bekezdésének c) pontjában említett közúti személyszállító-gépjárművezetői képzés minimumszintjét.
(2) Az (1) bekezdésben említett szakképzés programját és szervezését a tagállamok határozzák meg. A képzés elvégzését a tagállam vagy a tagállam közvetlen felügyelete alatt működő, államilag kijelölt szerv által lebonyolított vizsga vagy ellenőrzés bizonyítja.
(3) A tagállamok a területükön belföldi fuvarozást végző gépjárművezetőktől és az ott bejegyzett gépjárművel nemzetközi fuvarozást végző gépjárművezetőktől megkövetelhetik, hogy a mellékletben előírtnál szélesebb körű képzésben vegyenek részt. Ez a képzés lehet olyan, amely már működik a tagállamban, vagy olyan, amelyet a tagállam a jövőben kíván bevezetni.
2. cikk
(1) Az 543/69/EGK rendelet 5. cikke (1) bekezdése b) pontjának második francia bekezdésében és az 5. cikk (2) bekezdésének c) pontjában említett szakmai alkalmassági bizonyítványt a tagállam vagy a tagállam közvetlen felügyelete alatt működő államilag kijelölt szerv adja ki azoknak a személyeknek, akik az ezen irányelv 1. cikkében megállapított követelményeknek megfelelnek.
(2) Az (1) bekezdésben említett rendelkezések értelmében, az ezen irányelv végrehajtása érdekében elfogadott tagállami rendelkezések hatálybalépése előtt megszerzett jogok ugyanúgy érvényben maradnak, mint az ezen irányelv alapján kiállított bizonyítványok.
3. cikk
(1) A Bizottsággal való konzultációt követően a tagállamok hatályba léptetik azokat az intézkedéseket, amelyek szükségesek ahhoz, hogy az értesítéstől számított két éven belül ennek az irányelvnek megfeleljenek.
(2) A tagállamok átadják a Bizottságnak a bizonyítványok mintapéldányát vagy az azzal egyenértékű okmányokat, amelyeket a Bizottság a 2. cikk (1) bekezdés végrehajtása céljából elfogad. A Bizottság haladéktalanul tájékoztatja erről a többi tagállamot.
4. cikk
Ennek az irányelvnek a tagállamok a címzettjei.
(1976. július 20.) az Európai Gazdasági Közösség és a Svájci Államszövetség között létrejött megállapodás 2. jegyzőkönyvéhez mellékelt I. és II. táblázat módosításáról szóló, levélváltás formájában létrejött megállapodás jóváhagyásáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre, és különösen annak 113. cikkére,
tekintettel a Bizottság ajánlására,
ELFOGADTA EZT A RENDELETET:
1. cikk
Az Európai Gazdasági Közösség és a Svájci Államszövetség között létrejött megállapodás 2. jegyzőkönyvéhez mellékelt I. és II. táblázat módosításáról szóló, levélváltás formájában létrejött megállapodást a Közösség nevében a Tanács jóváhagyja.
A megállapodás szövegét csatolták e rendelethez.
2. cikk
A Tanács elnöke felhatalmazást kap, hogy kijelölje a megállapodásnak a Közösséget jogilag kötelező aláírására jogosult személyt.
3. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
(1976. december 13.) a biztosítékok egyenértékűvé tétele céljából a részvénytársaságok alapításának, valamint ezek tőkéje fenntartásának és módosításának tekintetében a tagállamok által a társasági tagok és harmadik személyek érdekei védelmében a Szerződés 58. cikkének (2) bekezdése szerinti társaságoknak előírt biztosítékok összehangolásáról
(77/91/EGK) AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 54. cikke (3) bekezdésének g) pontjára,
tekintettel a Bizottság javaslatára,
tekintettel az Európai Parlament véleményére [1],
tekintettel a Gazdasági és Szociális Bizottság véleményére [2],
mivel az 54. cikk (3) bekezdésének g) pontjában, valamint a letelepedés szabadságának korlátozásait megszüntető általános programban előírt összehangolás, amely a 68/151/EGK irányelvvel [3] vette kezdetét, különösen lényeges a részvénytársaságok vonatkozásában, minthogy ezek tevékenysége döntő jelentőségű a tagállamok gazdaságában, és gyakran túlnyúlik azok nemzeti határain;
mivel a társaságok részvényesei és hitelezői minimális egyenértékű védelmének biztosítása érdekében különösen fontos az alapításukra, valamint a tőkéjük fenntartására, emelésére, illetve leszállítására vonatkozó nemzeti rendelkezések összehangolása;
mivel a Közösség területén a részvénytársaságok alapszabályának, illetve alapító okiratának bármely érdekelt személy számára lehetővé kell tennie, hogy megismerje a társaság alapvető jellemzőit, különös tekintettel a társaság tőkéjének pontos összetételére;
mivel közösségi szintű rendelkezéseket kell elfogadni a hitelezők számára biztosítékul szolgáló tőke fenntartása érdekében, különösen azáltal, hogy megtiltják ennek a leszállítását a részvényesek részére történő kifizetés útján azon esetekben, amikor a részvényesek erre nem jogosultak, illetve azáltal, hogy korlátozzák a társaságok jogát saját részvényeik megszerzésére;
mivel az 54. cikk (3) bekezdése g) pontjának céljaira való tekintettel szükséges, hogy a tagállamoknak a tőke emelésére vagy leszállítására vonatkozó jogszabályai biztosítsák, hogy az azonos helyzetű részvényesekre egyenlő bánásmódot alkalmazni, valamint a tőke leszállításáról szóló határozatot megelőző követelésekkel rendelkező hitelezők védelmére vonatkozó elveket betartsák és összehangolják,
ELFOGADTA EZT AZ IRÁNYELVET:
1. cikk
(1) Az ezen irányelvben előírt összehangoló intézkedéseket a tagállamok alábbi társasági formákra vonatkozó, törvényi, rendeleti és közigazgatási rendelkezéseire kell alkalmazni: - Belgiumban: , - Dániában: aktieselskabet,
- Franciaországban:
- Olaszországban: la società per azioni,
(2) A tagállamok dönthetnek úgy, hogy nem alkalmazzák ezt az irányelvet a változó alaptőkéjű befektetési társaságokra, illetve az (1) bekezdésben felsorolt társaságok valamelyikeként bejegyzett szövetkezetekre. Amennyiben az egyes tagállamok a jogszabályaik megalkotásakor élnek ezzel a lehetőséggel, ezeket a társaságokat kötelezni kell arra, hogy valamennyi – a 68/151/EGK irányelv 4. cikkében említett – dokumentumon feltüntessék a "változó alaptőkéjű befektetési társaság", illetve a "szövetkezet" kifejezést.
Ezen irányelvnek az értelmében a "változó alaptőkéjű befektetési társaság" kifejezés kizárólag a következő társaságokra vonatkozik: - amelyek kizárólagos célja pénzeszközeiknek különböző értékpapírokba, ingatlanba vagy egyéb eszközökbe történő befektetése azzal a kizárólagos célzattal, hogy befektetési kockázataikat megosszák, és részvényeseik számára biztosítsák a vagyonuk kezeléséből származó hasznot,
- amelyek saját részvényeiket nyilvános jegyzésre ajánlják fel, valamint
- amelyek alapszabálya úgy rendelkezik, hogy a megszabott legalacsonyabb és legmagasabb tőkehatárokon belül részvényeiket bármikor kibocsáthatják, visszavásárolhatják vagy újraértékesíthetik.
2. cikk
A társaság alapszabályában vagy alapító okiratában minden esetben szerepelnie kell legalább a következő információnak: a) a társaság cégneve és társasági formája;
b) a társaság tevékenységi köre;
c) - ha a társaságnak nincs engedélyezett alaptőkéje, a jegyzett tőke összege,
- ha a társaságnak van engedélyezett alaptőkéje, annak összege, valamint a jegyzett tőke összege a társaság alapításának, illetve az üzleti tevékenység megkezdése engedélyezésének, illetve az engedélyezett alaptőke bármely változásának időpontjában, a 68/151/EGK irányelv 2. cikke (1) bekezdésének e) pontjának sérelme nélkül;
d) a társaság harmadik személyekkel szembeni képviseletéért, igazgatásáért, ügyvezetéséért, felügyeletéért vagy ellenőrzéséért felelős testületek tagjai számára és ezek jelölési eljárásaira, valamint az e testületek hatáskörének felosztására vonatkozó szabályok, amennyiben nincsenek törvényileg meghatározva;
e) ha a társaság határozott időre jött létre, ennek az időtartamnak a megjelölése.
3. cikk
Az alapszabálynak, illetve az alapító okiratnak vagy az egyes tagállamoknak a 68/151/EGK irányelv 3. cikkének megfelelő jogszabályaiban meghatározott eljárás értelmében benyújtott külön okiratnak legalább a következő adatokat kell tartalmaznia: a) a társaság székhelye;
b) a jegyzett részvények névértéke és évente legalább egyszer annak száma;
c) a jegyzett részvények száma a névérték megjelölése nélkül, amennyiben ilyen részvényeket a nemzeti jogszabályok alapján ki lehet bocsátani;
d) a részvények átruházását korlátozó esetleges különleges feltételek;
e) több részvényosztály esetén a b), c) és d) pontban említett információ minden részvénytípusra vonatkozóan, továbbá az egyes részvénytípusokhoz kapcsolódó jogok;
f) a részvények típusa, névre vagy bemutatóra szóló, ha a nemzeti jogszabályok mindkét részvénytípusról rendelkeznek, továbbá bármely, e részvények átváltására vonatkozó rendelkezés, kivéve, ha az eljárást jogszabály szabályozza;
g) a társaság megalakításakor vagy üzleti tevékenysége megkezdésének engedélyezésekor jegyzett tőke befizetett összege;
h) a részvények névértéke, illetve ha nincs névérték, az egyéb, nem pénzbeli hozzájárulás ellenértékeként kibocsátott részvények száma, a vagyoni hozzájárulás jellegének és a vagyoni hozzájárulást biztosító személy nevének megjelölésével;
i) azon természetes vagy jogi személyek, illetve társaságok megjelölése, amelyek aláírták, illetve amelyek képviseletében aláírták az alapszabályt vagy az alapító okiratot, illetve, ha a társaság még nem alakult meg ezzel egyidejűleg, e dokumentumok tervezetét;
j) valamennyi, a társaság által fizetendő, illetve a társaságot terhelő, annak megalapításával kapcsolatban, illetve adott esetben üzleti tevékenysége megkezdésének engedélyezését megelőzően felmerült költség teljes vagy legalább becsült összege;
k) valamennyi, a társaság alapításában vagy az üzleti tevékenysége megkezdésére jogosító engedélyhez szükséges ügyletekben résztvevő bármely személy számára biztosított különleges kedvezmény a társaság alapításának időpontjában, illetve az üzleti tevékenységének megkezdéséhez szükséges engedély megszerzéséig eltelt idő alatt.
4. cikk
(1) Ha valamely tagállam jogszabálya egy társaság üzleti tevékenységének megkezdését meghatározott engedélyhez kötik, e jogszabályoknak rendelkezniük kell a társaság részéről, illetve a társaság nevében az ezen engedély megadásáig vagy elutasításáig tartó időszak alatt felmerülő kötelezettségekkel kapcsolatos felelősség tekintetében is.
(2) Az (1) bekezdésben foglaltak nem vonatkoznak a társaság által, üzleti tevékenysége megkezdésének engedélyezésétől függően feltételesen kötött szerződésekben vállalt kötelezettségekre.
5. cikk
(1) Olyan esetekben, amikor valamely tagállam jogszabályai egy társaság alapításához egynél több tag részvételét írják elő, az a tény, hogy valamennyi részvény egyetlen személy tulajdonában van, illetve, hogy a tagok száma a társaság bejegyzését követően a törvényben előírt minimális szám alá csökkent, nem vezethet a társaság automatikus megszűnéséhez.
(2) Ha az (1) bekezdésben említett esetekben valamely tagállam jogszabályai lehetővé teszik a társaságok bírósági határozattal történő megszűnését, a hatáskörrel rendelkező bíróságnak határidőt kell szabnia a társaság számára ahhoz, hogy a jogellenes helyzetet orvosolja.
(3) Amennyiben ilyen jellegű megszűnést kimondó határozatot hoz a bíróság, a társaság ellen felszámolási eljárást kell indítani.
6. cikk
(1) A tagállamok törvényei előírják, hogy ahhoz, hogy egy társaságot be lehessen jegyezni, illetve megkaphassa az üzleti tevékenysége megkezdéséhez szükséges engedélyt, minimális jegyzett tőkével kell rendelkeznie, amelynek összege nem lehet kevesebb 25000 európai elszámolási egységnél.
Az európai elszámolási egység meghatározása a Bizottság 3289/75/ESZAK határozatában [4] található. Ennek nemzeti valutában számított egyenértékét kezdetben az ezen irányelv elfogadásának napján érvényes árfolyamon kell kiszámítani.
(3) A Tanács a Bizottság javaslatára ötévente megvizsgálja, és szükség esetén módosítja az e cikkben említett európai elszámolási egységekben kifejezett összegeket a közösségi gazdasági és pénzügyi folyamatoknak, valamint annak a tendenciának megfelelően, hogy kizárólag a nagy- és közepes méretű vállalkozások választhassák az 1. cikkben felsorolt társasági formákat.
7. cikk
Jegyzett tőke kizárólag vagyoni értékkel rendelkező dolog lehet. Ellenben a munkavégzéshez vagy szolgáltatások nyújtásához kapcsolódó kötelezettségvállalások nem képezhetik vagyoni hozzájárulás tárgyát.
8. cikk
(1) A részvényeket nem lehet a névértéknél, illetve névérték hiányában a kibocsátási értéknél alacsonyabb árfolyamon kibocsátani.
(2) Mindazonáltal a tagállamok engedélyezhetik, hogy azok, akik szakmai tevékenységük folytatása során részvényeket értékesítenek, a részvények teljes árfolyamánál kevesebbet fizessenek az általuk az ügylet során jegyzett részvényekért.
9. cikk
(1) A vagyoni hozzájárulás ellenértékeként kibocsátott részvényeket a társaság bejegyzésének, illetve üzleti tevékenysége megkezdésének engedélyezése időpontjáig legalább névértékük, illetve a névérték hiányában a kibocsátási érték 25 %-ának megfelelő mértékben be kell fizetni.
(2) Mindazonáltal azokban az esetekben, ahol a részvényeket a társaság bejegyzésekor, illetve üzleti tevékenysége megkezdésének engedélyezésekor nem pénzbeli hozzájárulás ellenértékeként bocsátják ki, a vagyoni hozzájárulást az adott időponttól számított öt éven belül kell teljes egészében szolgáltatni.
10. cikk
(1) A társaság bejegyzése, illetve tevékenysége megkezdésének engedélyezése előtt közigazgatási hatóság vagy bíróság által kijelölt vagy elismert, egy vagy több független szakértő jelentést készít a nem pénzbeli hozzájárulásról. A szakértők az adott tagállam jogszabályainak megfelelően lehetnek természetes vagy jogi személyek, illetve társaságok.
(2) A szakértői jelentés tartalmazza legalább valamennyi vagyoni hozzájárulásnak, valamint az értékelési módszereknek a leírását, továbbá megállapítja, hogy az e módszerek alkalmazásával kapott értékek megfelelnek-e legalább az ellenértékként kibocsátandó részvények számának és névértékének, illetve névérték hiányában, a kibocsátási értéknek és – adott esetben – a kibocsátási érték feletti ártöbbletnek.
(3) A szakértői jelentést az egyes tagállamok jogszabályaiban meghatározott módon és a 68/151/EGK irányelv 3. cikkének megfelelően kell benyújtani.
(4) A tagállamok dönthetnek úgy, hogy ezt a cikket nem alkalmazzák olyan esetekben, ahol az összes részvény névértékének, illetve névérték hiányában a kibocsátási érték 90 %-át egy vagy több társaság részére bocsátják ki nem pénzbeli hozzájárulás ellenében, és ahol eleget tesznek a következő követelményeknek: a) a vagyoni hozzájárulásban részesülő társaság tekintetében a 3. cikk i) pontjában említett személyek megállapodtak arról, hogy lemondanak a szakértői jelentésről;
b) e megállapodást a (3) bekezdésben foglaltaknak megfelelően bejelentették;
c) a vagyoni hozzájárulást szolgáltató társaságok rendelkeznek a jogszabályok, illetve az alapszabály értelmében fel nem osztható tartalékokkal, amelyek legalább egyenértékűek a nem pénzbeli hozzájárulás ellenében kibocsátott részvények névértékével, illetve névérték hiányában a kibocsátási értékkel;
d) a vagyoni hozzájárulást szolgáltató társaságok a c) bekezdésben említett összeg erejéig biztosítékot nyújtanak a kedvezményezett társaságnak a nem pénzbeli hozzájárulás fejében történő részvénykibocsátás és az illető társaságnak azon pénzügyi év, amely során ezen vagyoni hozzájárulásokat szolgáltatták, éves könyvelési adatainak közzétételét követő egy év eltelte közötti idő alatt keletkező adósságaira. Ez alatt az idő alatt tilos e részvények bárminemű átruházása;
e) a d) pontban említett biztosítékot a (3) bekezdésben foglaltaknak megfelelően be kell jelenteni;
f) a vagyoni hozzájárulást szolgáltató társaságok a c) pontban említett összegnek megfelelő összeget elhelyeznek egy tartalékalapba, amely nem osztható fel az azt követő három éven belül, hogy közzétették a vagyoni hozzájárulásban részesülő társaságnak azon pénzügyi évre vonatkozó éves könyvelési adatait, amely pénzügyi év során a vagyoni hozzájárulást szolgáltatták, illetve amennyiben szükséges, addig a későbbi időpontig, ameddig nem rendezték valamennyi, ezen időszak alatt benyújtott és a d) pontban említett biztosítékokra vonatkozó követelést.
11. cikk
(1) Ha a nemzeti jogszabályokban meghatározott, a társaság bejegyzésétől, illetve üzleti tevékenysége megkezdésének engedélyezésétől számított legalább két éves határidő lejártát megelőzően a társaság a 3. cikk i) pontjában említett személy vagy társaság tulajdonában levő bármely eszközt megszerez a jegyzett tőke legalább egytizedét elérő vagyoni hozzájárulás ellenében, a tulajdonszerzést meg kell vizsgálni, és annak részleteit a 10. cikkben foglaltaknak megfelelő módon közzé kell tenni, továbbá jóváhagyás végett a közgyűlés elé kell terjeszteni.
A tagállamok azt is előírhatják, hogy e rendelkezések vonatkozzanak olyan esetekre is, amikor az eszközök valamely részvényes vagy bármely más személy tulajdonában vannak.
(2) Nem vonatkozik az (1) bekezdés a társaság rendes üzleti tevékenysége során végrehajtott tulajdonszerzésre, valamely közigazgatási hatóság vagy bíróság kezdeményezésére, illetve felügyelete alatt végrehajtott tulajdonszerzésre, illetve tőzsdei tulajdonszerzésekre.
12. cikk
A jegyzett tőke leszállítására vonatkozó rendelkezésekre is figyelemmel, a részvényesek nem mentesülhetnek a vagyoni hozzájárulásaik szolgáltatásának kötelezettsége alól.
13. cikk
A nemzeti jogszabályok egy későbbi időpontban megvalósuló összehangolásáig a tagállamok elfogadják azokat az intézkedéseket, amelyek szükségesek ahhoz, hogy a nem részvénytársasági formájú társaság részvénytársasággá történő átalakulása esetére a 2-12. cikkben meghatározott biztosítékokkal legalább azonosakat követeljenek meg.
14. cikk
A 2-13. cikk nem érinti a tagállamoknak az alapszabály, illetve az alapító okirat módosításával kapcsolatos, hatáskörre és eljárásra vonatkozó rendelkezéseit.
15. cikk
(1) a) A jegyzett tőke leszállításának eseteit kivéve nem teljesíthető kifizetés a részvényesek részére olyan esetekben, amikor az előző pénzügyi év zárónapján a társaság éves könyvelési adataiban szereplő nettó vagyon alacsonyabb, – illetve a felosztást követően alacsonyabbá válna –, mint a jogszabályok vagy az alapszabály értelmében fel nem osztható tartalékok összegével megnövelt jegyzett tőke összege.
b) Olyan esetekben, amikor a jegyzett tőke be nem fizetett részét nem mutatják ki a mérlegben szereplő eszközök között, ezen összeget le kell vonni az a) bekezdésben említett jegyzett tőke összegéből.
c) A részvényesek részére teljesített kifizetés nem haladhatja meg az aktív időbeli elhatárolásokkal és az e célra létrehozott tartalékból származó összegekkel megnövelt, valamint a passzív időbeli elhatárolásokkal és a jogszabályokkal, illetve az alapszabállyal összhangban tartalékba helyezett összegekkel csökkentett nyereség összegét az előző pénzügyi év zárónapján.
d) Az a) és c) pontokban használt "kifizetés" kifejezésbe különösen beletartozik a részvényekkel kapcsolatos kamatok és osztalékok kifizetése.
(2) Azokra az esetekre, amikor a tagállamok jogszabályai lehetővé teszik osztalékelőlegek kifizetését, erre legalább a következő feltételek vonatkoznak: a) közbenső mérleget kell készíteni, feltüntetve, hogy elegendő-e az osztalékelőlegre kifizetendő tőke;
b) a kifizetésre kerülő összeg nem haladhatja meg az aktív időbeli elhatárolásokkal és az e célra létrehozott tartalékokból származó összegekkel megnövelt, továbbá a passzív időbeli elhatárolásokkal, valamint a jogszabályokban, illetve az alapszabályban foglalt követelmények értelmében tartalékba helyezett összegekkel csökkentett teljes nyereség összegét, azon utolsó pénzügyi év vége óta, amelyre vonatkozóan az éves könyvelés elkészült.
(3) Az (1) és (2) bekezdés nem érinti a tagállamoknak azon rendelkezéseit, amelyek a jegyzett tőkének a tartalékok tőkésítése révén megvalósuló emelésére vonatkoznak.
(4) Az egyes tagállamok jogszabályai eltérhetnek az (1) bekezdés a) pontjának rendelkezéseitől állandó tőkéjű befektetési társaságok esetében.
Az "állandó tőkéjű befektetési társaság" kifejezés e bekezdés értelmében kizárólag a következő társaságokra vonatkozik: - amelyek kizárólagos célja pénzeszközeik különböző értékpapírokba, ingatlanba vagy egyéb eszközökbe történő befektetése, azzal a kizárólagos célzattal, hogy megosszák befektetési kockázataikat, és részvényeseik számára biztosítsák a vagyonuk kezeléséből származó hasznot, valamint
- amelyek saját részvényeiket nyilvános jegyzésre ajánlják.
Amennyiben a tagállamok jogszabályai ezt lehetővé teszik: a) elő kell írniuk e társaságok számára, hogy a 68/151/EGK irányelv 4. cikkében említett valamennyi dokumentumban tüntessék fel a "befektetési társaság" kifejezést;
b) meg kell tiltaniuk minden olyan társaság részére, amelynek nettó vagyona nem éri el az (1) bekezdés a) pontjában meghatározott összeget, hogy részvényesei javára kifizetést teljesítsen abban az esetben, ha az előző pénzügyi év zárónapján a társaság éves könyvelésében szereplő mérlegösszeg nem éri el, illetve a kifizetést követően nem érné el a társaság éves könyvelésében kimutatott teljes hitelezői kötelezettségállomány másfélszeresét;
c) kötelezik mindazon társaságokat, amelyek kifizetést teljesítenek akkor, amikor nettó vagyonuk nem éri el az (1) bekezdés a) pontjában meghatározott összeget, hogy erről a tényről éves mérlegükben feljegyzést készítsenek.
16. cikk
A 15. cikkben foglaltak ellenére kifizetett összegeket a kedvezményezett részvényesek kötelesek visszafizetni abban az esetben, ha a társaság bizonyítja, hogy a részvényesek tudtak a javukra történő kifizetés jogellenességéről, illetve, hogy a körülményekre tekintettel erről a tényről mindenképpen tudniuk kellett.
17. cikk
(1) A jegyzett tőkében bekövetkezett súlyos veszteség esetén a tagállamok jogszabályaiban meghatározott határidőn belül össze kell hívni a közgyűlést annak eldöntésére, hogy a társaságot megszüntetik-e, vagy egyéb intézkedést kell-e hozni.
(2) Az (1) bekezdés értelmében súlyos veszteségnek tekintett összeget a tagállamok jogszabályai nem állapíthatják meg a jegyzett tőke felénél magasabb értékben.
18. cikk
(1) A társaság saját részvényeit nem jegyezheti.
(2) Abban az esetben, ha a társaság részvényeit valamely személy a saját nevében eljárva, de a társaság számlájára jegyezte, a részvényeket jegyző személyt úgy kell tekinteni, hogy a részvényeket saját részére jegyezte.
(3) A 3. cikk i) pontjában említett személyek vagy társaságok, illetve a jegyzett tőke emelésének esetén az igazgatóság vagy ügyvezető testület tagjai kötelesek vagyoni hozzájárulást teljesíteni az e cikk megsértésével jegyzett részvényekért.
A tagállamok jogszabályai úgy is rendelkezhetnek, hogy az érintettek kimenthetik magukat ezen kötelezettségük alól, ha bizonyítják, hogy magatartásuk nem volt felróható.
19. cikk
(1) Olyan esetekben, amikor valamely tagállam jogszabályai lehetővé teszik egy társaság számára, hogy saját részvényeit közvetlenül, illetve egy saját nevében, de a társaság számlájára eljáró személy révén megszerezze, az ilyen részvényszerzést legalább a következő feltételekhez kötik: a) a részvényszerzéshez a közgyűlés hozzájárulása kell, meghatározva az ilyen részvényszerzések feltételeit, különösen a megszerezhető részvények legnagyobb számát, a hozzájárulás érvényességi idejét – amely a 18 hónapot nem haladhatja meg –, továbbá ellenérték fejében történő szerzés esetén a legmagasabb és legalacsonyabb vagyoni hozzájárulást. Az igazgató vagy ügyvezető testület tagjai kötelesek megbizonyosodni afelől, hogy az egyes engedélyezett részvényszerzések megtörténtekor tiszteletben tartották-e a b), c) és d) pontokban említett feltételeket;
b) a megszerzett részvények névértéke, illetve annak hiányában a kibocsátási értékkel, továbbá a társaság által korábban megszerzett és a tulajdonában álló részvények, valamint a saját nevében, de a társaság számlájára eljáró személy által megszerzett részvények, együttesen nem haladhatják meg a jegyzett tőke 10 %-át;
c) a részvényszerzés eredményeképpen a nettó vagyon a 15. cikk (1) bekezdésének a) pontjában meghatározott összeg alá nem csökkenhet;
d) az ügylet kizárólag teljes mértékben befizetett részvényeket foglal magában.
(2) A tagállamok törvényei kivételt tehetnek a (1) bekezdés a) pontjának első mondatában foglalt rendelkezés alól akkor, ha a társaság saját részvényeinek megszerzésére annak érdekében van szükség, hogy a társaságra nézve súlyos és közvetlen veszélyt kerüljenek el. Ilyen esetben az igazgatóság vagy az ügyvezető testület köteles a következő közgyűlést tájékoztatni a végrehajtott részvényszerzések okáról és jellegéről, a megszerzett részvények számáról és névértékétől, illetve névérték hiányában a kibocsátási értékről, arról, hogy a megszerzett részvények milyen arányát képviselik a jegyzett tőkének, valamint e részvények vagyoni hozzájárulásáról.
(3) A tagállamok dönthetnek úgy, hogy nem alkalmazzák az (1) bekezdés a) pontjának első mondatát a társaság által közvetlenül, illetve a saját nevében, de a társaság számlájára eljáró személy által az érintett társaság vagy valamely kapcsolt társaság munkavállalói részére történő felosztás céljából megszerzett részvényekre. Az ilyen részvényeket a megszerzésüket követő 12 hónapon belül szét kell osztani.
20. cikk
a) a jegyzett tőke leszállítására vonatkozó határozat végrehajtása során, illetve a 39. cikkben említett körülmények között szerzett részvényekre;
b) egyetemes vagyonátruházás eredményeképpen megszerzett részvényekre;
c) ingyenesen megszerzett, illetve bankok és más pénzintézetek által vételi jutalékként megszerzett és teljes mértékben befizetett részvényekre;
d) jogi kötelezettség révén vagy valamely bíróság által a kisebbségi részvényesek védelmére hozott határozat, különösen egyesülés, a társaság céljának vagy formájának megváltozása, a társaság székhelyének külföldre történő áthelyezése vagy a részvényátruházásra vonatkozó korlátozások bevezetése esetén hozott bírósági határozat következtében megszerzett részvényekre;
e) részvényestől a vagyoni hozzájárulás teljesítésének elmulasztása következtében megszerzett részvényekre;
f) a kapcsolt társaságok kisebbségi részvényeseinek kártalanítása céljából szerzett részvényekre;
g) a részvények tulajdonosa által a társaság felé fennálló tartozás kifizetésére vonatkozó bírósági határozat értelmében végrehajtott adásvétel útján szerzett, teljes mértékben befizetett részvényekre;
h) a 15. cikk (4) bekezdése második albekezdésében meghatározott állandó tőkéjű befektetési társaság által kibocsátott, és a befektető kérésére az adott társaság vagy egy kapcsolt vállalkozás által megszerzett, teljes mértékben befizetett részvényekre. Az ilyen esetekre a 15. cikk (4) bekezdésének a) pontja vonatkozik. E részvényszerzések nem eredményezhetik a nettó vagyonnak a jegyzett tőke jogszabály értelmében fel nem osztható tartalékokkal növelt összege alá történő csökkenését.
(2) Mindazonáltal a fenti (1) bekezdés b)–g) pontjában felsorolt esetekben megszerzett részvényeket a megszerzésüket követő legfeljebb három éven belül értékesíteni kell, kivéve, ha a megszerzett részvények névértéke, illetve névérték hiányában a kibocsátási értéke – a saját nevében, de a társaság részére eljáró személyek által szerzett részvényeket is beleértve –, nem haladja meg a jegyzett tőke 10 %-át.
(3) Abban az esetben, ha a részvényeket a (2) bekezdésben meghatározott határidőn belül nem értékesítik, a részvényeket meg kell semmisíteni. A tagállamok jogszabályai előírhatják, hogy a részvények megsemmisítése a jegyzett tőke megfelelő leszállításával együtt történjen. A jegyzett tőke leszállítását kötelezővé kell tenni olyan esetben, amikor a megsemmisítésre kerülő részvények megszerzése miatt a nettó vagyon a 15. cikk (1) bekezdésének a) pontjában meghatározott összeg alá csökken.
21. cikk
A 19. és 20. cikk rendelkezéseit megsértve szerzett részvényeket a megszerzésüket követő egy éven belül értékesíteni kell. Arra az esetre, ha a fenti határidőn belül a részvényeket nem értékesítik, a 20. cikk (3) bekezdése érvényes.
22. cikk
(1) Azokban az esetekben, amikor a tagállamok jogszabályai lehetővé teszik a társaság számára, hogy saját részvényeit megszerezze akár közvetlenül, akár a saját nevében, de a társaság számlájára eljáró személy révén, a jogszabályoknak elő kell írniuk, hogy az ilyen típusú részvények birtoklása mindenkor megfeleljen legalább a következő feltételeknek: a) a részvényekhez kapcsolódó jogok közül a társaság saját részvényeihez kapcsolódó szavazati jogot minden esetben fel kell függeszteni;
b) ha a részvények szerepelnek a mérlegben kimutatott eszközök között, a kötelezettségek között ugyanilyen összegű fel nem osztható tartalékot kell képezni.
(2) Ha a tagállamok törvényei a társaság számára közvetlenül, illetve a saját nevében, de a társaság számlájára eljáró személy révén lehetővé teszik saját részvényei megszerzését, a törvényeknek elő kell írniuk, hogy az éves mérlegben legalább a következő adatok szerepeljenek:
a) a pénzügyi év során megvalósult szerzések okai; b) a pénzügyi év során szerzett és értékesített részvények száma és névértéke, illetve névérték hiányában a kibocsátási érték, valamint a jegyzett tőke általuk képviselt aránya;
c) ellenérték fejében történő szerzés, illetve elidegenítés esetében a részvények ellenértéke;
d) a társaság által megszerzett és birtokolt részvények száma és névértéke, illetve névérték hiányában a kibocsátási érték, valamint a jegyzett tőke általuk képviselt aránya.
23. cikk
(1) Társaság nem nyújthat előleget vagy kölcsönt, illetve biztosítékot azzal a céllal, hogy részvényeit harmadik személyek megszerezzék.
(2) Az (1) bekezdésben foglaltak nem vonatkoznak a bankok és más pénzintézetek által rendes üzletmenetük során megkötött ügyletekre, illetve azon ügyletekre, amelyek célja a társaság, illetve valamely kapcsolt társaság munkavállalói által, vagy ezen munkavállalók részére történő részvényszerzés. Ezek az ügyletek ugyanakkor nem eredményezhetik a nettó vagyon 15. cikk (1) bekezdésének a) pontjában meghatározott összeg alá történő csökkenését.
(3) Az (1) bekezdés nem vonatkozik azon ügyletekre, amelyek célja a 20. cikk (1) bekezdésének h) pontjában meghatározott részvényszerzés.
24. cikk
(1) A társaság saját részvényeinek biztosítékként történő elfogadása, akár közvetlenül a társaság által, akár valamely, saját nevében, de a társaság számlájára eljáró személy révén, a 19. cikk, a 20. cikk (1) bekezdése, a 22. és 23. cikk értelmében történő részvényszerzésnek minősül.
(2) A tagállamok határozhatnak úgy, hogy nem alkalmazzák az (1) bekezdésben foglaltakat a bankok és más pénzintézetek üzletmenete során végrehajtott ügyleteire.
25. cikk
(1) Bármely tőkeemelésről a közgyűlésnek kell határoznia. Ezt a határozatot, valamint a jegyzett tőke emelésének összegét az egyes tagállamok jogszabályaiban meghatározott módon, a 68/151/EGK irányelv 3. cikkével összhangban kell benyújtani.
(2) Mindazonáltal az alapszabály, az alapító okirat, illetve a közgyűlés – amelynek határozatát az (1) bekezdésben említett szabályokkal összhangban be kell jelenteni – felhatalmazást adhat a jegyzett tőke emeléséhez az általa, a jogszabályban esetleg előírt legmagasabb összeg figyelembevételével, meghatározott legmagasabb összeg erejéig. Adott esetben a jegyzett tőke emeléséről a felhatalmazott szerv határozhat a kijelölt összeghatáron belül. E szervek felhatalmazása e tekintetben legfeljebb 5 éves időtartamra szólhat, azt a közgyűlés egy vagy több alkalommal meghosszabbíthatja, minden alkalommal öt évet meg nem haladó időre.
(3) Több részvényosztály esetén, a közgyűlésnek az (1) bekezdésben említett tőkeemelésre, illetve a (2) bekezdésben említett tőkeemelés engedélyezésére vonatkozó határozatáról legalább minden olyan részvényosztálynak külön szavaznia kell, amelynek jogait az ügylet érinti.
(4) E cikk vonatkozik valamennyi olyan értékpapír kibocsátására, amelyek részvényre válthatók, illetve amelyekhez részvényjegyzési jogok kapcsolódnak, nem vonatkozik azonban ezen értékpapírok átváltására, illetve a jegyzési jog gyakorlására.
26. cikk
Vagyoni hozzájárulás ellenében kibocsátott részvényeket a jegyzett tőke emelése során névértékük, illetve névérték hiányában a kibocsátási értékük legalább 25 %-áig be kell fizetni. Olyan esetben, amikor kibocsátási felárról rendelkeznek, ezt teljes egészében be kell fizetni.
27. cikk
(1) Olyan esetben, amikor a részvényeket a jegyzett tőke emelése során nem pénzbeli hozzájárulás ellenében bocsátják ki, a vagyoni hozzájárulást a jegyzett tőke emelésére vonatkozó határozattól számított öt éven belül teljes egészében szolgáltatni kell.
(3) A tagállamok dönthetnek úgy, hogy nem alkalmazzák a (2) bekezdésben foglaltakat, ha a jegyzett tőke emelésére összeolvadás vagy részvények vásárlására, illetve cseréjére szóló nyilvános ajánlat, illetve azon társaság részvényeseinek kifizetése céljából kerül sor, amelyet beolvasztanak, illetve amelyre a részvények vásárlására vagy cseréjére szóló nyilvános ajánlat vonatkozik.
(4) A tagállamok dönthetnek úgy, hogy nem alkalmazzák a (2) bekezdést abban az esetben, ha a jegyzett tőke emelése során kibocsátott valamennyi részvényt egy vagy több társaság részére nem pénzbeli hozzájárulás fejében bocsátják ki azzal a feltétellel, hogy eleget tesz a 10. cikk (4) bekezdése b)–f) pontjában foglalt követelményeknek, illetve hogy a vagyoni hozzájárulásban részesülő társaság összes részvényese elfogadja, hogy nem készül szakértői jelentés.
28. cikk
Ha a tőkeemelést nem jegyzik le teljes mértékben, a tőkét a lejegyzett részvények összegével csak abban az esetben lehet megemelni, ha a kibocsátás feltételei erről kifejezetten így rendelkeztek.
29. cikk
(1) A tőke pénzbeli hozzájárulás ellenében történő felemelésekor a részvényeket fel kell kínálni elővásárlásra a részvényesek számára a tőke részvényeik által megtestesített arányában.
(2) A tagállamok jogszabályai: a) nem feltétlenül kell alkalmazzák a fenti (1) bekezdést olyan részvényekre, amelyekhez csak korlátozott jogok kapcsolódnak a 15. cikk értelmében végrehajtott kifizetések, és/vagy a társaság felszámolása esetén a társasági vagyonban történő részesedés tekintetében, vagy
b) megengedhetik, hogy abban az esetben, amikor különböző osztályú, eltérő szavazati jogokat megtestesítő részvényekkel, illetve a 15. cikk értelmében végrehajtott felosztásból, illetve a társaság felszámolása esetén a társasági vagyonból eltérő részesedéssel járó részvényekkel rendelkező társaság jegyzett tőkéjét csupán egy ilyen részvényosztályba tartozó részvények kibocsátásával emelik, a többi osztályba tartozó részvényesek elővásárlási jogukkal csak azt követően élhessenek, miután e jogot azok a részvényesek gyakorolták, akiknek a részvényei az újonnan kibocsátott részvényekkel azonos osztályba tartoznak.
(3) Minden, elővásárlás alapján történő részvényjegyzési ajánlatot, valamint az elővásárlási jog gyakorlására rendelkezésre álló időtartamot a 68/151/EGK irányelvvel összhangban kijelölt nemzeti hivatalos lapban kell közzétenni. Mindazonáltal a tagállamok jogszabályainak nem kell előírniuk kötelező közzétételt akkor, ha a társaság valamennyi részvénye névre szóló részvény. Ilyen esetben valamennyi részvényest írásban kell értesíteni. Az elővásárlási jog gyakorlására fenntartott időszak nem lehet rövidebb az ajánlat közzétételének, illetve az értesítő levél részvényesek részére történő feladásának napjától számított 14 napnál.
(4) Az elővásárlási jogot az alapszabály, illetve az alapító okirat nem korlátozhatja, és nem zárhatja ki. A közgyűlés határozatával ugyanakkor erre lehetőség van. Az igazgatóságnak vagy az ügyvezető testületnek a közgyűlés elé kell terjesztenie az elővásárlási jog korlátozásának vagy kizárásának indokait tartalmazó és a javasolt kibocsátási árfolyamot indokoló írásos jelentést. A közgyűlés a határozatképességre és a többségre vonatkozó, a 40. cikkben meghatározott szabályokkal összhangban jár el. A közgyűlési határozatot az egyes tagállamok jogszabályaiban meghatározott módon, a 68/151/EGK irányelv 3. cikkével összhangban kell benyújtani.
(5) A tagállamok jogszabályai úgy is rendelkezhetnek, hogy az alapszabály, az alapító okirat, illetve a (4) bekezdésben említett, a határozatképességre, többségre és adatszolgáltatásra vonatkozó szabályokkal összhangban eljáró közgyűlés a névleges alaptőke korlátain belül a jegyzett tőke felemelésre hatáskörrel rendelkező társasági szervet felhatalmazhatja az elővásárlási jog korlátozására vagy kizárására. Ezt a hatáskört nem lehet hosszabb időre átruházni, mint a 25. cikk (2) bekezdése szerinti hatáskört.
(6) A (1)–(5) bekezdést kell alkalmazni valamennyi olyan értékpapír kibocsátására, amelyek részvényekre válthatóak, illetve amelyekhez részvényjegyzési jogok kapcsolódnak, de nem vonatkoznak ezen értékpapírok átalakítására vagy a részvényjegyzési jog gyakorlására.
(7) Az elővásárlási jog nem zárható ki a (4) és (5) bekezdés alkalmazásában olyan esetekben, ahol a jegyzett tőke emelésére vonatkozó határozattal összhangban a részvényeket bankok vagy más pénzintézetek részére bocsátják ki a célból, hogy azokat a társaság részvényesei részére az (1) és (3) bekezdéssel összhangban vételre ajánlják fel.
30. cikk
31. cikk
Több részvényosztály esetén, a közgyűlésnek a jegyzett tőke leszállítására vonatkozó határozatáról legalább minden olyan részvényosztálynak külön kell szavaznia, amelynek jogait az ügylet érinti.
32. cikk
(1) A jegyzett tőke leszállítása esetén legalább azon hitelezők, akiknek a követelései korábbiak a leszállításról szóló határozat közzétételénél, jogosultak, hogy biztosítékot kapjanak azon követeléseikre, amelyek a közzététel napjáig nem váltak esedékessé. A tagállamok törvényei rendelkeznek e jog gyakorlásának feltételeiről. Ezt a jogot a tagállamok jogszabályai nem zárhatják ki, kivéve, ha a hitelező megfelelő biztosítékkal rendelkezik, illetve ha a társaság vagyonát figyelembe véve ilyen biztosítékokra nincs szükség.
(2) A tagállamok törvényei meghatározzák legalább azt, hogy érvénytelen a tőke leszállítása, illetve, hogy a részvényesek javára semmiféle kifizetés sem teljesíthető mindaddig, amíg a hitelezőket ki nem elégítették, illetve valamely bíróság nem határozott úgy, hogy kérésük nem teljesíthető.
(3) E cikk rendelkezéseit kell alkalmazni olyan esetekben, amikor a jegyzett tőke leszállítására a részvényesi vagyoni hozzájárulások szolgáltatásának kifizetéséről való teljes vagy részleges lemondás miatt kerül sor.
33. cikk
(1) A tagállamoknak nem kell alkalmazniuk a 32. cikket a jegyzett tőke leszállítására, ha ennek célja az elszenvedett veszteségek kiegyenlítése, illetve bizonyos pénzösszegek tartalékra történő elkülönítése, azzal a feltétellel, hogy e műveletet követően a tartalék összege nem haladja meg a leszállított jegyzett tőke 10 %-át. A jegyzett tőke leszállításának esetét kivéve ezt a tartalékot a részvényesek között nem lehet felosztani; az kizárólag az elszenvedett veszteségek kiegyenlítésére, illetve a jegyzett tőkének e tartalék tőkésítése révén történő emelésére használható fel, amennyiben a tagállamok ilyen eljárásokat engedélyeznek.
(2) Az (1) bekezdésben említett esetekben a tagállamok jogszabályainak rendelkezniük kell legalább azon intézkedésekről, amelyek biztosítják, hogy a jegyzett tőke leszállításából származó összegeket ne lehessen felhasználni a részvényesek számára történő kifizetések vagy felosztás céljára, illetve a részvényeseknek a hozzájárulásaik teljesítésének kötelezettsége alól való mentesítésére.
34. cikk
A jegyzett tőke nem szállítható le a 6. cikkel összhangban meghatározott minimális tőke összege alá. A tagállamok ugyanakkor engedélyezhetnek ilyen leszállítást, ha rendelkeznek arról is, hogy a jegyzett tőke leszállítására vonatkozó határozat csak akkor válik hatályossá, amikor a jegyzett tőkét legalább az előírt minimális összegnek megfelelő összegre emelték.
35. cikk
Ha a tagállamok engedélyezik a jegyzett tőke teljes vagy részleges visszavásárlását a jegyzett tőke leszállítása nélkül, rendelkezniük kell legalább a következő feltételek teljesülését: a) ha az alapszabály vagy az alapító okirat a visszavásárlásról rendelkezik, a visszavásárlásról szóló határozatot a közgyűlésnek kell meghoznia, legalább a határozatképességre és többségre vonatkozó feltételeknek megfelelően. Olyan esetben, ahol az alapszabály vagy az alapító okirat nem rendelkezik a visszavásárlásról, a visszavásárlásról szóló határozatot a közgyűlésnek kell meghoznia, legalább a 40. cikkben meghatározott, határozatképességre és többségre vonatkozó feltételeknek megfelelően eljárva. A határozatot a tagállamok törvényeiben előírt módon, a 68/151/EGK irányelv 3. cikkével összhangban kell benyújtani;
b) visszavásárlási célra kizárólag a 15. cikk (1) bekezdésének értelmében felosztható összegeket lehet felhasználni;
c) azok a részvényesek, akiknek a részvényeit visszavásárolják, megőrzik a társasággal kapcsolatos jogaikat, a befektetésük visszafizetésére és a vissza nem vásárolt részvények utáni kezdő osztalék felosztásában való részesedésükre vonatkozó jogok kivételével.
36. cikk
(1) Amennyiben a tagállamok jogszabályai engedélyezik a társaságok számára, hogy jegyzett tőkéjüket kötelező részvénybevonással szállítsák le, rendelkezniük kell legalább a következő feltételek teljesülésével: a) a kötelező részvénybevonást az alapszabálynak vagy az alapító okiratnak kell előírnia a bevonandó részvények jegyzését megelőzően;
b) olyan esetben, amikor a kötelező bevonást az alapszabály vagy az alapító okirat teszi lehetővé, csak a közgyűlésnek kell a bevonásra vonatkozó határozatot meghoznia, kivéve, ha az érintett részvényesek akkor egyhangúlag hozzájárultak;
c) a kötelező bevonásról határozó társasági szerv meghatározza a bevonás feltételeit és módját abban az esetben, ha ezt az alapszabály vagy az alapító okirat nem határozta meg;
d) a 32. cikk rendelkezéseit kell alkalmazni, kivéve, olyan, teljes mértékben befizetett részvények esetében, amelyeket ingyenesen bocsátanak a társaság részére, illetve amelyeket a 15. cikk (1) bekezdésével összhangban felosztható összegek felhasználásával vonnak be; ilyen esetekben tartalékot kell képezni, amelynek összege megegyezik az összes bevont részvény névértékével, illetve ennek hiányában a kibocsátási értékkel. A jegyzett tőke leszállításának esetét kivéve, ezt a tartalékot a részvényesek között nem lehet felosztani. A tartalék kizárólag az elszenvedett veszteségek ellensúlyozására, illetve a jegyzett tőkének e tartalék tőkésítése révén történő emelésére használható, amennyiben a tagállamok ilyen eljárást engedélyeznek;
e) a kötelező bevonásra vonatkozó határozatot a tagállamoknak a 68/151/EGK irányelv 3. cikkével összhangban hozott jogszabályaikban meghatározott módon kell benyújtani.
(2) Nem vonatkoznak a 30. cikk (1) bekezdésében, valamint a 31., 33., és 40. cikkben foglaltak az (1) bekezdésben említett esetekre.
37. cikk
(1) Abban az esetben, ha a jegyzett tőkét közvetlenül a társaság által vagy a saját nevében, de a társaság részére eljáró személy által megvásárolt részvények bevonásával csökkentik, a részvénybevonásról minden esetben a közgyűlésnek kell határoznia.
(2) A 32. cikket kell alkalmazni, kivéve, ha a részvényeket teljesen befizették, illetve azokat ingyenesen vagy a 15. cikk (1) bekezdésével összhangban kifizethető összegek felhasználásával szerezték meg; ilyen esetekben tartalékot kell képezni az összes visszavont részvény névértékével, illetve névérték hiányában a kibocsátási értékkel megegyező összegben. A jegyzett tőke leszállításának esetét kivéve ez a tartalék a részvényesek között nem osztható fel. E tartalék kizárólag az elszenvedett veszteségek kiegyenlítésére, illetve a jegyzett tőkének a tartalék tőkésítése révén történő emelésére használható, amennyiben a tagállamok ezt az eljárást engedélyezik.
(3) Nem vonatkoznak a 31., 33. és 40. cikkben foglaltak az (1) bekezdésben említett esetekre.
38. cikk
A 35. cikkben, a 36. cikk (1) bekezdésének b) pontjában, valamint a 37. cikk (1) bekezdése által szabályozott olyan esetekben, amikor több részvényosztály van, a közgyűlésnek a jegyzett tőke visszavásárlására vagy részvénybevonás útján történő leszállítására vonatkozó határozatáról legalább minden olyan részvényosztálynak külön szavaznia kell, amelyek jogait az ügylet érinti.
39. cikk
Olyan esetben, amikor a tagállamok jogszabályai engedélyezik a társaságok számára visszavásárolható részvények kibocsátását, elő kell írniuk, hogy e részvények visszavásárlása során legalább a következő feltételeknek eleget tegyenek: a) a visszavásárlást a társaság alapszabályának vagy alapító okiratának kell engedélyeznie a visszavásárolható részvények jegyzését megelőzően;
b) a részvényeket teljes mértékben be kell fizetni;
c) a visszavásárlás feltételeit és módját a társaság alapszabályában vagy alapító okiratában meg kell határozni;
d) a visszavásárlást kizárólag a 15. cikk (1) bekezdésével összhangban felosztható összegek, illetve a visszavásárlás lebonyolítása céljából végrehajtott új kibocsátásból származó bevétel felhasználásával lehet végrehajtani;
e) az összes visszavásárolt részvény névértékével, illetve annak hiányában a kibocsátási értékkel megegyező összegű tartalékot kell képezni, amely a részvényesek között nem osztható fel, kivéve a jegyzett tőke leszállításának esetét; a tartalék kizárólag a jegyzett tőkének a tartalék tőkésítése révén történő emelése céljára használható fel;
f) az e) pontot nem kell alkalmazni az olyan visszavásárlásra, amelyhez a visszavásárlás lebonyolítása céljából végrehajtott új kibocsátásból származó bevétel bevonásával kerül sor;
g) ha a visszavásárlás következményeképpen a részvényesek számára kifizetendő prémiumról rendelkeztek, a prémium kizárólag a 15. cikk (1) bekezdésével összhangban felosztható összegekből, illetve az e) pontban említett, a részvényesek között kizárólag a jegyzett tőke leszállítása esetén felosztható tartaléktól eltérő tartalékból fizethető; ez a tartalék kizárólag a jegyzett tőkének tartalékok tőkésítése révén történő emelése céljára, illetve a 3. cikk j) pontjában említett költségeknek, illetve a részvények vagy kötvények kibocsátásával járó költségeknek fedezésére, illetve a visszavásárolható részvények vagy kötvények tulajdonosai számára történő prémium kifizetésre használható;
h) a visszavásárlást az egyes tagállamok jogszabályaiban meghatározott módon, a 68/151/EGK irányelv 3. cikkével összhangban kell bejelenteni.
40. cikk
(1) A tagállamok jogszabályainak elő kell írniuk, hogy a 29. cikk (4) és (5) bekezdésében, 30., 31., 35. és 38. cikkében említett határozatokat a képviselt jegyzett tőkéhez, illetve értékpapírokhoz kapcsolódó szavazatok legalább kétharmados többségével kell meghozni.
(2) A tagállamok jogszabályai ugyanakkor kimondhatják, hogy az (1) bekezdésben említett szavazatok egyszerű többsége elegendő abban az esetben, ha a jegyzett tőke legalább fele képviselve van.
41. cikk
(1) A tagállamok eltérhetnek a 9. cikk (1) bekezdésétől, a 19. cikk (1) bekezdése a) pontjának első mondatától és b) pontjától, valamint a 25., 26. és 29. cikktől, amennyiben ezekre az eltérésekre a munkavállalók, illetve a nemzeti jogszabályokban meghatározott más csoportok társasági tőkében való részesedésének ösztönzését szolgáló rendelkezések elfogadásához vagy alkalmazásához szükség van.
(2) A tagállamok dönthetnek úgy, hogy nem alkalmazzák a 19. cikk (1) bekezdése a) pontjának első mondatát, valamint a 30., 31., 36., 37., 38. és 39. cikket olyan társaságokra, amelyek különös jogszabályi előírások alapján tőkerészvényeket és munkavállalói részvényeket is kibocsátanak, és az utóbbiakat a társaság munkavállalói összesége részére bocsátják ki, amelyet a közgyűlésen szavazati joggal rendelkező küldöttek képviselnek.
42. cikk
Ennek az irányelvnek az alkalmazása során a tagállamok jogszabályainak biztosítaniuk kell az egyenlő bánásmódot valamennyi azonos helyzetű részvényes számára.
43. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek az értesítéstől számított két éven belül megfeleljenek. Erről haladéktalanul tájékoztatják a Bizottságot.
A Tanács irányelve (1977. július 25.) a szarvasmarhafélék fajtatiszta tenyészállatairól
(77/504/EGK) AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 43. és 100. cikkére,
tekintettel az Európai Parlament véleményére [1],
tekintettel a Gazdasági és Szociális Bizottság véleményére [2],
mivel a szarvasmarha-tenyésztés különösen fontos szerepet játszik a Közösség mezőgazdaságában és a megfelelő eredmények nagymértékben függnek a fajtatiszta tenyészállatok használatától;
mivel eddig a legtöbb tagállam a nemzeti tenyésztési politikája keretében igyekezett támogatni a korlátozott számú, pontosan meghatározott tenyésztéstani szabványok szerinti tenyészállat-állomány létrehozását; mivel e fajták és szabványok tagállamonként különbözőek; mivel ezen eltérések akadályozzák a Közösségen belüli kereskedelmet;
mivel ezen eltérések megszüntetése és ezáltal a mezőgazdaság érintett szektorában a termelékenység növelése érdekében valamennyi szarvasmarhaféle fajtatiszta tenyészállat Közösségen belüli kereskedelmét nagymértékben liberalizálni kell; mivel a kereskedelem teljes liberalizációjához további szabályozásra van szükség, különösen a tenyésztés engedélyezése terén;
mivel a tagállamok számára lehetővé kell tenni egy közösségi eljárás szerint kiállított származási bizonyítvány benyújtásának követelését;
mivel egyes műszaki területeken végrehajtási intézkedéseket kell hozni; mivel ezen intézkedések kidolgozására egy eljárást kell meghatározni, amely az Állattenyésztés-technikai Állandó Bizottság keretén belül szoros együttműködést biztosít a tagállamok és a Bizottság között; mivel ezen végrehajtási intézkedések elfogadásáig az érintett területeken jelenleg hatályban lévő rendelkezéseket nem szabad módosítani;
mivel biztosítani kell, hogy a szarvasmarhaféle fajtatiszta tenyészállatok harmadik országokból történő behozatala ne történjen kedvezőbb feltételek mellett, mint amilyeneket a Közösségen belül alkalmaznak,
ELFOGADTA EZT AZ IRÁNYELVET:
1. cikk
Ezen irányelv alkalmazásában: a) "szarvasmarhaféle fajtatiszta tenyészállat": olyan szarvasmarha, amelynek azonos fajtájú szülei és nagyszülei törzskönyvbe vagy tenyésztési főkönyvbe bejegyezésre kerültek, és maga vagy bejegyezésre került vagy jogosult a törzskönyvbe való bejegyzésre;
b) "törzskönyv": bármely könyv, nyilvántartás, irattár, adathordozó, - amelyet olyan tenyésztői szervezet vagy szövetség vezet, amelyet a szövetség vagy szervezet alapítása szerinti tagállam hivatalosan elismer, és
- amelybe egy adott fajta szarvasmarhaféle fajtatiszta tenyészállatait, az elődeik feltüntetésével bejegyezték vagy nyilvántartásba vették.
2. cikk
A tagállamok biztosítják, hogy állattenyésztési okokból a következőket ne lehessen megtiltani, korlátozni vagy akadályozni: - a szarvasmarhaféle fajtatiszta tenyészállatok Közösségen belüli kereskedelme,
- a szarvasmarhaféle fajtatiszta tenyészállatok spermájának és embrióinak Közösségen belüli kereskedelme,
- törzskönyvek létrehozása, amennyiben azok megfelelnek a 6. cikkben meghatározott követelményeknek,
- a 6. cikkel összhangban törzskönyveket vezető szervezetek vagy szövetségek elismerése, és
- a 3. cikk alapján a mesterséges megtermékenyítéshez használt tenyészbikák Közösségen belüli kereskedelme.
3. cikk
A Tanács – a Bizottság javaslata alapján – 1980. július 1-je előtt tenyésztésre szánt szarvasmarhaféle fajtatiszta tenyészállatokkal kapcsolatos közösségi rendelkezéseket állapít meg.
E rendelkezések hatálybalépéséig a szarvasmarhaféle fajtatiszta tenyészállatok tenyésztési célra történő engedélyezése és a tenyészbikák mesterséges termékenyítésre történő felhasználásának engedélyezése, valamint a sperma és az embriók felhasználása továbbra is a nemzeti jogszabályok alapján történik, azzal a feltétellel, hogy e jogszabály nem lehet szigorúbb, mint a rendeltetési tagállamban a szarvasmarhaféle fajtatiszta tenyészállatokra, azok spermájára, embrióira vonatkozó jogszabály.
4. cikk
Az egy tagállam által hivatalosan elismert tenyésztői szervezet vagy szövetség nem tagadhatja meg a más tagállamokból származó szarvasmarhaféle fajtatiszta tenyészállatok törzskönyveibe történő bejegyzését, feltéve, hogy azok a 6. cikkel összhangban megfogalmazott követelményeket kielégítik.
5. cikk
A tagállamok megkövetelhetik, hogy a Közösségen belüli kereskedelemben résztvevő szarvasmarhaféle fajtatiszta tenyészállatok és azok spermája vagy embriói a 8. cikk szerinti eljárással összhangban készült mintának megfelelő származási bizonyítvánnyal rendelkezzenek, különös tekintettel a tenyésztéstechnikai teljesítményre.
6. cikk
(1) A 8. cikkben meghatározott eljárással összhangban az alábbiakat kell meghatározni: - teljesítményvizsgálati eljárásokra és a szarvasmarhák tenyészérték-becslésére vonatkozó módszerek,
- a tenyésztési szervezetek és szövetségek elismerésére vonatkozó feltételek,
- a törzskönyvek létrehozásának feltételei,
- a törzskönyvbe történő bejegyzés feltételei,
- a származási tanúsítványon feltüntetendő adatok.
(2) Az (1) bekezdés első, második és harmadik francia bekezdésének hatálybalépéséig: a) az (1) bekezdés első francia bekezdésében említett hivatalos ellenőrzéseket valamennyi tagállam, a jelenleg létező törzskönyveket a többi tagállam elismeri;
b) a tenyésztői szervezetek és szövetségek elismerésének a tagállamok jelenleg hatályos rendelkezéseinek kell megfelelnie;
c) az új törzskönyvek bevezetésének a tagállamok jelenleg hatályos rendelkezéseinek kell megfelelnie.
7. cikk
Az e területre vonatkozó közösségi jogszabályok alkalmazásáig a harmadik országokból származó szarvasmarhaféle fajtatiszta tenyészállatok behozatalára vonatkozó feltételek nem lehetnek kedvezőbbek, mint a Közösségen belüli kereskedelemre vonatkozó szabályok.
A tagállamok nem engedélyezik a harmadik országokból származó szarvasmarhaféle fajtatiszta tenyészállatok behozatalát, kivéve, ha azok olyan származási bizonyítvánnyal rendelkeznek, amely igazolja, hogy az állatokat a kiviteli harmadik ország valamely törzskönyvébe bejegyezték vagy nyilvántartásba vették. Bizonyítani kell, hogy az állatokat bejegyezték vagy nyilvántartásba vették, vagy azok jogosultak egy közösségi törzskönyvbe történő bejegyzésre.
8. cikk
(1) Amennyiben az e cikkben meghatározott eljárást kell alkalmazni, az elnök az ügyet – akár saját kezdeményezésére, akár egy tagállam kérése alapján – késedelem nélkül a 77/505/EGK határozat által létrehozott Állattenyésztés-technikai Állandó Bizottság (a továbbiakban: "bizottság") elé terjeszti.
(2) A bizottságon belül a tagállamok szavazatait a Szerződés 148. cikk (2) bekezdésében előírtak szerint súlyozzák. Az elnök nem szavazhat.
(3) A Bizottság képviselője tervezetet nyújt be az elfogadandó intézkedésekről. A bizottság, az elnöke által az ügy sürgősségére tekintettel megállapított határidőn belül, véleményt nyilvánít az intézkedésekről. A vélemény 41 szavazattal fogadható el.
(4) A Bizottság a tervezett intézkedéseket elfogadja és azonnal végrehajtja, ha azok összhangban vannak a bizottság véleményével. Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé. A Tanács minősített többséggel határoz.
Ha a javaslatnak a Tanács elé terjesztésétől számított három hónapon belül a Tanács nem döntött, a javaslatot a Bizottság fogadja el és késedelem nélkül alkalmazza azt, kivéve, ha a Tanács egyszerű többséggel ezen intézkedések ellen döntött.
9. cikk
A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 1979. január 1-jén megfeleljenek. Erről haladéktalanul tájékoztatják a Bizottságot.
10. cikk
Ennek az irányelvnek a tagállamok a címzettjei.
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb a 1707/73/EGK rendelettel [1] módosított, az olaj- és zsírpiac közös szervezésének létrehozásáról szóló, 1966. szeptember 22-i 136/66/EGK tanácsi rendeletre [2],
tekintettel az olajok és a zsírok Közösség és Görögország közötti kereskedelméről szóló, 1966. október 27-i 162/66/EGK tanácsi rendeletre [3],
tekintettel a legutóbb a 2429/72/EGK rendelettel [4] módosított, az olívaolajra alkalmazandó export-visszatérítésekről és lefölözésekről szóló, 1967. június 27-i 171/67/EGK tanácsi rendeletre [5] és különösen annak 11. cikkére,
mivel a legutóbb az 503/76/EGK rendelettel [6] módosított, az olívaolajra alkalmazandó export-visszatérítések és lefölözések alkalmazására vonatkozó részletes szabályokról szóló, 1972. március 27-i 616/72/EGK bizottsági rendelet [7] 2. cikke előírja, hogy a 171/67/EGK rendelet 9. cikkében említett lefölözés alól mentes importot engedélyezni kell azokra az olívaolaj-minőségekre, amelyekre vonatkozólag készpénz-visszatérítés érvényesül;
mivel készpénz-visszatérítést csak bizonyos olívaolaj-minőségek és azok bizonyos kiszerelései esetében nyújtanak; mivel a hagyományos exportformáktól eltérő ügyletek megakadályozása érdekében rendelkezni kell arról, hogy lefölözés alól mentes importot csak olyan termékek és azok olyan kiszerelési formáinak exportjára engedélyezzenek, amelyekre ténylegesen nyújtható készpénz-visszatérítés;
mivel az e rendeletben előírt rendelkezések összhangban vannak az Olaj- és Zsírpiaci Irányítóbizottság véleményével,
ELFOGADTA EZT A RENDELETET:
1. cikk
A 616/72/EGK rendelet 2. cikke a következőképpen módosul:
"A 171/67/EGK rendelet 9. cikkének (1) bekezdésében említett lefölözés alól mentes behozatal engedélyezésének feltétele olyan olívaolaj-minőségek és – adott esetben – azok olyan kiszerelési formáinak exportja, amelyek esetében az engedélykérelem benyújtásának napján készpénz-visszatérítés van érvényben."
2. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
a gabonavetőmagok forgalmazásáról szóló 66/402/EGK tanácsi irányelv mellékleteinek módosításáról (78/387/EGK)
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb a 78/55/EGK irányelvvel [1] módosított, a gabonavetőmagok forgalmazásáról szóló, 1966. június 14-i 66/402/EGK tanácsi irányelvre [2] és különösen annak 21a. cikkére,
mivel a tudományos és műszaki ismeretek fejlődésének fényében az említett irányelv I., II. és III. mellékletét módosítani kell a következőkben kifejtett okok miatt;
mivel a kukorica minősítésének feltételeit a vetőmag fajtaminősítésének nemzetközi rendszereihez kell igazítani;
mivel a vetőmag minőségének javítása érdekében rendelkezni kell az előveteményre vonatkozó feltételekről;
mivel a vetőmag genetikai értékének javítása érdekében rendelkezni kell azokról a fajtatisztasági szabványokról, amelyeknek a vetésnek néhány további faj esetében is meg kell felelnie;
mivel a rizs vetőmagja által teljesítendő egyes szabványokat a normál esetben elért vetőmagminőséghez kell igazítani;
mivel annak érdekében, hogy eleget tegyenek a vetőmag hivatalos és a legfrissebb nemzetközi módszerekkel összhangban elvégzett vizsgálatára vonatkozó feltételeknek, szükség van egyes rendelkezések felülvizsgálatára;
mivel a jelenlegi helyzetben nem volt lehetséges a Közösségen belül teljesen összehangolni az Avena fatua jelenlétére vonatkozó feltételeket; mivel azonban 1983. július 1-je előtt a 66/402/EGK irányelvben kísérletet tettek az e tekintetben megállapított feltételek megerősítésére a teljes összehangolás elérése érdekében;
a gépjárművek és pótkocsijaik hatóságilag előírt tábláira és felirataira, valamint elhelyezésükre és rögzítési módjukra vonatkozó tagállami jogszabályok közelítéséről szóló 76/114/EGK tanácsi irányelvnek a műszaki fejlődéshez történő hozzáigazításáról (78/507/EGK)
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a csatlakozási okmánnyal módosított, a gépjárművek és pótkocsijaik típusjóváhagyására vonatkozó tagállami jogszabályok közelítéséről szóló, 1970. február 6-i 70/156/EGK tanácsi irányelvre [1] és különösen annak 11., 12. és 13. cikkére,
tekintettel a gépjárművek és pótkocsijaik hatóságilag előírt tábláira és felirataira, valamint elhelyezésükre és rögzítési módjukra vonatkozó tagállami jogszabályok közelítéséről szóló, 1975. december 18-i 76/114/EGK tanácsi irányelvre [2],
mivel a Nemzetközi Szabványügyi Szervezet (ISO) nemrégiben fogadott el két, az egész világra kiterjedő osztályozási rendszerre vonatkozó nemzetközi szabványt, amelyek révén a járműgyártó [3] és a jármű [4] is azonosítható; mivel ezért tanácsos ezt a gyártóazonosító rendszert a 76/114/EGK irányelvbe beilleszteni, és ugyanakkor az említett irányelv követelményeit a jármű-azonosításra vonatkozó ISO-szabvánnyal összhangba hozni;
mivel ezen irányelv rendelkezései összhangban vannak a gépjárművek kereskedelme technikai akadályainak felszámolásáról szóló irányelveknek a műszaki fejlődéshez történő hozzáigazításával foglalkozó bizottság véleményével,
ELFOGADTA EZT AZ IRÁNYELVET:
1. cikk
A 76/114/EGK irányelv melléklete ezen irányelv melléklete szerint módosul.
2. cikk
(1) 1978. október 1-jei hatállyal a tagállamok a hatóságilag előírt táblákra és feliratokra, valamint azok elhelyezésére és rögzítésük módjára vonatkozó okokból - nem tagadhatják meg egy járműtípusra az EGK-típusjóváhagyás megadását, a 70/156/EGK irányelv 10. cikke (1) bekezdésének utolsó francia bekezdésében említett bizonyítvány vagy a nemzeti típusjóváhagyás kiállítását, vagy
- nem tilthatják meg a járművek üzembe helyezését,
amennyiben a hatóságilag előírt táblák és feliratok, valamint ezek elhelyezésének és rögzítésének módja az ilyen járműtípuson vagy ilyen járműveken megfelelnek az ezen irányelvvel módosított 76/114/EGK irányelv rendelkezéseinek.
(2) 1981. október 1-jei hatállyal a tagállamok - nem adhatják ki a 70/156/EGK irányelv 10. cikke (1) bekezdése utolsó francia bekezdésében említett okiratot egy olyan járműtípusra, amelynek hatóságilag előírt táblái és feliratai, valamint ezek elhelyezése és rögzítési módja nem felelnek meg az ezen irányelvvel módosított 76/114/EGK irányelv rendelkezéseinek,
- megtagadhatják a nemzeti típusjóváhagyás kiadását olyan járműtípusra, amelynek hatóságilag előírt táblái és feliratai, valamint ezek elhelyezése és rögzítési módja nem felelnek meg az ezen irányelvvel módosított 76/114/EGK irányelv rendelkezéseinek;
(3) 1981. október 1-jei hatállyal a tagállamok megtilthatják az olyan járművek üzembe helyezését, amelyeknek hatóságilag előírt táblái és feliratai, valamint ezek elhelyezése és rögzítési módja nem felelnek meg az ezen irányelvvel módosított 76/114/EGK irányelv rendelkezéseinek;
3. cikk
A tagállamok legkésőbb 1978. október 1-jéig hatályba léptetik azokat a rendelkezéseket, amelyek szükségesek ahhoz, hogy ennek az irányelvnek megfeleljenek, és erről haladéktalanul tájékozatják a Bizottságot.
4. cikk
Ennek az irányelvnek a tagállamok címzettjei.
az intervenciós intézkedéseknek az Európai Mezőgazdasági Orientációs és Garanciaalap Garanciarészlege által történő finanszírozására vonatkozó általános szabályok megállapításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre,
tekintettel a legutóbb a 2788/72/EGK rendelettel [1] módosított, a közös agrárpolitika finanszírozásáról szóló, 1970. április 21-i 729/70/EGK tanácsi rendeletre [2] és különösen annak 3. cikke (2) bekezdésére,
tekintettel a Bizottság javaslatára,
tekintettel az Európai Parlament véleményére [3],
mivel a 729/70/EGK rendelet 3. cikkének (2) bekezdésével összhangban az intervenciós intézkedések közösségi finanszírozásának általános szabályait meg kell állapítani;
mivel e cél érdekében a piac stabilizálását célzó intervenció fogalmának megfelelő intézkedések listáját össze kell állítani;
mivel helyénvaló megállapítani, hogy az intervenciós intézkedésekkel járó költségeket, amelyekre a piacok közös szervezése keretében egy egységekre lebontott összeget állapítanak meg, teljes egészében közösségi alapokból kell fedezni;
mivel olyan intervenciós intézkedések esetén, amelyeknél a piacok közös szervezése keretében nem állapítanak meg egy egységekre lebontott összeget, szükséges azon alapszabályok meghatározása, amelyek különösen a finanszírozandó összegek megállapításának módjára, az intervenciós felvásárláshoz szükséges pénzeszközök lekötéséből eredő költségek finanszírozására, az egyik pénzügyi évből a következőbe átvitt raktárkészletek értékelésére, illetve a raktározásból, adott esetben pedig a feldolgozásból eredő költségek finanszírozására vonatkoznak;
mivel e szabályok alapján a minden egyes ágazatban alkalmazandó különféle kiadási és bevételi tételeket még részletesebben kellene szabályozni; mivel az egyes ágazatokra vonatkozó szabályokat addig is hatályban kell tartani;
mivel az intervenciós intézkedések közösségi finanszírozásának szabályait egyetlen rendeletbe kell foglalni; mivel az intervenciós intézkedéseknek az Európai Mezőgazdasági Orientációs és Garanciaalap Garanciarészlege által történő finanszírozására vonatkozó általános szabályok megállapításáról szóló, 1972. december 28-i 2824/72/EGK tanácsi rendelet [4] hatályát veszti,
ELFOGADTA EZT A RENDELETET:
1. cikk
A mellékletben felsorolt intézkedések megfelelnek a 729/70/EGK rendelet 3. cikkének (1) bekezdése szerinti, a mezőgazdasági piacok stabilizálását célzó intervenció fogalmának.
2. cikk
Amennyiben a piac közös szervezése keretében egy intervenciós intézkedésre egy egységekre lebontott összeget állapítanak meg, az intézkedésből származó költségeket teljes egészében közösségi alapokból kell finanszírozni.
3. cikk
Amennyiben a piac közös szervezése keretében nem állapítanak meg egy intervenciós intézkedésre egy egységekre lebontott összeget, az adott intézkedést az Európai Mezőgazdasági Orientációs és Garanciaalap Garanciarészlege finanszírozza a 4.–8. cikk rendelkezéseivel összhangban.
4. cikk
(2) A 3. cikkben meghatározott egyéb intervenciós intézkedések finanszírozásának összege megegyezik az intézkedéssel járó kiadásoknak az összes bevétellel csökkentett összegével.
5. cikk
Az intervenciós termékek felvásárlására fordított tagállami eredetű források esetében az Európai Mezőgazdasági Orientációs és Garanciaalap Garanciarészlege által finanszírozott kamatköltség összegét a 729/70/EGK rendelet 13. cikkében meghatározott eljárással összhangban megállapítandó egységes közösségi módszer és kamatláb alapján kell kiszámítani. A kamatlábnak a ténylegesen alkalmazott kamatlábakra jellemzőnek kell lennie.
6. cikk
Az intervenciós termékek raktározásából – és adott esetben feldolgozásából – eredő konkrét műveleteket az Európai Mezőgazdasági Orientációs és Garanciaalap Garanciarészlege finanszírozza a Közösségben egységesen alkalmazott, átalányösszegű támogatással, amelyet a 729/70/EGK rendelet 13. cikkében meghatározott eljárással összhangban és adott esetben az érintett irányítóbizottság vizsgálatát követően kell megállapítani.
7. cikk
Amennyiben a termékek raktározás következtében értékcsökkenést szenvednek, ennek anyagi következményeit meg kell állapítani és számításba kell venni az intervenciós intézkedés alkalmazásakor. E célból az értékcsökkenési együtthatókat és az árakat, amelyekre ezen együtthatókat alkalmazni kell a legutóbb az 1254/78/EGK rendelettel [14] módosított, a gabonafélék piacának közös szervezéséről szóló, 1975. október 29-i 2727/75/EGK tanácsi rendelet [15] 26. cikkében vagy pedig a mezőgazdasági piacok közös szervezéséről szóló egyéb rendeletek megfelelő cikkében meghatározott eljárással összhangban, és adott esetben az Európai Mezőgazdasági Orientációs és Garanciaalap bizottságának vizsgálatát követően kell meghatározni.
8. cikk
A 4. cikk (1) bekezdésében említett éves beszámolókban a következő pénzügyi évre átvitt raktárkészletet általában annak beszerzési árán kell értékelni. E célból az intervenciós hivatalok által a bázisidőszakban kifizetett beszerzési árak alapján, és figyelembe véve a 7. cikkben említett értékcsökkenést, a következő pénzügyi évre átviendő raktárkészletek árát a különböző termékek esetében a 729/70/EGK rendelet 13. cikkében meghatározott eljárással összhangban kell megállapítani.
Abban az esetben, ha egy adott termék becsült ára az intervenciós rendszer elhagyásakor jelentősen alacsonyabb, mint az átviendő raktárkészletnek az első bekezdés szerint megállapított értéke, akkor az intervenciós hivatal által kifizetett beszerzési ár más árral is helyettesíthető. Ez utóbbi rögzített árat a 729/70/EGK rendelet 13. cikkében meghatározott eljárással összhangban és adott esetben az érintett irányítóbizottság vizsgálatát követően kell megállapítani. Ez az ár nem lehet a beszerzési árak és az intervenciós raktárkészlet értékesítésekor realizált árak átlagánál alacsonyabb.
9. cikk
E rendelethez az adott esetben szükséges részletes végrehajtási szabályokat a 729/70/EGK rendelet 13. cikkében meghatározott eljárással összhangban kell elfogadni.
10. cikk
A 2824/72/EGK rendelet hatályát veszti.
11. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
tekintettel az Európai Gazdasági Közösséget létrehozó szerződésre,
tekintettel a gépjárművek és pótkocsijuk típusjóváhagyására vonatkozó tagállami jogszabályok közelítéséről szóló, legutóbb a 78/547/EGK irányelvvel [1] módosított, 1970. február 6-i 70/156/EGK tanácsi irányelvre [2] és különösen annak 11., 12. és 13. cikkére,
tekintettel a gépjárművek és pótkocsijuk egyes kategóriáinak fékberendezéseire vonatkozó tagállami jogszabályok közelítéséről szóló 1971. július 26-i 71/320/EGK tanácsi irányelvre [3], amelyet legutóbb a Bizottság 75/524/EGK irányelve [4] módosított,
mivel az eddig szerzett tapasztalatoknak köszönhetően és a technika jelenlegi színvonalát figyelembe véve most már lehetséges az előírások szigorítása és a tényleges vizsgálati feltételekhez való jobb hozzáigazítása;
mivel ennek az irányelvnek a rendelkezései összhangban vannak a gépjárművek kereskedelme technikai akadályainak megszüntetését célzó irányelveknek a műszaki fejlődéshez történő hozzáigazításával foglalkozó bizottság véleményével,
ELFOGADTA EZT AZ IRÁNYELVET:
1. cikk
(1) A 71/320/EGK irányelv I., II., III., IV., V., VI. és IX. mellékletei ezen irányelv mellékletének megfelelően módosulnak.
(2) A blokkolásgátló-rendszerekről szóló külön előírások hatálybalépéséig az ilyen készülékekkel felszerelt M1, M2, M3, N1, N2, N3, O3 és O4 osztályú járművekre a legutóbb ezen irányelvvel módosított 71/320/EGK irányelv előírásai vonatkoznak.
2. cikk
(1) 1980. január 1-jétől a tagállamok a fékberendezésekkel kapcsolatos okokból:
- nem tagadhatják meg valamely járműtípus EGK-típusjóváhagyását, illetve az 1970. február 6-i 70/156/EGK irányelv 10. cikke (1) bekezdésének utolsó francia bekezdése szerinti bizonyítvány másolatának kiadását vagy a nemzeti típusjóváhagyást, vagy
- nem tilthatják meg a járművek forgalomba helyezését,
ha a szóban forgó járműtípusok vagy járművek fékberendezései megfelelnek a legutóbb ezen irányelvvel módosított 71/320/EGK irányelv előírásainak.
(2) 1980. október 1-jétől a tagállamok:
- az 1970. február 6-i 70/156/EGK tanácsi irányelv 10. cikke (1) bekezdésének utolsó francia bekezdése szerinti bizonyítvány másolatát már nem állíthatják ki olyan járműtípusra, amelynek fékberendezései nem felelnek meg a legutóbb ezen irányelvvel módosított 71/320/EGK irányelvnek,
- megtilthatják a nemzeti típusjóváhagyást azokra a járműtípusokra, amelyek fékberendezései nem felelnek meg a legutóbb ezen irányelvvel módosított 71/320/EGK irányelv rendelkezéseinek.
(3) 1981. október 1-jétől a tagállamok megtilthatják azoknak a járműveknek a forgalomba helyezését, amelyek fékberendezései nem felelnek meg a legutóbb ezen irányelvvel módosított 71/320/EGK irányelv rendelkezéseinek.
(4) Az 1-3. bekezdéstől eltérően a tagállamok a legutóbb ezen irányelvvel módosított 71/320/EGK irányelv IV. melléklete 1.2.1. pontjának rendelkezéseit először 1983. október 1-jétől kezdődő hatállyal hajtják végre.
(5) A tagállamok legkésőbb 1980. január 1-jéig hatályba léptetik azokat a rendelkezéseket, amelyek szükségesek ahhoz, hogy ennek az irányelvnek megfeleljenek. Erről haladéktalanul tájékoztatják a Bizottságot.
3. cikk
az intervenciós hivatalok által raktáron tartott olívaolaj értékesítésére vonatkozó részletes szabályokról szóló 2960/77/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb az 590/79/EGK rendelettel1 módosított, az olaj- és zsírpiac közös szervezésének létrehozásáról szóló, 1966. szeptember 22-i 136/66/EGK tanácsi rendeletre2 és különösen annak 12. cikke (4) bekezdésére,
mivel a 2960/77/EGK bizottsági rendelet3 6. cikke úgy rendelkezik, hogy a lehetséges vevők az intervenciós hivatalok által értékesítésre kínált olajokból mintát kaphatnak;
mivel annak biztosítása érdekében, hogy az az olaj, amelyre az ajánlatot tették, azonos legyen az odaítélt olajjal, lehetőséget kell biztosítani egy további mintavételre, még mielőtt az odaítélt tételt ólomzár alá helyezik;
mivel az eladott olaj kitárolásának elősegítése érdekében a kitárolásra biztosított időt úgy kell megváltoztatni, hogy azt az odaítélt tétel méretéhez igazítják;
mivel az e rendeletben előírt intézkedések összhangban vannak az Olaj- és Zsírpiaci Irányítóbizottság véleményével,
ELFOGADTA EZT A RENDELETET:
1. cikk
A 2960/77/EGK rendelet a következőképpen módosul: 1. Az 5. cikk (3) bekezdése helyébe a következő rendelkezés lép:
"(3) Az 1979. január 1. és december 31. közötti időszak alatt a minimálár adó nélkül értendő és 100 kg, a raktártelepen átvett olívaolajra vonatkozik, amelyet vagy a vevő által biztosított járműre rakott hordókba, vagy a vevő saját tartálykocsijába töltenek."
2. A 6. cikk második bekezdése helyébe a következő rendelkezés lép:
"Ezt a mintát két felcímkézett palackba helyezik, amelyeket a raktáros és a lehetséges vevő, vagy annak kellően felhatalmazott képviselője jelenlétében zárnak le. Az egyik palackot a lehetséges vásárló kapja, a másikat pedig a raktározó."
Az intervenciós hivatal átvételi elismervény ellenében kézbesített ajánlott levélben haladéktalanul tájékoztat minden pályázót a pályázaton való részvételének eredményéről."
4. A 11. cikk (1) bekezdése a következő albekezdéssel egészül ki:
"A zár alá helyezés előtt a nyertes pályázó mintát vehet ebből az olajból. Ezt a mintát két felcímkézett palackba helyezik, amelyeket a raktáros és a nyertes pályázó, vagy annak kellően felhatalmazott képviselője jelenlétében zárnak le. Az egyik palackot a nyertes pályázó kapja, a másikat pedig a raktáros, hogy ellenőrizhető legyen, hogy a termék, amelyből a 6. cikkben foglaltak alapján mintát vettek valóban megfelel-e az odaítélt terméknek."
(1) A vevőnek még az olaj elszállítása előtt ki kell fizetnie az intervenciós hivatal részére az eladási ár előzetes összegét, amelynek kiszámítása úgy történik, hogy a tételben jelzett mennyiséget be kell szorozni a tételre megajánlott árral.
(2) Ha az előzetes összeg a 13. cikk (1) bekezdésében meghatározott időn belül nem kerül kifizetésre, akkor az értékesítés automatikusan érvénytelenné válik. Ebben az esetben a 8. cikkben említett biztosíték elvész.
(2) Az elszállítás időpontjában a tartályban található tényleges mennyiségtől függően a vásárló részére kiszolgáltatott olaj mennyisége eltérhet attól a mennyiségtől, amelyre ajánlatát benyújtotta."
8. A 21. cikk második bekezdését el kell hagyni.
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
(1980. március 26.) a tagállamok forgalmi adókkal kapcsolatos jogszabályainak összehangolásáról – Franciaország tengerentúli megyéinek kivétele a 77/388/EGK irányelv hatálya alól (80/368/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre, és különösen annak 99. és 100. cikkére,
tekintettel a Bizottság javaslatára,
mivel a Szerződés 227. cikk (2) bekezdésének harmadik albekezdése előírja, hogy a Közösség intézményeinek kell a Szerződés által előírt eljárások keretében biztosítaniuk Franciaország tengerentúli megyéinek gazdasági és társadalmi fejlődését;
mivel a Bíróság által a 148/77 sz. ügyben 1978. október 10-én hozott határozat szerint a Szerződést és a másodlagos jogot Franciaország tengerentúli megyéiben is alkalmazni kell, kivéve, ha a közösségi intézmények határozatot hoznak e megyék gazdasági és társadalmi feltételeinek megfelelő egyedi intézkedésekről;
ELFOGADTA EZT AZ IRÁNYELVET:
1. cikk
A 77/388/EGK irányelv 3. cikkének (2) bekezdése a következő francia bekezdéssel egészül ki:
"– Francia Köztársaság: - tengerentúli megyék."
2. cikk
Ez az irányelv 1979. január 1-jén lép hatályba.
3. cikk
Ennek az irányelvnek a tagállamok a címzettjei.
(1980. június 30.) a cukorágazatban előzetesen rögzített exportlefölözések és -visszatérítések kiigazításáról szóló 797/80/EGK rendelet kiegészítéséről
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb az 1396/78/EGK rendelettel [1] módosított, a cukor piacának közös szervezéséről szóló, 1974. december 19-i 3330/74/EGK tanácsi rendeletre [2] és különösen annak 17. cikke (5) bekezdésére és 19. cikke (2) és (4) bekezdésére,
mivel a cukorágazatban előzetesen rögzített exportlefölözések és -visszatérítések kiigazításáról szóló, 1980. március 31-i 797/80/EGK bizottsági rendelet [3] az 1980. július 1-je előtt kiadott, de ezen időpontot követően felhasznált engedélyek esetében a visszatérítések emeléséről és az exportlefölözések csökkentéséről rendelkezik;
mivel az exportlefölözések esetében a lefölözés összege alacsonyabb lehet a szóban forgó kiigazítás összegénél; mivel ennek következtében a kereskedőkkel szembeni egyenlőtlen bánásmód elkerülése érdekében az említett rendeletet olyan rendelkezéssel kell kiegészíteni, amelynek értelmében a különbséget az érdekelt félnek a felszámított exportlefölözés helyett nyújtandó export-visszatérítésnek kell tekinteni;
mivel az e rendeletben foglalt intézkedések összhangban vannak a Cukorpiaci Irányítóbizottság véleményével,
ELFOGADTA EZT A RENDELETET:
1. cikk
A 797/80/EGK rendelet 1. cikke a következőképpen módosul: 1. Az első bekezdésből "az érintett fél kérelmére" szövegrészt el kell hagyni.
2. A (2) bekezdés a következő harmadik albekezdéssel egészül ki:
"Ha az exportlefölözés összege alacsonyabb a kiigazítás összegénél, a két összeg közötti különbséget az érintett félnek nyújtandó export-visszatérítésnek kell tekinteni. Ilyen esetekben exportlefölözés nem fizetendő."
2. cikk
Ez a rendelet 1980. július 1-jén lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
a gépjárművek biztonsági öveire és utasbiztonsági rendszereire vonatkozó tagállami jogszabályok közelítéséről szóló 77/541/EGK tanácsi irányelv módosításáról (81/576/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a gépjárművek biztonsági öveire és utasbiztonsági rendszereire vonatkozó tagállami jogszabályok közelítéséről szóló, 1977. június 28-i 77/541/EGK tanácsi irányelv [4] többek között követelményeket állapít meg biztonsági övek és utasbiztonsági rendszerek felszerelésére a legutóbb a 80/1267/EGK irányelvvel [5] módosított, a gépjárművek és pótkocsijaik típusjóváhagyására vonatkozó tagállami jogszabályok közelítéséről szóló, 1970. február 6-i 70/156/EGK tanácsi irányelv [6] I. mellékletében meghatározott M1-es kategóriájú járműveknél;
mivel ebből következően, a közúti közlekedésbiztonság érdekében meg kell követelni a 77/541/EGK irányelvnek megfelelő biztonsági övek és utasbiztonsági rendszerek felszerelését bizonyos M és N kategóriájú járműveknél, valamint meg kell engedni és ösztönözni kell azok felszerelését más M és N kategóriájú járműveknél, a fenti irányelv alkalmazási körének kiterjesztésével; mivel az ilyen kiterjesztést lehetővé teszi a gépjárműgyártásban elért műszaki fejlődés;
mivel e célból módosítani kellene a 77/541/EGK irányelvet;
mivel a fenti irányelv módosítása következtében a 77/541/EGK irányelv mellékleteiben bizonyos követelményeket is a műszaki fejlődéshez hozzáigazítanak; mivel az ezen irányelvben foglalt rendelkezéseket azon rendelkezések hatálybaléptetésével egyidejűleg kellene hatályba léptetni, amelyeket az ezen irányelv elfogadását követően fogadnak el annak érdekében, hogy a 77/541/EGK irányelv mellékleteinek követelményeit a műszaki fejlődéshez igazítsák,
ELFOGADTA EZT AZ IRÁNYELVET:
"9. cikk
Ezen irányelv alkalmazásában "jármű": valamennyi, a 70/156/EGK irányelv I. mellékletében található meghatározás szerint közúti használatra szánt, M és N kategóriájú gépjármű, amely legalább négy kerékkel rendelkezik és legnagyobb tervezési sebessége több, mint 25 km/h."
2. Az I. mellékletben: a) A 3.1. pont helyébe a következő rendelkezés lép:
"3.1. Járműfelszerelés
A 9. cikk hatálya alá tartozó M1 vagy N1 kategóriájú vagy M2 kategóriájú valamennyi járművet (azon járművek kivételével, amelyek legnagyobb megengedett össztömege 3500 kg-nál nagyobb, és amelyek tartalmaznak kifejezetten álló utasok számára tervezett helyeket) biztonsági övekkel vagy utasbiztonsági rendszerekkel kell felszerelni, amelyek kielégítik az ezen irányelv követelményeit, és a következő övelrendezések közül kerülnek ki (amelyekkel együtt sem a nem reteszelő övvisszahúzókat [1.8.1.], sem a kézi kioldású övvisszahúzókat [1.8.2.]nem lehet használni).
Amennyiben a 9. cikk hatálya alá tartozó többi járművet felszerelték biztonsági övvel vagy utasbiztonsági rendszerrel, annak meg kell felelnie az ezen irányelvben foglalt valamennyi követelménynek, a 3.1.1–3.1.3. pont kivételével."
b) A 3.1.1. pont helyébe a következő rendelkezés lép:
"3.1.1. az első külső ülésekhez hárompontos biztonsági övek, többszörös érzékenységű, vészhelyzetben automatikusan reteszelő övvisszahúzókkal (1.8.4.4.); mindazonáltal 3.1.1.1. az utasüléshez, automatikus kioldású övvisszahúzók (1.8.3.) megengedettek;
3.1.1.2. az M2-es kategóriájú járművek utasüléséhez kétpontos biztonsági öveket – akár ellátták azokat övvisszahúzókkal, akár nem – kielégítőnek kell tekinteni, ha a szélvédő a 74/60/EGK irányelv II. mellékletében meghatározott referenciazónán kívül helyezkedik el.
A biztonsági övek vonatkozásában a szélvédőt a referenciazóna részének kell tekinteni, ha az a 74/60/EGK irányelv II. mellékletében leírt módszerrel összhangban állandó érintkezésbe léphet a vizsgáló berendezéssel."
c) A 3.1.3. pont helyébe a következő rendelkezés lép:
"3.1.3. M1-es kategóriájú járművek hátsó ülőhelyeihez kétpontos vagy hárompontos övek, akár ellátták azokat övvisszahúzókkal, akár nem."
d) Az irányelv következő új 3.1.5. ponttal egészül ki:
"3.1.5. A megelőző rendelkezések ellenére az M1 és M2 kategóriájú járműveken meg lehet engedni egy 4N. típusú vészhelyzetben automatikusan reteszelő övvisszahúzót (1.8.5.) a 4. típusú övvisszahúzó (1.8.4.) helyett, ha a vizsgálatokat végző műszaki szolgálat megelégedésére bemutatták, hogy a 4. típusú övvisszahúzó felszerelése akadályozná a járművezetőt."
2. cikk
A tagállamok hatályba léptetik azokat a rendelkezéseket, amelyek szükségesek ahhoz, hogy ennek az irányelvnek ugyanazon a napon megfeleljenek, mint amelyet azoknak a rendelkezéseknek a hatályba lépéséhez ütemeztek, amelyek szükségesek ahhoz, hogy a 77/541/EGK irányelv 10. cikke alapján az ezen irányelv után elfogadásra kerülő irányelvnek megfeleljenek úgy, hogy a 77/541/EGK irányelv mellékleteinek követelményeit a műszaki fejlődéshez lehessen igazítani. Erről haladéktalanul tájékoztatják a Bizottságot.
3. cikk
Ennek az irányelvnek a tagállamok a címzettjei.
(1981. október 19.) a tagállamokban az ivóvízkivételre szánt felszíni víz mérésének módszereiről, valamint a mintavételek és elemzések gyakoriságáról szóló 79/869/EGK irányelv Görögország csatlakozása következtében szükséges kiigazításáról (81/855/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100. és 235. cikkére,
tekintettel a Bizottság javaslatára,
tekintettel az Európai Parlament véleményére [1],
mivel Görögország Európai Közösséghez történő csatlakozására tekintettel ki kell igazítani a tagállamokban ivóvízkivételre szánt felszíni víz mérésének módszereiről, valamint a mintavételek és elemzések gyakoriságáról szóló, 1979. október 9-i 79/869/EGK tanácsi irányelv [2] 11. cikkének (2) bekezdését;
mivel a Szerződés 198. cikkének első bekezdése alapján a Tanács konzultált a Gazdasági és Szociális Bizottsággal a Bizottság javaslatáról; mivel a bizottság nem volt olyan helyzetben, hogy a Tanács által előírt határidőn belül benyújtsa véleményét; mivel a Szerződés 198. cikkének (2) bekezdése szerint a vélemény hiánya nem akadályozza meg a Tanácsot abban, hogy további lépéseket tegyen; mivel, tekintettel arra, hogy a szükséges módosítások gyors elfogadása kívánatos, a Tanács szükségesnek találja ezt a lehetőséget igénybe venni,
ELFOGADTA EZT AZ IRÁNYELVET:
1. cikk
A 79/869/EGK irányelv 11. cikkének (2) bekezdésében a "41 szavazat" szövegrész helyébe a "45 szavazat" szövegrész lép.
2. cikk
Ez az irányelv 1981. január 1-jén lép hatályba.
3. cikk
Ennek az irányelvnek a tagállamok a címzettjei.
(1981. március 10.) az északnyugat-atlanti halászatban folytatandó jövőbeni többoldalú együttműködésről szóló egyezménynek az Európai Gazdasági Közösség általi megkötéséről szóló 3179/78/EGK rendelet módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 43. cikkére,
tekintettel a Bizottság javaslatára,
tekintettel az Európai Parlament véleményére [1],
mivel a Közösség a 3179/78/EGK tanácsi rendelettel [2] jóváhagyta az északnyugat-atlanti halászatban folytatandó jövőbeni többoldalú együttműködésről szóló egyezményt;
mivel 1979. június 7-én az Északnyugat-atlanti Halászati Szervezet Általános Tanácsa, az északnyugat-atlanti halászatban folytatandó jövőbeni többoldalú együttműködésről szóló egyezmény XX. cikkének (2) bekezdése alapján, 1980. január 1-jei hatállyal elfogadta az említett egyezmény III. mellékletének, a Grönland nyugati partja és Kanada partja közötti vizekre kiterjedő statisztikai alterületek közötti határvonal megállapítására vonatkozó módosításait;
mivel ennek következtében az egyezmény szövegét a 653/80/EGK rendelettel [3] módosították, amelynek alkalmazását az 1980. december 31-ig tartó időszakra korlátozták, mivel az említett rendeletet a Szerződés 103. cikke alapján ideiglenes intézkedésként fogadták el;
mivel ezért rendelkezni kell a 3179/78/EGK rendelet végleges módosításáról,
ELFOGADTA EZT A RENDELETET:
1. cikk
tekintettel az Európai Gazdasági Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a legutóbb a 2910/73/EGK rendelettel [4] módosított 79/65/EGK rendelet [5] létrehozta az Európai Gazdasági Közösségben működő mezőgazdasági üzemek jövedelmére és üzleti tevékenységére vonatkozó számviteli adatok gyűjtését szolgáló hálózatot;
mivel az információs hálózat adatfelvételi területének ki kell terjednie minden, egy bizonyos gazdasági méretet meghaladó mezőgazdasági üzemre, függetlenül attól, hogy annak üzemeltetője esetleg milyen egyéb foglalkozást űz;
mivel annak érdekében, hogy közösségi szinten kellően homogén számviteli eredményeket kapjanak, az adatszolgáltató üzemeket különféle, a mezőgazdasági üzemeknek a 78/463/EGK határozattal [6] megállapított, a közösségi csoportosítási szempontokon alapuló adatfelvételi terület rétegzése alapján kialakított körzetekbe és üzemosztályokba kell besorolni;
mivel a tagállamokban az agrárpolitika irányvonalainak kijelölése érdekében a gazdaságok jövedelmének nyilvántartása céljával az adatfelvételi területbe bevont összes adatszolgáltató üzemnek a közösségi információs hálózathoz kell tartoznia, és az adatszolgáltató üzemek számát ennek megfelelően kell növelni; mivel ennek a számnak bizonyos korlátok között, és különösen a mezőgazdaság fejlődését és a közös agrárpolitika információs követelményeit alapul véve, növekedésre képesnek kell lennie;
mivel a nemzeti kapcsolattartó irodának kulcsfontosságú szerepet kell játszania az információs hálózat kezelésében; mivel e célból azt új feladatokkal kell megbízni;
mivel a tapasztalat azt mutatja, hogy már nem kívánatos a tagállamok és a könyvelőirodák között létrejövő szerződésbe foglalandó kiegészítő feltételekről rendelkezni;
mivel az információs hálózati körzeteknek, amennyire csak lehetséges, azonosaknak kell lenniük az egyéb, olyan körzeti adatok benyújtásához alkalmazott körzetekkel, amely adatok alapvetők a közös agrárpolitika irányvonalainak kijelölésében; mivel ezzel kapcsolatban a 79/65/EGK rendelet mellékletét módosítani szükséges,
ELFOGADTA EZT A RENDELETET:
Az oldal alja a következő lábjegyzettel egészül ki:
"(1) HL L 148., 1978.6.5., 1. o."
2. A 4. cikk helyébe a következő rendelkezés lép:
"4. cikk
(1) Az 1. cikk (2) bekezdésének a) pontjában említett adatfelvételi terület azokat a mezőgazdasági üzemeket érinti, amelyek gazdasági mérete a 78/463/EGK határozatban megfogalmazott, európai méretegységben (EUME-ben) kifejezett küszöbértékkel egyenlő, vagy annál nagyobb.
(2) Egy mezőgazdasági üzem adatszolgáltató üzemnek minősül, ha:
a) gazdasági mérete az (1) bekezdéssel összhangban megállapítandó küszöbértékkel egyenlő, vagy annál nagyobb;
b) üzemeltetője olyan személy, aki hajlandó és képes a gazdaság könyvelését vezetni, és hajlandó megengedni, hogy üzemének számviteli adatai a Bizottság számára hozzáférhetőek legyenek;
c) a többi üzemmel együtt és az egyes körzetek szintjén reprezentálja az adatfelvételi területet.
(3) Az adatszolgáltató üzemek maximális száma 45000.
(4) E cikk alkalmazásához a részletes szabályokat, különösen a gazdasági méret küszöbértékét és az adatszolgáltató üzemek körzetenkénti számát, a 19. cikkben megállapított eljárással összhangban fogadják el."
3. Az 5. cikk helyébe a következő rendelkezés lép:
"5. cikk
(1) 1982. február 1-je előtt minden tagállam nemzeti bizottságot (a továbbiakban: "nemzeti bizottság") állít fel az adathálózat érdekében.
(2) A nemzeti bizottság felelős az adatszolgáltató üzemek kiválasztásáért. E célból feladatkörébe tartozik különösen az alábbiak jóváhagyása:
a) az adatszolgáltató üzemek kiválasztására szolgáló terv, amely megadja különösen az adatszolgáltató üzemek üzemosztályok szerinti eloszlását és kiválasztásuk részletes szabályait;
b) az adatszolgáltató üzemek kiválasztását célzó terv megvalósításáról szóló jelentés.
(3) A nemzeti bizottság elnökét a tagállam jelöli ki a bizottság tagjai közül.
A nemzeti bizottság egyhangúlag hozza meg a döntéseit; amennyiben tagjai nem jutnak egyhangú döntésre, a döntéseket a tagállam által kijelölt hatóság hozza meg.
(4) A több körzettel rendelkező tagállamok a joghatóságuk alá tartozó valamennyi körzetben körzeti információs hálózati bizottságokat (a továbbiakban "körzeti bizottság") hozhatnak létre.
A körzeti bizottság kiemelt feladatai közé tartozik, hogy az adatszolgáltató üzemek kiválasztásában együttműködjön a 6. cikkben említett kapcsolattartó irodával.
(5) Az e cikk alkalmazásával kapcsolatos részletes szabályokat a 19. cikkben megállapított eljárás szerint fogadják el."
4. A 6. cikk helyébe a következő lép:
"6. cikk
(1) Valamennyi tagállam kapcsolattartó irodát jelöl ki, amelynek feladata:
a) a nemzeti bizottság, a regionális bizottságok és a könyvelőirodák tájékoztatása a rájuk vonatkozó részletes alkalmazási szabályokról és e szabályok megfelelő végrehajtásának biztosítása;
b) az alábbiak kidolgozása és a nemzeti bizottsághoz jóváhagyás céljából történő benyújtása, majd ezt követően a Bizottságnak történő továbbítása:
- az adatszolgáltató üzemek kiválasztására vonatkozó, a mezőgazdasági üzemek közösségi csoportosítási szempontjainak megfelelően részletezett, a legfrissebb statisztikai adatok alapján összeállított terv,
- az adatszolgáltató üzemek kiválasztását célzó terv megvalósításáról szóló jelentés;
c) az alábbiak összeállítása:
- az adatszolgáltató üzemek jegyzéke,
- azoknak a könyvelőirodáknak a jegyzéke, amelyek – a 9. és 14. cikk rendelkezései szerinti szerződési feltételekkel összhangban – hajlandóak és képesek a gazdaságok adatszolgáltatási űrlapjait kitölteni; d) a könyvelőirodák által beküldött gazdaságok adatszolgáltatási űrlapjainak összegyűjtése, és általános ellenőrzési program alapján annak megvizsgálása, hogy azokat megfelelően töltötték-e ki;
e) az ellenőrzést követően, a gazdaságok által megfelelően kitöltött adatszolgáltatási űrlapoknak haladéktalan továbbítása a Bizottságnak;
f) a nemzeti bizottságnak, a körzeti bizottságoknak és a könyvelőirodáknak a 16. cikkben említett információk iránti kérelem, valamint a Bizottságnak az ezekre adott válaszok továbbítása.
(2) Az e cikk alkalmazásával kapcsolatos részletes szabályokat a 19. cikkben megállapított eljárással összhangban fogadják el."
5. A 9. cikk (2) bekezdésének második mondata hatályát veszti.
6. A 16. cikk (1) bekezdése helyébe a következő rendelkezés lép:
"(1) A nemzeti bizottság, a körzeti bizottságok, a kapcsolattartó iroda és a könyvelőirodák kötelesek a saját felelősségi területükön belül a Bizottságot minden olyan információval ellátni, amelyet ez utóbbi tőlük kérhet az e rendelet szerinti feladataik teljesítésével kapcsolatban.
A nemzeti bizottsághoz, a körzeti bizottságokhoz és a könyvelőirodákhoz intézett ilyen, információkra vonatkozó kéréseket és az azok alapján szolgáltatott információkat a kapcsolattartó irodán keresztül, írásban továbbítják."
tekintettel az Európai Gazdasági Közösséget létrehozó szerződésre és különösen annak 75. cikkére,
tekintettel a Bizottság javaslatára,
tekintettel az Európai Parlament véleményére [1],
mivel a Tanács megvitatta a Gazdasági és Szociális Bizottsággal a Bizottságnak a Szerződés 198. cikkének első bekezdése alapján tett javaslatát; mivel a Gazdasági és Szociális Bizottság nem terjesztette be véleményét a Tanács által meghatározott határidőn belül; mivel a Szerződés 198. cikkének második bekezdése lehetővé teszi, hogy a Tanács a vélemény hiányában további intézkedéseket tegyen; mivel a Tanács úgy véli, élnie kell ezzel a lehetőséggel, tekintettel a módosítások gyors meghozatalának fontosságára;
mivel a 1384/79/EGK rendelettel [2] módosított 1108/70/EGK rendeletet [3] módosítani kell annak érdekében, hogy az ahhoz csatolt mellékletben szerepeljen Görögország vasúthálózata,
ELFOGADTA EZT A RENDELETET:
1. cikk
Az 1108/70/EGK rendelet II. mellékletében foglalt táblázat az "A.1. VASÚT - Fő hálózatok" pontban a "Németországi Szövetségi Köztársaság" bejegyzést követően a következő szövegrésszel egészül ki:
Řecká republika "Görög Köztársaság"
- "Οργανισμός Σιδηροδρόμων Ελλάδος A.E. (ΟΣΕ)"
. 2. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
tekintettel az Európai Gazdasági Közösséget létrehozó szerződésre,
tekintettel a legutóbb a 81/126/EGK irányelvvel [1] módosított, a takarmánynövény-vetőmagok forgalmazásáról szóló, 1966. június 14-i 66/401/EGK tanácsi irányelvre [2] és különösen annak 21a. cikkére,
tekintettel a legutóbb a 81/126/EGK irányelvvel módosított, az olaj- és rostnövények vetőmagjának forgalmazásáról szóló, 1969. június 30-i 69/208/EGK tanácsi irányelvre [3] és különösen annak 20a. cikkére,
mivel a műszaki és tudományos ismeretek fejlődésének fényében a 66/401/EGK és 69/208/EGK irányelvek I. és II. mellékleteit az alábbiakban részletezett okok miatt módosítani szükséges;
mivel módosítani kell azokat a feltételeket, amelyeknek a növénynek és a vetőmagnak meg kell felelniük, beleértve a fajtatisztasági szabványokat, hogy azok összhangba kerüljenek a Gazdasági Együttműködési és Fejlesztési Szervezet (OECD) által a nemzetközi kereskedelmi forgalomra szánt vetőmagra megállapított fajtaminősítési rendszerekkel; mivel a legutóbb a 81/126/EGK irányelvvel módosított, a takarmánynövény-vetőmagok forgalmazásáról szóló 66/401/EGK irányelv [4] mellékleteinek módosításáról szóló, 1978. április 18-i 78/386/EGK bizottsági irányelv 2. cikkének második francia bekezdésében, valamint a legutóbb a 81/126/EGK irányelvvel módosított, az olaj- és rostnövények vetőmagjának forgalmazásáról szóló 69/208/EGK irányelv [5] mellékleteinek módosításáról szóló, 1978. április 18-i 78/388/EGK bizottsági irányelv 2. cikke (1) bekezdésének első francia bekezdésében megállapított bevezetési határidőket ennek megfelelően a jelenlegi helyzethez kell igazítani;
mivel a jelenlegi helyzetben nem volt lehetséges előírni a minimális fajtatisztasági szabványokra vonatkozó feltételeknek a Közösségen belüli összehangolását, amely szabványoknak a napraforgó hibridek esetében a növényeknek, illetve a vetőmagnak meg kell felelniük; mivel mindazonáltal az összehangolás érdekében meg kell próbálni 1983. július 1. előtt meghatározni ezeket a szabványokat;
mivel az ebben az irányelvben előírt intézkedések összhangban vannak a Mezőgazdasági, Kertészeti és Erdészeti Vetőmagok és Szaporítóanyagok Állandó Bizottságának véleményével,
ELFOGADTA EZT AZ IRÁNYELVET:
1. cikk
A 66/401/EGK irányelv I. melléklete a következőképpen módosul:
1. A 4. bekezdés második és harmadik mondatában a "Pisum sativum" szavak után a "Vicia faba" szavakkal egészül ki.
2. A 4. bekezdés második és harmadik mondatában a "Raphanus sativus spp. oleifera" szavakat el kell hagyni.
2. cikk
A 66/401/EGK irányelv II. melléklete a következőképpen módosul:
1. Az I. rész 1. pontja helyébe a következő szöveg lép:
A minimális fajtatisztaságot elsősorban az I. mellékletben megállapított feltételekkel összhangban elvégzett szántóföldi vizsgálatokkal kell ellenőrizni."
3. cikk
A 69/208/EGK irányelv I. melléklete a következőképpen módosul:
A 3. pont helyébe a következő szöveg lép:
- egy darab 30 m2 elit vetőmag termesztésekor,
- egy darab 10 m2 minősített vetőmag termesztésekor."
4. cikk
A 69/208/EGK irányelv II. melléklete a következőképpen módosul:
Az I. rész 1. pontja helyébe a következő szöveg lép:
"A vetőmagnak megfelelő fajtaazonossággal és fajtatisztasággal kell rendelkeznie. Különösen az alábbiakban felsorolt vetőmagoknak kell megfelelniük az alábbi szabványoknak, illetve egyéb feltételeknek: Faj és kategória Minimális fajtatisztaság (%) 1 2 Arachis hypogaea: –elit vetőmag 99,7 –minősített vetőmag 99,5
–minősített vetőmag 99,7 Brassica napus ssp. oleifera, takarmányozásra szánt fajták, Brassica rapa, takarmányozásra szánt fajták, Helianthus annuus, nem hibrid fajták vagy hibrid komponensek, Sinapis alba: –elit vetőmag 99,7 –minősített vetőmag, első generációs 99 –minősített vetőmag, második és azt követő generációk 98 Linum usitatissimum: –elit vetőmag 99,7 –minősített vetőmag, első generációs 98 –minősített vetőmag, második és harmadik generációs 97,5 Papaver somniferum: –elit vetőmag 99 –minősített vetőmag 98 Glycine max: –elit vetőmag 97 –minősített vetőmag 95
A minimális fajtatisztaságot elsősorban az I. mellékletben megállapított feltételekkel összhangban elvégzett szántóföldi vizsgálatokkal kell ellenőrizni."
5. cikk
A 78/386/EGK irányelv 2. cikke (1) bekezdésének második francia bekezdésében az "1982. január 1-jén" dátum helyébe az "egy későbbi szakaszban meghatározandó időpontban" szöveg lép. 6. cikk
A 78/388/EGK irányelv 2. cikke (1) bekezdésének első francia bekezdésében az "1982. január 1-jén" szöveg helyébe az "egy későbbi szakaszban meghatározandó időpontban" szöveg lép.
7. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy:
- az 5. és 6. cikk rendelkezéseinek 1982. január 1-jétől kezdődő hatállyal,
- a Poa spp. tekintetében a 2. cikk rendelkezéseinek 1983. január 1-jétől kezdődő hatállyal,
- ezen irányelv egyéb rendelkezéseinek legkésőbb 1983. január 1-jéig megfeleljenek.
(2) A tagállamok biztosítják, hogy a vetőmagokra nem vonatkoznak az (1) bekezdés harmadik francia bekezdésének megfelelően az ennek az irányelvnek eltérő időpontokban történő bevezetéséből eredő forgalmazási korlátozások.
8. cikk
Ennek az irányelvnek a tagállamok a címzettjei.
tekintettel az Európai Közösségek kiváltságairól és mentességeiről szóló jegyzőkönyvre, és különösen annak 13. cikkére,
tekintettel a Bizottság javaslatára,
(1983. október 26.) a nemzetközi kereskedelmi hajózás területén alkalmazandó ellenintézkedésekről (83/573/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 84. cikke (2) bekezdésére,
mivel a 78/774/EGK [1], 79/4/EGK [2], 80/1181/EGK [3], 81/189/EGK [4] és 82/870/EGK [5] határozat alapján létrehozott tengerészeti információs rendszer eredményei egyes tagállamok tapasztalataival együtt arra utalnak, hogy ajánlatos lenne egy megfelelő közösségi eljárást meghatározni a nemzetközi kereskedelmi hajózás területén az érintett tagállamok által harmadik országokkal szemben esetleg alkalmazandó ellenintézkedésekre vonatkozóan,
ELFOGADTA EZT A HATÁROZATOT:
3. cikk
Ha a tagállamok az 1. cikkben említett konzultációt végzik, a lehetőségeikhez mérten törekedniük kell az alábbiak meghatározására: a) az ellenintézkedések meghozatalának okai;
b) az a hajózási terület, amelyre az ellenintézkedések vonatkoznak;
c) az érintett hajózási szolgáltatás természete (például vonalhajózás);
d) a meghozott vagy meghozandó ellenintézkedések természete;
e) az ellenintézkedések alkalmazásának időtartama;
f) az ellenintézkedések és az elszenvedett károk részaránya.
4. cikk
A tagállamok továbbra is szabadon alkalmazhatnak egyoldalúan nemzeti ellenintézkedéseket.
5. cikk
Ennek a határozatnak a tagállamok a címzettjei.
a Szerződés 54. cikke (3) bekezdésének g) pontja alapján, a számviteli dokumentumok kötelező könyvvizsgálatának elvégzéséért felelős személyek működésének engedélyezéséről (84/253/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 54. cikke (3) bekezdésének g) pontjára,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a 78/660/EGK irányelv [4] értelmében meghatározott jogi formájú társaságok éves beszámolóit ellenőriztetni kell egy vagy több könyvvizsgálat elvégzésére feljogosított személlyel, amely kötelezettség alól csak az irányelv 11. cikkében említett társaságok mentesülhetnek;
mivel a fent említett irányelvet az összevont (konszolidált) éves beszámolóról szóló 83/349/EGK irányelv [5] kiegészítette;
mivel a számviteli dokumentumok kötelező könyvvizsgálatára feljogosított személyek szakképesítéseit össze kell hangolni; mivel biztosítani kell, hogy független és jó hírnévvel rendelkező személyek legyenek;
mivel a számviteli dokumentumok kötelező könyvvizsgálatához szükséges magas szintű elméleti ismeretet, és ennek az ismeretnek a gyakorlati alkalmazására való képességet szakmai alkalmassági vizsgával kell bizonyítani;
mivel a tagállamokat fel kell hatalmazni arra, hogy olyan személyeket is elfogadjanak, akik – annak ellenére, hogy az elméleti továbbképzés tekintetében megszabott valamennyi feltételt nem teljesítik – hosszú ideje folytatnak olyan szakirányú tevékenységet, amely kellő tapasztalatot biztosít számukra a pénzügy, a jog és a számvitel terén, és szakmai alkalmassági vizsgát tettek;
mivel a tagállamokat arra is fel kell hatalmazni, hogy a szakemberek érdekében átmeneti rendelkezéseket fogadjanak el;
mivel a tagállamok a természetes személyek és a könyvvizsgáló társaságok működését egyaránt engedélyezhetik, az utóbbiak lehetnek jogi személyek vagy más típusú társaságok vagy társulások;
mivel az ilyen könyvvizsgáló társaságok nevében számviteli dokumentumok kötelező könyvvizsgálatát végző természetes személyeknek meg kell felelniük ezen irányelv feltételeinek;
mivel egy tagállam olyan személyek működését is engedélyezheti, akik az ezen irányelv által előírttal egyenértékű képesítést nem abban az államban szerezték meg;
mivel annak a tagállamnak, amelyben az irányelv elfogadásakor olyan természetes személyekből álló csoportokat ismernek el, akik megfelelnek az ezen irányelv által megszabott feltételeknek, de szakmai alkalmassági vizsgaszintjük az egyetemi záróvizsgaszint alatt van, bizonyos feltételek mellett és későbbi összehangolásig lehetővé kell tenni, hogy ezeknek a személyeknek egyedi engedélyeket adjanak azzal a céllal, hogy meghatározott méretű társaságok és vállalkozáscsoportok számviteli dokumentumainak kötelező könyvvizsgálatát elvégezzék, ha az adott tagállam nem élt a közösségi irányelvek által az összevont (konszolidált) beszámoló elkészítése tekintetében adott mentességi lehetőségekkel;
mivel ezen irányelv nem érinti sem a letelepedés szabadságát, sem a szolgáltatásnyújtás szabadságát olyan személyek tekintetében, akik a számviteli dokumentumok kötelező könyvvizsgálatáért felelnek;
mivel az ilyen könyvvizsgálat céljából más tagállamok polgárainak adott engedélyek elismerését a pénzügyi, gazdasági és számviteli területen igénybe vett és folytatott tevékenységekről, illetve az e területeken a szolgáltatásnyújtás szabadságáról szóló irányelvek fogják kifejezetten szabályozni,
ELFOGADTA EZT AZ IRÁNYELVET:
I. SZAKASZ Hatály
1. cikk
(1) Az ezen irányelvben előírt összehangoló intézkedések a tagállamok törvényi, rendeleti és közigazgatási rendelkezéseire vonatkoznak a következő feladatokat végző személyek tekintetében:
a) a társaságok éves beszámolóinak kötelező könyvvizsgálata, és annak ellenőrzése, hogy az üzleti jelentés összhangban áll-e az éves beszámolóval, amennyiben ilyen könyvvizsgálatot és ilyen ellenőrzést a közösségi jogszabályok előírnak;
(2) Az (1) bekezdésben említett személyek egy-egy tagállam jogszabályaitól függően lehetnek természetes személyek, illetve jogi személyek, vagy más társaságok, vagy társulások (a továbbiakban ennek az irányelvnek a meghatározása szerint: könyvvizsgáló társaságok).
II. SZAKASZ Engedélyezési szabályok
2. cikk
(1) Az 1. cikk (1) bekezdésében meghatározott dokumentumok kötelező könyvvizsgálatát csak engedéllyel rendelkező személyek végezhetik. A tagállamok hatóságai csak a következőknek adhatnak engedélyt: a) olyan természetes személyek, akik megfelelnek legalább a 3–19. cikkben megállapított feltételeknek;
b) olyan könyvvizsgáló társaságok, amelyek megfelelnek legalább a következő feltételeknek: i. a könyvvizsgáló társaságok nevében az 1. cikkben említett dokumentumok kötelező könyvvizsgálatát végző természetes személyeknek meg kell felelniük legalább a 3–19. cikkben meghatározott feltételeknek; a tagállamok rendelkezhetnek úgy, hogy e természetes személyek működését is engedélyezni kell;
ii. a szavazati jogok többségét olyan természetes személyeknek vagy társaságoknak kell birtokolniuk, amelyek a 11. cikk (1) bekezdésének b) pontját kivéve megfelelnek legalább a 3–19. cikkben meghatározott feltételeknek; a tagállamok rendelkezhetnek úgy, hogy e természetes személyek vagy társaságok működését is engedélyezni kell. Azoknak a tagállamoknak azonban, amelyek ilyen többséget ennek az irányelvnek az elfogadásakor nem írnak elő, azt nem kell előírniuk, feltéve hogy a könyvvizsgáló társaság valamennyi részvénye névre szóló, és csak a könyvvizsgáló társaság egyetértésével, és/vagy ha a tagállam úgy rendelkezik, a hatáskörrel rendelkező hatóság jóváhagyásával ruházható át;
iii. a könyvvizsgáló társaság vezető tisztségviselőinek vagy az igazgatóság tagjainak többsége olyan természetes személy vagy könyvvizsgáló társaság kell, hogy legyen, amely teljesíti legalább a 3–19. cikkben meghatározott feltételeket; a tagállamok rendelkezhetnek úgy, hogy e természetes személyek vagy könyvvizsgáló társaságok működését is engedélyezni kell. Ha a testületnek legfeljebb csak két tagja van, közülük legalább az egyik tagnak teljesítenie kell az említett feltételeket.
A 14. cikk (2) bekezdésének sérelme nélkül a könyvvizsgáló társaság engedélyét vissza kell vonni, ha a b) pontban meghatározott bármely feltétel már nem teljesül. A tagállamok azonban azzal a céllal, hogy a b) pont ii. és iii. alpontjában meghatározott követelményeket teljesítsék, rendelkezhetnek egy legfeljebb két éves türelmi időszakról.
(2) Ezen irányelv alkalmazásában a tagállamok hatóságai szakmai szövetségek lehetnek, feltéve, hogy a nemzeti jogszabály felhatalmazza őket az ezen irányelvben meghatározott engedély megadására.
3. cikk
A tagállamok hatóságai csak olyan jó hírnévvel rendelkező személyeknek adhatnak engedélyt, akik nem folytatnak olyan tevékenységeket, amelyek annak a tagállamnak a jogszabályai értelmében összeférhetetlenek az 1. cikk (1) pontjában említett dokumentumok kötelező könyvvizsgálatával.
4. cikk
Az 1. cikk (1) bekezdésében említett dokumentumok kötelező könyvvizsgálatára természetes személy csak azután kaphat engedélyt, ha az felsőoktatásban való részvételre képesítő ismeretekkel rendelkezik, majd olyan elméleti és gyakorlati képzésen vett részt, amely elvégzését követően az állam által szervezett vagy elismert, felsőoktatási intézményi képesítés szintű szakmai alkalmassági záróvizsgát tett.
5. cikk
Az elméleti ismeretekről szóló vizsgának különösen a következő szakterületeket kell magában foglalnia: a) - könyvvizsgálat,
- az éves beszámoló elemzése és kritikai értékelése,
- általános számvitel,
- a konszolidált éves beszámoló,
- költségelszámolás és vezetői számvitel,
- belső ellenőrzés,
- az éves és a konszolidált éves beszámolók elkészítésére, a mérlegtételek értékelésére, illetve az eredmény számításának módszereire vonatkozó előírások,
- a számviteli dokumentumok kötelező könyvvizsgálatára, és a könyvvizsgálatot végzőkre vonatkozó jogi és szakmai előírások;
b) amennyiben azok a könyvvizsgálat szempontjából lényegesek:
- csőd- és hasonló eljárásokra vonatkozó jogszabályok,
- adójog,
- polgári jog és kereskedelmi jog,
- szociális biztonsági jog és munkajog,
- információs és számítógépes rendszerek,
- üzemgazdaságtan, közgazdaságtan és pénzügytudomány,
- matematika és statisztika,
- vállalkozások pénzgazdálkodásának alapelvei.
7. cikk
(1) Az 5. és 6. cikktől történő eltérésként a tagállamok rendelkezhetnek úgy, hogy az a személy, aki a 6. cikkben említett egy vagy több szakterületen egyetemi vagy azzal egyenértékű vizsgát tett, vagy felsőfokú oklevéllel vagy azzal egyenértékű képesítéssel rendelkezik, mentesülhet az elméleti tudás felmérése alól azon szakterületekre vonatkozóan, amelyekre az adott vizsga vagy oklevél vonatkozik.
(2) Az 5. cikktől való eltérésként a tagállamok rendelkezhetnek úgy, hogy a 6. cikkben említett egy vagy több szakterületen felsőfokú oklevéllel vagy azzal egyenértékű képesítéssel rendelkező akkor mentesülhet az e szakterületek elméleti ismeretére vonatkozó gyakorlati vizsga alól, ha azokból államilag elismert vizsga vagy oklevél által tanúsított gyakorlati képzésben részesült.
8. cikk
(1) Az elméleti ismeret gyakorlatban való alkalmazása képességének biztosítása érdekében – amelynek felmérése szerepel a vizsgában – egy legalább három éves gyakorlati képzést kell elvégezni többek között az éves beszámoló, a konszolidált éves beszámoló vagy hasonló pénzügyi beszámolók vizsgálatára vonatkozóan. A gyakorlati képzés legalább kétharmadát a tagállam jogszabályai értelmében az ezen irányelvnek megfelelő engedéllyel rendelkező személy felügyelete alatt kell elvégezni; a tagállamok azonban megengedhetik, hogy a gyakorlati képzést egy másik tagállam jogszabályai értelmében ennek az irányelvnek megfelelő engedéllyel rendelkező személy felügyelete alatt végezzék el.
(2) A tagállamok gondoskodnak arról, hogy valamennyi gyakorlati képzés a képzés tekintetében megfelelő garanciát nyújtó személy felügyelete alatt történjék.
9. cikk
A tagállamok olyan személynek is adhatnak engedélyt az 1. cikk (1) bekezdésében említett dokumentumok kötelező könyvvizsgálatára, aki nem teljesíti a 4. cikkben meghatározott feltételeket, de fel tudja mutatni, hogy: a) 15 éve folytat olyan szakmai tevékenységet, amellyel a pénzügy, a jog és a számvitel terén kellő tapasztalatokat szerezhetett, és a 4. cikkben említett szakmai alkalmassági vizsgát letette, vagy
b) hét éve folytat szakmai tevékenységet ezeken a területeken, és továbbá részt vett a 8. cikkben említett gyakorlati képzésben, és a 4. cikkben említett szakmai alkalmassági vizsgát letette.
10. cikk
(1) A tagállamok a 6. cikkben említett területeken folytatott elméleti képzés időtartamát beszámíthatják a 9. cikkben említett szakmai tevékenység éveibe, amennyiben az ilyen képzést államilag elismert vizsga tanúsítja. Az ilyen képzés időtartama legalább egy év, és a szakmai tevékenység időtartamába legfeljebb négy év erejéig számítható be.
(2) A szakmai tevékenység és a gyakorlati képzés ideje nem lehet rövidebb, mint a 4. cikkben meghatározott elméleti és gyakorlati képzés időtartama.
11. cikk
(1) A tagállamok hatóságai olyan személyek működését engedélyezhetik, akik képesítésüket egészben, vagy részben másik államban szerezték, feltéve, hogy eleget tesznek a következő két feltételnek: a) a hatáskörrel rendelkező hatóságoknak a képesítést egyenértékűnek kell tekinteniük azzal, amit az adott tagállam joga ezzel az irányelvvel összhangban előír; és
b) igazolni kell az adott tagállamban az 1. cikk (1) bekezdésében említett dokumentumok kötelező könyvvizsgálatához szükséges jogi ismereteket. A tagállam hatóságainak azonban nem kell ilyen igazolást kérniük, ha a másik államban megszerzett jogi ismeretet kielégítőnek tekintik.
(2) A 3. cikket kell alkalmazni.
12. cikk
(1) Valamely tagállam ennek az irányelvnek megfelelő engedéllyel rendelkezőnek tekintheti azokat a szakembereket, akiknek működését az adott tagállam hatáskörrel rendelkező hatóságai a 30. cikk (2) bekezdésében említett rendelkezések alkalmazása előtt egyedi közigazgatási határozattal engedélyezték.
(2) E cikk (1) bekezdésének alkalmazásában egyedi közigazgatási határozattal történő engedélynek tekinthető a természetes személynek az államilag elismert szakmai szövetségbe való felvétele, ha az adott állam jogának megfelelően a felvétel a szövetség tagjainak biztosítja azt a jogot, hogy az 1. cikk (1) bekezdésében említett dokumentumok kötelező könyvvizsgálatát elvégezzék.
13. cikk
A 30. cikk (2) bekezdésében említett rendelkezések alkalmazásáig a tagállamok az ezen irányelvnek megfelelő engedéllyel rendelkezőnek tekinthetik azokat a szakembereket, akiknek a működését a hatáskörrel rendelkező hatóságok egyedi közigazgatási határozattal addig nem engedélyezték, de akik azonban abban az államban ugyanazokkal a képesítésekkel rendelkeznek, mint azok az egyedi közigazgatási határozattal engedélyben részesülő személyek, akik az engedély időpontjában az 1. cikk (1) bekezdésében említett dokumentumok kötelező könyvvizsgálatát ilyen engedéllyel rendelkező személyek nevében végzik.
14. cikk
(1) A tagállamok az ezen irányelvnek megfelelő engedéllyel rendelkezőnek tekinthetik azokat a könyvvizsgáló társaságokat, amelyek működését az adott tagállam hatáskörrel rendelkező hatóságainak egyedi közigazgatási határozatával a 30. cikk (2) bekezdésében említett rendelkezések alkalmazása előtt engedélyezték.
(2) A 2. cikk (1) bekezdése b) pontjának ii. és iii. alpontjában meghatározott feltételeknek legkésőbb annak az időszaknak a végéig kell eleget tenni, amely a 30. cikk (2) bekezdésében említett rendelkezések alkalmazásának kezdetétől számított legfeljebb öt évben határozható meg.
(3) Azok a természetes személyek, akik a 30. cikk (2) bekezdésében említett rendelkezések alkalmazásáig az 1. cikk (1) bekezdésében említett dokumentumok kötelező könyvvizsgálatát valamely könyvvizsgáló társaság nevében végezték, ezt a napot követően felhatalmazhatók e tevékenység folytatására még akkor is, ha az ezen irányelvben meghatározott összes feltételnek nem tesznek eleget.
15. cikk
A 30. cikk (2) bekezdésében említett rendelkezések alkalmazását követő egy évig az adott tagállam ennek az irányelvnek megfelelően engedélyt adhat azoknak a szakembereknek, akiknek működését a hatáskörrel rendelkező hatóságok egyedi közigazgatási határozattal addig nem engedélyezték, de akik azonban valamely tagállamban jogosultak az 1. cikk (1) bekezdésében említett dokumentumok kötelező könyvvizsgálatára, és addig a napig ténylegesen ilyen tevékenységet folytattak.
16. cikk
18. cikk
(1) A 30. cikk (2) bekezdésében említett rendelkezések alkalmazásától számított hat évig a tagállamok átmeneti intézkedéseket hozhatnak olyan személyek tekintetében, akik ezeknek az intézkedéseknek a bevezetésekor már szakmai vagy gyakorlati képzésben vesznek részt, de a képzés befejezésekor nem tennének eleget az ezen irányelvben meghatározott feltételeknek, és ezért az 1. cikk (1) bekezdésében említett dokumentumok kötelező könyvvizsgálatát nem tudnák elvégezni.
(2) A 3. cikket kell alkalmazni.
19. cikk
A 4. cikktől való eltérésként a 15. és 16. cikkben említett szakember vagy a 18. cikkben említett személy működése nem engedélyezhető, kivéve ha a hatáskörrel rendelkező hatóságok megítélése szerint az 1. cikk (1) bekezdésében említett dokumentumok kötelező könyvvizsgálatára alkalmasak, és a 4. cikk értelmében engedéllyel rendelkező személyekkel egyenértékű képesítéssel rendelkeznek.
20. cikk
Az a tagállam, amely a 78/660/EGK irányelv 51. cikke (2) bekezdésében meghatározott lehetőséggel nem él, és amelyben ennek az irányelvnek az elfogadásakor a nemzeti jogszabályok értelmében az 1. cikk (1) bekezdésének a) pontjában említett dokumentumok kötelező könyvvizsgálatát különféle csoportokba tartozó természetes személyek végezhetik, a számviteli dokumentumok kötelező könyvvizsgálatának későbbi összehangolásáig az 1. cikk (1) bekezdésének a) pontjában említett dokumentumok kötelező könyvvizsgálata céljából azoknak a társaságoknak az esetében, amelyek a 78/660/EGK irányelv 27. cikkében megállapított három feltétel közül kettőnek a küszöbértékét nem lépik túl, külön engedélyt adhatnak a nevükben eljáró olyan természetes személyek részére, akik: a) teljesítik az ezen irányelv 3-19. cikkében meghatározott feltételeket azzal a kivétellel, hogy a szakmai alkalmassági vizsga szintje alacsonyabb lehet, mint amit ezen irányelv 4. cikke előír; és
b) az adott társaság kötelező könyvvizsgálatát már azelőtt elvégezték, hogy a 78/660/EGK irányelv 11. cikkében megállapított három feltétel közül kettőnek a küszöbértékét túllépték.
Ha azonban valamely társaság egy olyan konszolidálásba bevont vállalkozáscsoport részét képezi, amely a 78/660/EGK irányelv 11. cikkében megállapított három feltétel közül kettőnek a küszöbértékét túllépi, ezek a személyek nem végezhetik el az adott társaságnak az ezen irányelv 1. cikke (1) bekezdésének a) pontjában említett dokumentumok kötelező könyvvizsgálatát.
21. cikk
Az a tagállam, amely a 83/349/EGK irányelv 6. cikkének (1) bekezdésében meghatározott lehetőséggel nem él, és ennek az irányelvnek az elfogadásakor nemzeti joga értelmében az ezen irányelv 1. cikke (1) bekezdésének b) pontjában említett dokumentumok kötelező ellenőrzését különféle csoportokba tartozó természetes személyek is végezhetik, a számviteli dokumentumok kötelező könyvvizsgálatának későbbi összehangolásáig az 1. cikk (1) bekezdésének b) pontjában említett dokumentumok kötelező könyvvizsgálata céljából külön engedélyt adhat az ezen irányelv 20. cikke alapján engedéllyel rendelkező személyek részére, ha az anyavállalat mérlegének fordulónapján a konszolidálásba bevont vállalkozáscsoport a vállalkozásoknak a legutolsó éves beszámolói alapján nem lépi túl a 78/660/EGK irányelv 27. cikkében megállapított három feltétel közül kettőnek a küszöbértékét, feltéve, hogy felhatalmazással rendelkezik a konszolidálásba bevont összes vállalkozás az ezen irányelv 1. cikke (1) bekezdésének a) pontjában említett dokumentumok kötelező könyvvizsgálatára.
22. cikk
Az a tagállam, amelyik a 20. cikket alkalmazza, engedélyezheti, hogy a 8. cikkben említettek szerinti személyek gyakorlati képzése olyan személy irányítása alatt történjen, akinek az adott tagállam jogszabályai értelmében engedélyezték, hogy a 20. cikkben említett kötelező könyvvizsgálatot elvégezze.
III. SZAKASZ Szakmai tisztesség és függetlenség
23. cikk
A tagállamok előírják, hogy az 1. cikk (1) bekezdésében említett dokumentumok kötelező könyvvizsgálatára engedéllyel rendelkező személyek ezeket a vizsgálatokat szakmai tisztességgel végezzék.
24. cikk
A tagállamok előírják, hogy ezek a személyek nem végezhetik el a tőlük elvárt kötelező könyvvizsgálatot, ha ezek a személyek nem függetlenek annak a tagállamnak a jogszabályai alapján, amely a könyvvizsgálatot előírja.
25. cikk
A 23. és 24. cikket azokra a természetes személyekre is alkalmazni kell, akik megfelelnek a 3–19. cikkben meghatározott feltételeknek, és az 1. cikk (1) bekezdésében említett dokumentumok kötelező könyvvizsgálatát egy könyvvizsgáló társaság nevében végzik.
26. cikk
A tagállamok biztosítják, hogy az engedéllyel rendelkező személyeket szankciókkal lehessen sújtani, ha a könyvvizsgálatot nem a 23., 24. és 25. cikknek megfelelően végzik.
27. cikk
A tagállamok biztosítják legalább azt, hogy az engedéllyel rendelkező könyvvizsgáló társaságok azon tagjai és részvényesei, illetve e társaságok vezető tisztségviselői, az igazgatóság és a felügyelő bizottság tagjai, akik személy szerint nem felelnek meg a 3–19. cikkben megállapított feltételeknek, a könyvvizsgálat végrehajtásába semmilyen módon ne avatkozzanak be úgy, hogy az 1. cikk (1) bekezdésében említett dokumentumokat e könyvvizsgáló társaságok nevében ellenőrző természetes személyek függetlenségét veszélyeztessék.
IV. SZAKASZ Közzététel
28. cikk
(1) A tagállamok biztosítják, hogy az 1. cikk (1) bekezdésében említett dokumentumok kötelező könyvvizsgálatára általuk kiadott engedéllyel rendelkező valamennyi természetes személy és könyvvizsgáló társaság nevét és címét a nyilvánosság rendelkezésére bocsássák.
(2) Ezenkívül minden engedéllyel rendelkező könyvvizsgáló társaság tekintetében a következőket kell a nyilvánosság rendelkezésére bocsátani: a) a 2. cikk (1) bekezdése b) pontjának i. alpontjában meghatározott természetes személyek neve és címe;
b) a könyvvizsgáló társaság tagjainak és tulajdonosainak neve és címe;
c) a könyvvizsgáló társaság vezető tisztségviselőinek vagy az igazgatóság tagjainak neve és címe.
(3) Ennek a cikknek az (1) bekezdését kell alkalmazni, ha valamely természetes személynek engedélye van az 1. cikk (1) bekezdésében említett dokumentumok kötelező könyvvizsgálatának elvégzésére egy társaság esetében a 20., 21. és 22. cikkben említett feltételeknek megfelelően, de fel kell tüntetni azt a társasági kategóriát vagy vállalkozáscsoportot, amelynek tekintetében az ilyen könyvvizsgálat megengedett.
V. SZAKASZ Záró rendelkezések
29. cikk
(1) A 78/660 EGK irányelv 52. cikkével felállított kapcsolattartó bizottság továbbá: a) a Szerződés 169. és 170. cikkének sérelme nélkül, különösen az annak alkalmazásával kapcsolatosan felmerülő gyakorlati problémákkal foglalkozó rendszeresen tartott ülésekkel segíti ennek az irányelvnek az összehangolt alkalmazását;
b) szükség esetén javasolja a Bizottságnak ezen irányelv kiegészítését vagy módosítását.
30. cikk
(1) A tagállamok 1988. január 1-jéig hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek megfeleljenek. Erről haladéktalanul tájékoztatják a Bizottságot.
(2) A tagállamok rendelkezhetnek úgy, hogy az (1) bekezdésében említett rendelkezések 1990. január 1-jéig nem alkalmazandók.
(3) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadtak el.
(4) A tagállamoknak azt is biztosítaniuk kell, hogy a Bizottsággal közöljék a 4. cikk alapján szervezett vagy elismert vizsgák jegyzékét.
31. cikk
Ennek az irányelvnek a tagállamok a címzettjei.
tekintettel a legutóbb a 2260/84/EGK rendelettel [1] módosított, az olajok és zsírok piaca közös szervezésének létrehozásáról szóló, 1966. szeptember 22-i 136/66/EGK tanácsi rendeletre [2] és különösen annak 5. cikke (4) bekezdésére,
tekintettel a Bizottság javaslatára,
mivel a 136/66/EGK rendelet 5. cikke bevezette az olívaolajra vonatkozó termelési támogatás rendszerét; mivel ezt az egy bizonyos időpontban olajfákkal beültetett terület utáni támogatást azon olajbogyó-termelőknek adják meg, akik a 136/66/EGK rendelet 20c. cikkének (1) bekezdésében meghatározott termelői szervezetek tagjai, és akiknek az átlagos termelése legalább 100 kg olívaolaj/gazdasági év, egyéb olajbogyó-termelőknek pedig az olajfáik száma, termelési potenciálja és szabványos módszerrel meghatározott terméshozama alapján, feltéve hogy az olajbogyót ténylegesen betakarították;
mivel az olajfakataszter létrehozásáig az érintett termelők számára a támogatást az olajfák átlagos terméshozama alapján kell kiszámítani;
mivel a támogatási rendszer megfelelő működésének biztosítása érdekében meg kell határozni azokat az olívaolaj-fajtákat, amelyekre támogatást adnak;
mivel a támogatási rendszer megfelelő működésének biztosítása érdekében meg kell állapítani valamennyi érintett fél, nevezetesen a termelők, a termelői szervezetek és a termelői szervezetek szövetségei, valamint az érintett tagállamok jogait és kötelezettségeit;
mivel az említett rendelet 20c. cikkének (2) bekezdésében említett olívaolaj-termelői szervezetek szövetségeinek egy meghatározott minimális számú csoportból kell állnia, vagy a nemzeti termelés egy meghatározott minimális százalékát kell képviselnie; mivel ezeket a minimális számokat vagy százalékokat olyan szinteken kell megállapítani, amelyek lehetővé teszik, hogy e szervezetek a reájuk háruló különleges összehangoló és ellenőrző munkát hatékony módon végezzék el;
mivel az említett rendelet 20c. cikke meghatározza, hogy a termelői szervezeteknek és a termelői szervezetek szövetségeinek bizonyos ellenőrző és összehangoló feladatokat kell ellátniuk; mivel ezért pontosan meg kell határozni e feladatok jellegét;
mivel a megfelelő ügyvitel érdekében a termelői szervezeteknek és szövetségeiknek a gazdasági év kezdete előtt kellő időben kell kérelmezniük az illetékes nemzeti hatóságoktól az elismerést; mivel az érintett tagállamoknak megfelelő időn belül határozniuk kell a kérelmekről;
mivel az említett rendelet 20d. cikke (1) bekezdésének megfelelően a támogatás egy bizonyos százaléka visszatartható annak érdekében, hogy azzal hozzájáruljanak az ellenőrzéseket végző termelői szervezeteknél és szövetségeiknél felmerült kiadásokhoz; mivel lépéseket kell tenni annak biztosítása érdekében, hogy a visszatartott összegeket csak az említett rendelet 20c. cikkének (1) és (2) bekezdésében előírt feladatok finanszírozására használják fel;
mivel az említett rendelet 20d. cikkének (2) bekezdése előírja, hogy csak a szövetségek jogosultak előlegként a támogatási összeg egy részére; mivel a rendezett gazdálkodás érdekében ez az előleg nem haladhatja meg a támogatási összeg egy bizonyos százalékát;
mivel a termelői szervezetekhez tartozó termelőknek nyújtott termelési támogatás rendszere megfelelő működésének biztosítása érdekében rendelkezéseket kell hozni arra nézve, hogy a támogatást csak az engedélyezett olajsajtolókból nyert mennyiségekre fizessék ki; mivel az engedély megszerzése érdekében az érintett olajsajtolóknak számos feltételt kell teljesíteniük;
mivel a kérdéses támogatás jelentős előnyben részesíti az olajtermelőket, és a Közösség számára pénzügyi terhet jelent; mivel annak szavatolása érdekében, hogy a támogatást csak az arra alkalmasnak minősülő olajra adják meg, rendelkezéseket kell hozni a közigazgatási ellenőrzések megfelelő rendszeréről;
mivel a támogatási rendszer megfelelő ügyvitele érdekében a tagállamok számára lehetővé kell tenni, hogy meghatározzák a támogatásra jogosult olívaolaj mennyiségét azokban az esetekben, amikor egy olajbogyó-termelő tényleges termelése tekintetében kétség merül fel;
mivel a tapasztalatok azt mutatják, hogy a bevezetett különleges ellenőrzések nagy száma ellenére a felügyelt termelők száma megnehezíti a részletes és hatékony ellenőrzést és vizsgálatot; mivel ezeket a nehézségeket úgy kell megoldani, hogy az egyes tagállamokban számítógépes adattárat állítanak fel, amely tartalmazza az ellenőrzés megkönnyítéséhez és a szabálytalanságok azonnali felderítéséhez szükséges valamennyi információt,
ELFOGADTA EZT A RENDELETET:
1. cikk
Az 1984/85-ös gazdasági évtől kezdve az e rendeletben megállapított általános szabályok vonatkoznak a 136/66/EGK rendelet 5. cikkében említett olívaolajra vonatkozó termelési támogatás megadására.
(3) A támogatást az érintett felek által azon tagállamhoz intézett kérelem alapján adják meg, ahol az olajat előállították.
(4) Azon olajbogyó-termelők esetében, akik termelői szervezet tagjai a 136/66/EGK rendelet 20c. cikkének (1) bekezdésében meghatározottak szerint, és akiknek az átlagos termelése legalább 100 kg olívaolaj gazdasági évenként, a támogatást az említett rendelet 5. cikke (2) bekezdése első francia bekezdésének megfelelően, egy engedélyezett olajsajtolóban ténylegesen előállított olajmennyiségre adják meg, a 7. cikk rendelkezései szerint.
Más olajbogyó-termelők esetében a támogatást a 136/66/EGK rendelet 5. cikke (2) bekezdése második francia bekezdésének megfelelően adják meg, és ez megegyezik a 18. cikkben előírt szabványmódszer alapján rögzített olajbogyó-terméshozamoknak és olívaolaj-hozamoknak a termelésbe bevont olajfákra való alkalmazásából kiszámított összeggel.
(5) Az 1984/85-ös és az 1985/86-os gazdasági évekre a termelő tagállamok meghatározzák, hogy melyek azok a gazdasági évenként átlagosan legalább 100 kg olajat előállító olajbogyó-termelők, akik jogosultak a termelő olajfákra alkalmazott és a 18. cikkben előírt szabványmódszernek megfelelően rögzített olajbogyó- és olívaolaj-hozamok szerint ténylegesen előállított olajmennyiség alapján megadott támogatásra.
(6) 1986. március 31-e előtt a Tanács a Bizottság javaslatára, minősített többséggel megállapítja azon feltételeket, amelyeket az 1986/87-es gazdasági évtől kezdve kell alkalmazni abból a célból, hogy meghatározzák, mely olajbogyó-termelők rendelkeznek gazdasági évenként legalább 100 kg átlagos olajtermeléssel.
3. cikk
(1) A gazdasági év elején és egy később meghatározásra kerülő időpont előtt az egyes olajbogyó-termelők az érintett tagállam illetékes hatóságai számára terménynyilatkozatot nyújtanak be, amely az első benyújtás alkalmával a következőket tartalmazza:
- a termesztett olajfák részletes adatai és helyük,
- az olajfakataszter összeállításához benyújtott nyilatkozat másolata. Görögországban, amíg e tagállamban össze nem állítják az olajfakatasztert, e nyilatkozatot az 1590/84/EGK rendelet 1. cikkének (1) bekezdésében említett nyilatkozat helyettesítheti.
(2) A következő gazdasági évekre nézve az egyes olajbogyó-termelők egy később meghatározásra kerülő időpont előtt kiegészítő nyilatkozatot nyújtanak be, amelyben jelzik a bekövetkezett változásokat, vagy kijelentik, hogy előző terménynyilatkozatuk marad hatályban.
(3) Azon olajbogyó-termelők, akik termelői szervezet tagjai, egy később meghatározásra kerülő időpontig szervezetükhöz egyéni támogatási kérelmet nyújtanak be, és bemutatják az olajbogyó kisajtolásáról szóló igazolást vagy az olajbogyó értékesítésének számláját vagy mindkét okmányt.
(4) A (3) bekezdésben említett olajbogyó-termelők a terménynyilatkozatot és a támogatási kérelmet szervezetükön keresztül nyújtják be.
A termelői szervezetek értesítik az érintett tagállamot a második albekezdésben említett olajbogyó-termelők nevéről.
(6) Azon olajbogyó-termelők esetében, akik termelői szervezetnek nem tagjai, az egyénileg benyújtott terménynyilatkozat támogatási kérelemnek számít, feltéve hogy azt egy később meghatározásra kerülő időpont előtt kiegészítik:
- egy nyilatkozattal arról, hogy a kérdéses gazdasági évre nézve az olajbogyót betakarították, és
- információkkal az olajbogyó tervezett felhasználásáról.
(7) Nem kaphat támogatást azon olajbogyó-termelő, aki nem teljesíti az e cikkben előírt kötelezettségeket.
4. cikk
(1) A 136/66/EGK rendelet 20c. cikke (1) bekezdése egyéb követelményeinek sérelme nélkül, egy termelői szervezetet az említett rendelet alapján csak akkor lehet elismerni, ha az:
a) az olajbogyó és az olívaolaj előállításával és piaci értékének növelésével foglalkozó szervezetek esetében legalább 700 olajbogyó-termelőből áll; vagy
b) más esetekben legalább 1200 olajbogyó-termelőből áll; amennyiben a kérdéses szervezetnek tagja egy vagy több, az olajbogyó és az olívaolaj előállításával és piaci értékének növelésével foglalkozó szervezet, az érintett termelőket egyénileg veszik figyelembe az előírt minimális termelői létszám kiszámítása során; vagy
c) az olajbogyó-termelők vagy az olívaolaj-termelés legalább 25 %-át képviseli a létrehozatala helye szerinti gazdasági régióban.
(2) Egy termelői szervezethez csak a következők tartozhatnak: olajbogyó-termelők, akik saját művelésű olajfaültetvénnyel rendelkeznek, vagy olyan olajbogyó-termelők, akik legalább három éven át olajfaültetvény megművelésével foglalkoztak.
E célból az olajbogyó-termelők megadják a termelői szervezeteik számára azon információkat, amelyek annak megállapításához szükségesek, hogy ők olajfaültetvényt megművelő személyek, illetve a tagsági kérelmük óta bekövetkezett változásokról szóló információkat.
(3) E rendelet alkalmazásában a "gazdasági régió" azon régiót jelenti, amely az érintett tagállam által rögzített feltételek alapján az olajbogyó-termesztés szempontjából hasonló termelési feltételekkel rendelkezik.
(4) A tagállamok megteszik a szükséges lépéseket annak érdekében, hogy ösztönözzék az 1360/78/EGK rendeletben [4] meghatározottak szerinti termelői csoportok vagy más olyan, az olajbogyó és az olívaolaj előállításával és piaci értékének növelésével foglalkozó szervezetek felállítását, amelyek e rendelet alkalmazásában termelői szervezetekként ismerhetők el.
5. cikk
(1) Az egy gazdasági év kezdetétől hatályos elismerést megszerezni kívánó termelői szervezeteknek legkésőbb a megelőző gazdasági év június 30-ig kell kérelemmel fordulniuk az érintett tagállam illetékes hatóságához.
(2) A kérelem átvételét követően, de legkésőbb október 15-ig, az illetékes hatóságok – annak ellenőrzése után, hogy a szervezet eleget tesz-e a 136/66/EGK rendelet 20c. cikke (1) bekezdésének és 4. cikke követelményeinek – döntenek a kérelemről, és haladéktalanul értesítik az érintett szervezetet és a Bizottságot.
Az elismerés a kérelem benyújtása szerinti gazdasági évet követő gazdasági év kezdetétől hatályos.
(3) Az elismert termelői szervezetek az adott év június 30-ig nyilatkozatot tesznek az illetékes hatóságnak az elismerésük vagy a legutóbbi éves nyilatkozatuk óta a szerkezetükben bekövetkezett változásokról, és jelentést tesznek a hozzájuk intézett kilépési vagy tagfelvételi kérelmekről.
Az illetékes hatóság e nyilatkozat és a megfelelő vizsgálatok alapján megbizonyosodik arról, hogy továbbra is fennállnak-e az elismerés feltételei.
Ha már nem állnak fenn a feltételek, vagy ha a szervezet felépítése nem teszi tehetővé a tagok termelésének ellenőrzését, az illetékes hatóságnak késedelem nélkül és legkésőbb a következő gazdasági év kezdete előtt vissza kell vonnia az elismerést, és erről a döntéséről értesítenie kell a Bizottságot.
6. cikk
(1) Az elismert termelői szervezetek:
- a 3. cikk (1) bekezdésének megfelelően benyújtják valamennyi tagjuk terménynyilatkozatát,
- a helyszínen ellenőrzik az e nyilatkozatok később meghatározásra kerülő százalékában megadott adatokat,
- havonta egyszer a 16. cikkben előírt, számítógépes feldolgozásra alkalmas szabványosított formában benyújtják tagjaik támogatási kérelmeit. A támogatást azon tagok által előállított mennyiségre kérik, akik olívaolaj-termelésüket befejezték, feltéve hogy megtörténtek a 8. cikkben előírt ellenőrzések, és teljesítették az ebből fakadó kötelezettségeket.
Az egy gazdasági évi termelésre vonatkozó valamennyi kérelmet, kizárás terhe mellett, egy később meghatározásra kerülő időpont előtt kell benyújtani.
(2) Ha egy termelői szervezet termelői szervezetek szövetségéhez tartozik, az olajbogyó-termelő tagok terménynyilatkozatait és támogatási kérelmeit a szövetségnek kell benyújtania.
7. cikk
Ha egy olajbogyó-termelő, aki egy termelői szervezet tagja:
- olajfaültetvényt is bérelt három évnél rövidebb időre,
- olajbogyó-termelése egy részét vagy egészét értékesítette, és
- a szervezetbe a gazdasági év alatt lépett be,
8. cikk
(1) A támogatási kérelem benyújtása előtt az egyes termelői szervezetek ellenőrzik azt az olívaolaj-mennyiséget, amelyre nézve egyes tagjaik támogatást kérelmeztek. Ennek az ellenőrzésnek a keretében a szervezet különösen azt vizsgálja, hogy:
- az egyes termelők által engedélyezett olajsajtolóban kisajtoltként bejelentett olajbogyó-termelés megegyezik-e az illető terménynyilatkozatán megadott részletes adatokkal, a később meghatározásra kerülő feltételek alapján;
- az egyes termelők által a kisajtolt olajbogyó-mennyiségekről és az így nyert olajmennyiségekről szolgáltatott részletes adatok megfelelnek-e az engedélyezett olajsajtolók készletnyilvántartásaiban rögzített olajbogyó- és olajmennyiségeknek.
(2) A termelői szervezetek a következő esetekben továbbítják a tagjaikra vonatkozó adatállományokat az érintett tagállam illetékes hatóságainak:
- ha valószínűsíthető, hogy az (1) bekezdés első francia bekezdésében említett részletes adatok nem egyeznek azt követően, hogy a szervezet megszerezte a ténylegesen előállított mennyiség megállapításához felhasználható összes alátámasztó okmányt és információt,
- ha valószínűsíthető, hogy az (1) bekezdés második francia bekezdésében említett részletes adatok nem egyeznek,
- ha a terménynyilatkozat részletes adatai nem felelnek meg az ellenőrzések által feltárt helyzetnek.
9. cikk
(1) A 136/66/EGK rendelet 20c. cikk (2) bekezdése követelményeinek sérelme nélkül, egy szövetség csak akkor ismerhető el, ha legalább 10, az 5. cikk alapján elismert termelői szervezetből áll, vagy ha tagszervezetei az érintett tagállamban előállított olívaolaj legalább 5 %-át termelik meg.
Egy szövetséget alkotó termelői szervezeteknek azonban két vagy több gazdasági régióból kell származniuk.
(2) Az elismerésről és annak visszavonásáról szóló, az 5. cikkben rögzített rendelkezéseket a szövetségekre is alkalmazni kell. 10. cikk
A 136/66/EGK rendelet 20c. cikkének (2) bekezdésében meghatározott szövetségek:
- összehangolják tagszervezeteik tevékenységét, és biztosítják, hogy ezek a tevékenységek megfeleljenek e rendelet rendelkezéseinek, és különösen azt vizsgálják közvetlen módon és egy később meghatározásra kerülő százalékos arányban, hogy a 6. és a 8. cikkben meghatározott ellenőrzéseket milyen módon végezték el,
- az illetékes hatóságokhoz benyújtják a tagszervezeteik által hozzájuk továbbított terménynyilatkozatokat és támogatási kérelmeket,
- az érintett tagállamtól átveszik a 12. cikkben említett termelési támogatási előlegeket, valamint a támogatások egyenlegét, és ezt haladéktalanul felosztják azon termelők között, akik a tagszervezeteik tagjai.
11. cikk
(1) A 136/66/EGK rendelet 20d. cikkének (1) bekezdésében említett visszatartott összeget a következő módon használják fel:
a) egy később meghatározásra kerülő összeget az egyes szövetségeknek fizetnek ki, annak alapján, hogy a szövetséget alkotó termelői szervezetek hány taggal rendelkeznek;
b) az egyenleget az összes termelői szervezet számára fizetik ki az alábbiak alapján:
- a tagok által az egyes szervezetekhez benyújtott egyéni támogatási kérelmek száma,
- a támogatási eljárás alapján lefolytatott ellenőrzések.
(2) Azon tagállamok, amelyekben olívaolaj-termelés folyik, biztosítják, hogy az (1) bekezdés alkalmazása során a szövetségek és a termelői szervezetek számára átadott összegeket kizárólag azon tevékenységek finanszírozására használják fel, amelyekért e rendelet alapján felelősek.
(3) Ha az összegeket részben vagy egészben nem a (2) bekezdésben meghatározottak szerint használják fel, ezeket vissza kell fizetni az érintett tagállamoknak, és le kell vonni az EMOGA által finanszírozott kiadásokból.
(4) A szövetségek és a termelői szervezetek működésének megkönnyítése érdekében a tagállamoknak jogukban áll, hogy a szövetségek és a szervezetek számára az adott gazdasági év elején átalányelőleget fizessenek, amelyet a tagok létszáma alapján számítanak ki.
(5) A termelő tagállamok állapítják meg a támogatás felosztására vonatkozó szabályokat és az olajbogyó-termelők számára történő kifizetés határidejét.
12. cikk
(1) A termelő tagállamokat felhatalmazzák arra, hogy a termelői szervezetek szövetségei számára előleget fizessenek az igényelt támogatásokból.
(2) Az 1984/85-ös, az 1985/86-os és az 1986/97-es gazdasági év során az (1) bekezdésben említett, az egyes termelők számára juttatott előleg nem haladhatja meg a következőket:
- azon összeg, amely a 18. cikkben előírt szabványmódszernek megfelelően rögzített olajbogyóhozamnak és olajhozamnak a terménynyilatkozatban megállapítottak szerinti termelő olajfákra való alkalmazásából adódik, vagy a kérelemben említett mennyiségből származó összeg, ha ez a mennyiség kisebb, mint a fent említett mennyiség, vagy
- a két megelőző gazdasági év során ténylegesen kifizetett támogatások átlagából származó összeg 50 %-a.
13. cikk
(1) A tagállamok csak azon olajsajtolók működését engedélyezik, amelyeknek a tulajdonosai:
a) a később meghatározásra kerülő szabályoknak megfelelően a megfelelő tagállam számára teljes körű információt továbbítottak műszaki berendezéseikről és tényleges sajtolási kapacitásukról, valamint ezen információk változásairól;
b) elfogadták, hogy a támogatási eljárás alapján ellenőrzéseket végeznek náluk, vállalják, hogy helyiségeikben helyet biztosítanak a szükségesnek ítélt ellenőrzéseknek, és engedélyezik a könyvelésükre vonatkozó bármely ellenőrzést;
c) a megelőző gazdasági év során nem folytattak ellenük a 14. cikk, illetve e cikk alapján végzett ellenőrzések során megállapított szabálytalanságok miatti eljárást az 1984/85-ös évre irányuló engedélyt illetően,
- nem folytattak ellenük a 2959/82/EGK rendelet [5] 7. és 9. cikke alapján végzett – az 1983/84-es gazdasági évre irányuló – ellenőrzések során megállapított szabálytalanságok miatti eljárást, valamint
- az említett rendelet alapján engedélyüket nem vonták viszsza olyan időtartamra, amely túlnyúlik 1984. október 31-én;
d) elfogadják, hogy a később meghatározásra kerülő feltételeknek megfelelő, szabványosított készletnyilvántartást kötelesek vezetni.
(2) Az engedély megadását megelőzően a tagállamok ellenőrzik, hogy fennállnak-e az engedélyezés feltételei, így különösen az olajsajtolók műszaki berendezéseit és tényleges sajtolási kapacitását ellenőrzik a helyszínen.
(3) Az 1984/85-ös és az 1985/86-os gazdasági évek során az érintett tagállamok ideiglenes engedélyt adhatnak a szóban forgó olajsajtolóhoz, amint benyújtják az (1) bekezdésben említett információkat tartalmazó engedélyezési kérelmet.
Ezen ideiglenes engedély akkor válik véglegessé, amint az érintett tagállam meggyőződik arról, hogy az (1) bekezdésben megállapított feltételeket teljesítik.
Amennyiben azt állapítják meg, hogy az (1) bekezdésben meghatározott feltételek valamelyikét nem teljesítik, az ideiglenes engedélyt visszavonják.
(4) Amennyiben az (1) bekezdésben meghatározott feltételek egyikét már nem teljesítik, az engedélyt a jogsértés súlyosságával arányos időtartamra vonják vissza.
(5) Amennyiben az engedélyt a (3) és a (4) bekezdéseknek megfelelően vonják vissza, nem lehet új engedélyezési kérelemnek helyt adni a visszavonás időtartama alatt:
- a kérdéses olajsajtolót üzemeltető ugyanazon természetes vagy jogi személy számára, vagy
- a kérdéses olajsajtolót üzemeltetni kívánó bármely természetes vagy jogi személy számára, hacsak az illető személy az érintett tagállam számára elfogadhatóan nem bizonyítja, hogy az új engedélyezési kérelemnek nem a kirótt szankció kijátszása a célja.
14. cikk
(1) Az egyes termelő tagállamok ellenőrzési rendszert alkalmaznak annak biztosítására, hogy a támogatott termék jogosult a támogatásra.
(2) A termelő tagállamok megvizsgálják minden egyes termelői szervezet és szövetség tevékenységét, különös tekintettel arra, hogy ezek a testületek elvégezték-e ellenőrzési feladataikat.
(3) Az egyes gazdasági évek során és különösen az olajsajtolási időszak alatt a termelő tagállamok a helyszínen ellenőrzik az engedélyezett olajsajtolók egy később meghatározásra kerülő százalékának tevékenységét és készletnyilvántartását.
A kiválasztott olajsajtolóknak reprezentatívnak kell lenniük a termelési övezet sajtolási kapacitására nézve.
(4) A 136/66/EGK rendelet mellékletének 1. pontjában meghatározott, olyan termelők által előállított olívaolaj esetében, akik termelői szervezetnek nem tagjai, az ellenőrzést helyszíni mintavétel útján végzik, és megvizsgálják, hogy:
- a terménynyilatkozatok pontosak-e,
- a betakarított olívabogyót olaj előállítására szánják-e, és – ha lehetséges –, hogy ténylegesen olajjá dolgozták-e fel.
Az ellenőrzéseket a termelők egy bizonyos százalékán végzik el, amelyet elsősorban a gazdaságok mérete alapján határoznak meg.
(5) Ezen ellenőrzésekhez és vizsgálatokhoz a tagállamok többek között a 16. cikkben meghatározott számítógépes adattárakat használják fel.
Ezen adattárakat az (1)–(4) bekezdés szerint elvégzett ellenőrzési műveletek alapjaként használják.
15. cikk
(1) A tagállamok határozzák meg – a 3. és 6. cikknek megfelelően benyújtott kérelmek alapján – a támogatásra jogosult olaj mennyiségét, figyelembe véve minden vonatkozó tényt, különösen az e rendeletben előírt valamennyi ellenőrzést és vizsgálatot.
A 136/66/EGK rendelet mellékletének 4. pontjában említett azon olívaolaj-mennyiséget, amelyre támogatás adható, az említett melléklet 1. pontjában meghatározott olajfajta előállított mennyisége alapján határozzák meg.
(2) Azon termelők esetében, akiknek adatállományait a 8. cikk (2) bekezdésének megfelelően szervezetük továbbította a tagállamhoz, a tagállam határozza meg a támogatott olaj mennyiségét. (3) Ha a 13. és a 14. cikkekben meghatározott ellenőrzések nem erősítik meg az engedélyezett olajsajtoló készletnyilvántartásban szereplő számadatokat, az érintett tagállam – az olajsajtolóra kiróható szankciók sérelme nélkül – határozza meg a kérdéses olajsajtolóban sajtoltató szervezet tagjának minősülő egyes termelőkre nézve a támogatott olívaolaj mennyiségét.
(4) A (2) és (3) bekezdés hatálya alá tartozó esetekben a támogatásra jogosult mennyiség meghatározására a tagállam különösen a 18. cikkben meghatározott szabványmódszernek megfelelően rögzített olajbogyó-terméshozamokat és olajhozamokat alkalmazza.
16. cikk
(1) Az egyes tagállamok az olajbogyó- és olívaolaj-termelési adatokról állandó számítógépes adattárat hoznak létre és vezetnek naprakészen.
(2) Ezen adattáraknak legalább a következő adatokat kell tartalmazniuk:
a) az egyes olajbogyó-termelőkre és minden egyes gazdasági évre nézve, amelyben támogatási kérelmet nyújtottak be:
- a 3. cikkben előírt terménynyilatkozatban foglalt adatok,
- az előállított olajmennyiségek, amelyekre termelési támogatást kérelmeztek, és azok a mennyiségek, amelyekre támogatást fizetnek,
- az olajbogyó-termelőnél végzett helyszíni ellenőrzésekből származó adatok;
b) a termelői szervezetekre és a termelői szervezetek szövetségeire nézve, a jelenlegi támogatási rendszerrel kapcsolatos tevékenységeik ellenőrzéséhez szükséges valamennyi információ és a tagállamok által elvégzett ellenőrzések eredményei;
c) az olajsajtolókra és minden egyes gazdasági évre nézve, a készletnyilvántartásban szereplő adatok, a műszaki berendezésekre és a sajtolási kapacitásra vonatkozó információk, valamint az e rendelet alapján elvégzett ellenőrzések eredményei;
d) jelzésértékű éves terméshozamok az egyes azonos tulajdonságokkal rendelkező termelési övezetekre nézve.
17. cikk
(1) A 16. cikkben említett adatállományok bizalmas jellegűek.
Ezen adatállományokba a következők tekinthetnek be:
- a tagállam által felhatalmazott nemzeti hatóságok,
- a Bizottság alkalmazottai a tagállamok illetékes tisztviselőivel együttműködve és a legutóbb a 3509/80/EGK rendelettel [6] módosított 729/70/EGK rendeletnek [7] megfelelően, különös tekintettel az előírt eljárásokra,
- a termelői szervezetek és azok szövetségei, a tagállamok által a szervezetek és szövetségek tagjaival kapcsolatos hatékony ellenőrzés érdekében szükségesnek ítélt szempontok szerint.
(2) A létrehozott információs adatállományoknak és az ellenőrzésük során alkalmazott feldolgozási rendszereknek kompatibilisnek kell lenniük az egyes termelő tagállamok által az olajfakataszter kialakítására használt számítógépes rendszerekkel.
18. cikk
A 136/66/EGK rendelet 5. cikke (2) bekezdése első albekezdésének második francia bekezdésében említett olajbogyó-terméshozamokat és olajhozamokat az azonos tulajdonságokkal rendelkező termelési övezetek szerint rögzítik legkésőbb az adott év május 31-ig, a termelő tagállamok által legkésőbb az adott év április 30-ig benyújtott számadatok alapján.
19. cikk
E rendelet alkalmazásának részletes szabályait a 136/66/EGK rendelet 38. cikkében megállapított eljárásnak megfelelően fogadják el.
Ugyanezen eljárásnak megfelelően a következőket rögzítik:
- a 18. cikkben említett hozamok,
- a 11. cikk (1) bekezdésének a) pontjában említett összeg.
20. cikk
A jelenleg hatályos rendelkezésekről az e rendelet alapján megállapított rendelkezésekre való zavartalan áttérés biztosítása érdekében a Bizottság – a 136/66/EGK rendelet 38. cikkében említett eljárásnak megfelelően – bármilyen szükséges intézkedésről határozhat az 1984/85-ös gazdasági évre nézve.
21. cikk
E rendelet alkalmazása harmadik évének vége előtt a Bizottság jelentést nyújt be a Tanácsnak az e rendeletben megállapított intézkedések működéséről, kiegészítve azt olyan javaslatokkal, amelyek lehetővé teszik a Tanács számára ezen intézkedések átdolgozását.
22. cikk
A tagállamok értesítik a Bizottságot az e rendelet alapján hozott intézkedésekről.
23. cikk
Ez a rendelet az Európai Közösségek Hivatalos Lapjában való kihirdetése napján lép hatályba.
tekintettel az Európai Gazdasági Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a fogyasztó számára biztosított egészségügyi óvintézkedések egységessé tétele érdekében a legutóbb a 83/90/EGK irányelvvel [4] módosított 64/433/EGK irányelv [5] előírta a várhatóan Közösségen belüli kereskedelembe kerülő friss hús egészségügyi vizsgálatának és ellenőrzésének végrehajtását;
mivel a Közösségen belüli egészség- és állategészség-védelem érdekében a legutóbb a 83/91/EGK irányelvvel [6] módosított 72/462/EGK irányelv [7] előírja, hogy a tagállamok illetékes hatóságai friss hús behozatalakor egészségügyi ellenőrzést végezzenek, illetve hogy a tagállamok és a Bizottság állat-egészségügyi szakértői vizsgálatokat végezzenek az exportáló harmadik országokban;
mivel a 64/433/EGK irányelv kizárólag a Közösségen belüli kereskedelembe várhatóan bekerülő friss húsra vonatkozik; mivel azonban a tagállamok hatóságai nemzeti szintű ellenőrzést vezettek be a kizárólag a nemzeti piacukra szánt friss húsra vonatkozólag;
mivel a legutóbb a 84/642/EGK irányelvvel [8] módosított 71/118/EGK tanácsi irányelv [9] rendelkezik a friss baromfihús egészségügyi vizsgálatáról és ellenőrzéséről;
mivel ezek az egészségügyi vizsgálatok és ellenőrzések olyan díjak szedését teszik szükségessé, amelyeket jelenleg az egyes tagállamokban különböző módon finanszíroznak; mivel ezek az eltérések befolyásolhatják a versenyfeltételeket olyan termelési ágazatok között, amelyek legnagyobbrészt közös piacszervezés alá tartoznak;
mivel e helyzet orvoslására a fent említett egészségügyi vizsgálatok és ellenőrzések finanszírozása tekintetében összehangolt szabályokat kell megállapítani;
mivel a nemzeti szintű irányítás és finanszírozás előírásai és közigazgatási eljárásai miatt további kétéves időszakot kell biztosítani a Görög Köztársaságnak ahhoz, hogy a vizsgálatokkal és ellenőrzésekkel kapcsolatos díjak szedéséhez szükséges mechanizmus alkalmazását megkezdhesse,
ELFOGADTA EZT AZ IRÁNYELVET:
1. cikk
(1) 1986. január 1-jétől a tagállamok biztosítják, hogy:
- a (2) bekezdésben említett állatok levágásakor az egészségügyi vizsgálatok és ellenőrzések költségei ellenében díjat fizetnek,
- mind a 71/118/EGK irányelv 15. cikkében előírt egyenlő bánásmód, mind pedig a 72/462/EGK irányelvben előírt költségek fedezetének biztosítása céljából rendelkezés születik a fenti irányelvekben szereplő, harmadik országokból importált hússal kapcsolatos díjak szedéséről,
- tilos a díjak mindennemű közvetlen vagy közvetett visszatérítése.
(1) A Tanács a Bizottság javaslata alapján, minősített többséggel eljárva 1986. január 1-jét megelőzően döntést hoz az 1. cikk (1) bekezdésének első két francia bekezdésében szereplő díjak alapszintjéről, illetve szintjeiről, ezen irányelv végrehajtásának részletes szabályairól és elveiről, valamint a lehetséges kivételekről. A 64/433/EGK irányelv alapján nem jóváhagyott vágóhidakról származó hússal kapcsolatban beszedendő díjak mértékét azonban csak akkor rögzítik, ha a Tanács a kérdéses hús vizsgálatának szabályait elfogadja a fenti időpont előtt.
(2) A tagállamok jogosultak az (1) bekezdésben meghatározott szintet vagy szinteket meghaladó összeg szedésére, amennyiben az egyes tagállamok által szedett összes díj nem haladja meg a tényleges vizsgálati költségeket.
3. cikk
A Bizottság 1990. január 1-jét megelőzően jelentést nyújt be a szerzett tapasztalatokról, valamint javaslatokat tesz a fenti cikkek esetleges módosítására.
4. cikk
A tagállamok hatályba léptetik azon törvényi, rendeleti és közigazgatási rendelkezéseket, amelyek szükségesek ahhoz, hogy ezen irányelvnek legkésőbb 1986. január 1-jéig megfeleljenek. Erről haladéktalanul tájékoztatják a Bizottságot.
A Görög Köztársaságnak azonban további kétéves időszak áll rendelkezésére ahhoz, hogy megfeleljen ezen irányelvnek.
5. cikk
Ennek az irányelvnek a tagállamok a címzettjei.
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a Szerződés alapján az átmeneti időszak végétől tilos az állampolgárságon alapuló hátrányosan megkülönböztető elbánás a letelepedéssel és a szolgáltatások nyújtásával kapcsolatban; mivel az állampolgárságon alapuló egyenlő elbánás elve különösen bizonyos tevékenységek gyakorlásához szükséges engedélyek megadására, illetve a szakmai szervezetekben vagy testületekben történő bejegyzésre vagy tagságra vonatkozik;
mivel mindazonáltal bizonyos rendelkezések bevezetése a letelepedés szabadsága tényleges gyakorlásának elősegítése érdekében szükségesnek bizonyul;
mivel a Szerződés 54. cikke (3) bekezdésének h) pontja alapján a tagállamok nem nyújthatnak olyan támogatásokat, amelyek torzíthatják a letelepedés feltételeit;
mivel egyes tagállamokban bizonyos gyógyszerészeti tevékenységek gyakorlása az oklevél, bizonyítvány vagy a képesítés megszerzéséről szóló egyéb tanúsítvány megszerzése mellett kiegészítő szakmai gyakorlathoz kötött; mivel a tagállamokban jelenleg nincsen egységes szabályozás ebben a kérdésben, ezért az akadályok elhárítása céljából ajánlatos egy másik tagállamban megszerzett, azonos időtartamú, megfelelő gyakorlatot kielégítő feltételként elismerni;
mivel egyes tagállamok népegészségügyi politikájukban, amelyben többek között arra törekednek, hogy a gyógyszerellátást a teljes területükön biztosítsák, korlátozzák az újonnan alapítható gyógyszertárak számát, más tagállamok azonban nem hoznak ilyen intézkedéseket; mivel ilyen körülmények között még korai azt tervezni, hogy a gyógyszerészoklevelek, -bizonyítványok és a képesítés megszerzéséről szóló egyéb tanúsítványok kölcsönös elismerésének hatályát kiterjesszék a három évnél rövidebb ideje működő gyógyszertárak vezetésére is; mivel ezt a kérdést a Bizottságnak és a Tanácsnak egy bizonyos időszak elteltével újra meg kell vizsgálnia;
mivel a képzésről szóló tanúsítvány birtoklása tekintetében az ilyen képesítések használatát csak a származási tagállam nyelvén vagy azon tagállam nyelvén kell engedélyezni, ahonnan a külföldi állampolgár érkezett, hiszen az oklevelek kölcsönös elismeréséről szóló irányelvben foglaltak nem szükségszerűen jelentik azt, hogy az ilyen oklevelek által lefedett képzések egyenértékűek lennének;
mivel az ezen irányelv nemzeti hatóságok által történő alkalmazásának elősegítése érdekében a tagállamok előírhatják, hogy annak a személynek, aki megfelel az ezen irányelv által előírt képzési követelményeknek, a képzésről szóló bizonyítvány mellett a származási országának, illetve annak az országnak, ahonnan érkezett, a hatáskörrel rendelkező hatóságától származó igazolást kell benyújtania, amely igazolja, hogy az adott képzési bizonyítvány ennek az irányelvnek a hatálya alá tartozik;
mivel ez az irányelv nem érinti a tagállamok által elfogadott törvényi, rendeleti és közigazgatási rendelkezéseket, amelyek megtiltják a vállalatoknak vagy cégeknek az ilyen tevékenységek gyakorlását, vagy bizonyos feltételek teljesítésétől teszik azt függővé;
mivel nehéz megítélni, hogy a gyógyszerészek szabad szolgáltatásnyújtásának elősegítését célzó szabályok a jelenlegi helyzetben mennyire lennének megfelelőek; mivel a jelenlegi körülmények között nem ajánlatos ilyen szabályokat elfogadni;
mivel tekintettel a jó hírnév követelményére, különbséget kell tenni a szakmai tevékenység megkezdésével, illetve annak folytatásával kapcsolatos követelmények között;
mivel, ami az alkalmazottként tevékenykedő személyeket illeti, a munkavállalók Közösségen belüli szabad mozgásáról szóló, 1968. október 15-i 1612/68/EGK tanácsi rendelet [5] nem állapít meg a jó hírnévre, a hivatás gyakorlására vagy az érintett szakterületekhez tartozó megnevezések használatára vonatkozó különleges rendelkezéseket; mivel a tagállamok megítélése alapján ezek a szabályok mind az alkalmazottként, mind az önállóan tevékenykedő személyekre alkalmazandók vagy alkalmazhatók; mivel a tagállamokban a gyógyszerészoklevelek, -bizonyítványok és a képesítés megszerzéséről szóló egyéb tanúsítványok megszerzéséhez kötött foglalkozásokat a gyógyszerészek szakmai karrierjük során alkalmazottként, önállóan, illetve mindkét minőségükben gyakorolják; mivel ezen irányelv kiterjesztése szükségesnek tűnik az alkalmazott gyógyszerészekre is, hogy e szakemberek Közösségen belüli szabad mozgását a lehető legnagyobb mértékben ösztönözzék,
ELFOGADTA EZT AZ IRÁNYELVET:
1. cikk
2. cikk
(1) A tagállamok elismerik egy másik tagállam által az ezen irányelv 4. cikkében felsorolt és a 85/432/EGK irányelv 2. cikkének megfelelően a tagállamok állampolgárainak odaítélt okleveleket, bizonyítványokat és a képesítés megszerzéséről szóló egyéb tanúsítványokat azáltal, hogy az 1. cikkben említett tevékenységek megkezdése és gyakorlása tekintetében azokat ugyanolyan hatályúnak tekintik, mint a 4. cikkben felsorolt azon képesítéseket, amelyeket saját maguk ítélnek oda.
(2) A tagállamoknak azonban nem kell az (1) bekezdésben említett oklevelek, bizonyítványok és a képesítés megszerzéséről szóló egyéb tanúsítványok érvényességét elfogadniuk új gyógyszertárak nyilvánosság számára történő megnyitásához. Ennek az irányelvnek az alkalmazásában a három évnél rövidebb ideje működő gyógyszertárakat szintén új gyógyszertáraknak kell tekinteni.
A 19. cikk (1) bekezdésében megjelölt napot követő öt év eltelte után a Bizottság jelentést készít a Tanács számára az első albekezdésben foglalt rendelkezések tagállami alkalmazásáról, és arról, hogy milyen lehetőség van az (1) bekezdésben említett oklevelek, bizonyítványok és a képesítés megszerzéséről szóló egyéb tanúsítványok kölcsönös elismerésének kiterjesztésére. A Bizottság erre vonatkozóan megfelelő javaslatokat tesz.
3. cikk
(1) A 2. cikktől eltérve és az 1979. évi Csatlakozási Okmány 45. cikkének sérelme nélkül a Görög Köztársaságnak az 1612/68/EGK rendeletnek megfelelően, az ezen irányelv 2. cikkében megállapítottak szerint, az 1. cikkben említett alkalmazottként végzett tevékenységek kivételével nem kell a más tagállamok által kiállított oklevelek, bizonyítványok és a képesítés megszerzéséről szóló egyéb tanúsítványok érvényességét elfogadnia.
Amíg a Görög Köztársaság ezt az eltérést alkalmazza, az 1979. évi Csatlakozási Okmány 45. cikkének sérelme nélkül, a 2. cikk szerint a többi tagállamnak nem kell elfogadnia a 4. cikk d) bekezdésében említett bizonyítványok érvényességét az 1612/68/EGK rendeletnek megfelelően az 1. cikkben említett alkalmazotti minőségben végzett tevékenységek kivételével.
(2) A 19. cikk (1) bekezdésében előírt napot követő tíz év eltelte után a Bizottság megfelelő javaslatokat terjeszt a Tanács elé az oklevelek, bizonyítványok és a képesítés megszerzéséről szóló egyéb tanúsítványok kölcsönös elismerésének a kiterjesztéséről, hogy elősegítse a Görög Köztársaság és a többi tagállam között a letelepedés szabadságának tényleges gyakorlását. A Tanács a javaslatok alapján a Szerződésben megállapított eljárásnak megfelelően jár el.
4. cikk
A 2. cikkben említett oklevelek, bizonyítványok és a képesítés megszerzéséről szóló egyéb tanúsítványok az alábbiak:
a) Belgiumban:
Le diplôme légal de pharmacien/het wettelijk diploma van apoteker (törvényes gyógyszerészoklevél), amelyet az egyetemek orvosi és gyógyszerészeti karai, a Központi Vizsgabizottság vagy az egyetemi államvizsga-bizottságok állítanak ki;
b) Dániában:
Bevis for bestået farmaceutisk kandidateksamen (egyetemi gyógyszerészeti bizonyítvány);
c) a Német Szövetségi Köztársaságban:
1. Zeugnis über die staatliche Pharmazeutische Prüfung (gyógyszerészállamvizsga-bizonyítvány), amelyet a hatáskörrel rendelkező hatóságok ítélnek oda.
2. A Német Szövetségi Köztársaság hatáskörrel rendelkező hatóságai által kiállított igazolások arra vonatkozóan, hogy a Német Demokratikus Köztársaság hatáskörrel rendelkező hatóságai által 1945. május 8-a után kiállított okleveleket az 1. pontban említett oklevelekkel egyenértékűnek fogadják el.
d) Görögországban:
(a gyógyszerész-tevékenység végzésére jogosító alkalmassági bizonyítvány), amelyet a hatáskörrel rendelkező hatóságok az államvizsga sikeres letételét követően állítanak ki;
e) Franciaországban:
Az egyetemek által odaítélt állami gyógyszerészoklevél vagy az egyetemek által odaítélt állami gyógyszerészdoktori oklevél;
f) Írországban:
Registered Pharmaceutical Chemist (bejegyzett gyógyszerész) bizonyítvány;
g) Olaszországban:
Az államvizsga sikeres letételét követően kiállított, a gyógyszerészi tevékenység végzésére jogosító oklevél vagy bizonyítvány;
h) Luxemburgban:
Az Államvizsga-bizottság által kiállított és az oktatásügyi miniszter által aláírt állami gyógyszerészoklevél;
i) Hollandiában:
Het getuigschrift van met goed gevolg afgelegd apothekersexamen (egyetemi gyógyszerész-bizonyítvány);
j) az Egyesült Királyságban:
Registered Pharmaceutical Chemist (bejegyzett gyógyszerész) bizonyítvány.
5. cikk
Ha egy tagállam az 1. cikkben említett tevékenységek végzéséhez nemcsak a 4. cikk szerinti oklevelek, bizonyítványok és a képesítés megszerzéséről szóló egyéb tanúsítványok megszerzését teszi kötelezővé, hanem szakmai gyakorlat igazolását is megköveteli, a befogadó tagállam elfogadja a külföldi állampolgár származási országának vagy annak az országnak, ahonnan érkezett, a hatáskörrel rendelkező hatóságai által kiállított igazolást arra vonatkozóan, hogy a külföldi személy a szóban forgó tevékenységeket az előírt tevékenységekkel egyenlő ideig gyakorolta a származása szerinti tagállamban vagy abban a tagállamban, amelyből érkezett.
Ezt az elismerést azonban nem kell alkalmazni az állami nyilvános gyógyszertári engedély megadásának feltételeként előírt kétéves szakmai gyakorlat esetében a Luxemburgi Nagyhercegség területén.
6. cikk
Azokat a gyógyszerészokleveleket, -bizonyítványokat és egyetemi vagy azzal egyenértékű képesítéseket igazoló egyéb tanúsítványokat, amelyeket a tagállamok állampolgárai számára a tagállamok állítottak ki, de amelyek nem felelnek meg a 85/432/EGK irányelv 2. cikkében megállapított minimális képzési követelményeknek, abban az esetben kell a feltételeket kielégítő okleveleknek tekinteni, ha:
és mindkét esetben, ha:
- a fenti dokumentumokat egy igazolás kíséri, amely szerint az említett állampolgár az igazolás kiadását megelőző öt év során legalább három egymást követő évben ténylegesen és jogszerűen gyakorolta a 85/432/EGK irányelv 1. cikke (2) bekezdésében említett tevékenységet egy tagállamban, amennyiben az ilyen tevékenységet az adott államban szabályozták. IV. FEJEZET
A tudományos címek használata
7. cikk
(1) A 14. cikk sérelme nélkül, a befogadó tagállamok biztosítják, hogy ha egy tagállam állampolgára megfelel a 2., 5. és 6. cikkben megállapított feltételeknek, jogosult a származási tagállamnak vagy annak a tagállamnak, ahonnan érkezett, a nyelvén használni az illető állam törvényes tudományos címeit vagy – ahol az alkalmazható – azok rövidítéseit. A befogadó tagállamok előírhatják, hogy a cím után fel kell tüntetni a címet odaítélő intézmény vagy vizsgabizottság nevét és székhelyét.
(2) Ha a származási tagállamban vagy abban a tagállamban, ahonnan a külföldi állampolgár érkezett, használt tudományos cím a befogadó tagállamban összetéveszthető egy olyan címmel, amely abban a tagállamban olyan kiegészítő képzést tesz kötelezővé, amelyet az illető személy nem végzett el, a befogadó tagállam előírhatja, hogy az illető személy a befogadó tagállam által meghatározott megfelelő formában használja a származási tagállamban vagy abban a tagállamban, ahonnan érkezett, alkalmazott címet.
8. cikk
(1) Az a befogadó tagállam, amely a jó hírnév tanúsítását teszi kötelezővé az 1. cikkben említett tevékenységek megkezdésekor, más tagállamok állampolgárai vonatkozásában elegendő bizonyítékként fogadja el a származási tagállamnak vagy annak a tagállamnak, ahonnan a külföldi állampolgár érkezett, a hatáskörrel rendelkező hatósága által kiadott igazolást, amely tanúsítja, hogy az illető megfelel a tagállamnak a tevékenység megkezdéséhez előírt jó jellemre vagy hírnévre vonatkozó követelményeinek.
(2) Ha a származási tagállam vagy az a tagállam, ahonnan a külföldi állampolgár érkezett, nem követeli meg a megfelelő jellem vagy jó hírnév tanúsítását azoktól a személyektől, akik az adott tevékenységet első alkalommal kívánják gyakorolni, a befogadó tagállam előírhatja a származási tagállamnak vagy annak a tagállamnak az állampolgárai számára, ahonnan a külföldi állampolgár érkezett, hatósági erkölcsi bizonyítvány, ennek hiányában a származási tagállamnak vagy annak a tagállamnak, ahonnan a külföldi állampolgár érkezett, a hatáskörrel rendelkező hatósága által kibocsátott egyenértékű dokumentum benyújtását.
(4) A tagállamok biztosítják a továbbított információk bizalmas kezelését.
9. cikk
(1) Ha egy befogadó tagállamban törvényi, rendeleti vagy közigazgatási rendelkezés van hatályban, amelynek a jó jellemre és hírnévre vonatkozóan megállapított követelményei fegyelmi eljárásról rendelkeznek az 1. cikkben említett tevékenységek során elkövetett súlyos szakmai visszaélés vagy bűncselekmény elkövetése miatti elítélés esetére, a származási tagállam vagy az a tagállam, ahonnan a külföldi állampolgár érkezett, továbbít a befogadó tagállamnak minden szükséges információt az érintett személlyel kapcsolatos minden szakmai vagy közigazgatási jellegű intézkedésről vagy lefolytatott fegyelmi eljárásról, illetve a számára kiszabott büntetésekről, amikor foglalkozását a származási tagállamban vagy abban a tagállamban gyakorolta, ahonnan érkezett.
(2) Ha a befogadó tagállamnak részletes tudomása van valamilyen súlyos eset előfordulásáról, amely területén kívül azelőtt történt, hogy az érintett személy az adott tagállamban letelepedett volna, és ez befolyásolhatja az adott tevékenységnek a területén belüli folytatását, tájékoztathatja a származási tagállamot vagy azt a tagállamot, ahonnan a külföldi állampolgár érkezett.
A származási tagállamnak vagy annak a tagállamnak, ahonnan a külföldi állampolgár érkezett, a hatáskörrel rendelkező hatóságai megvizsgálják a tények valódiságát, valamint azt, hogy a tények hatással lehetnek-e az érintett tevékenység megkezdésére a befogadó tagállam területén. Hatóságai eldöntik, hogy milyen jellegű és terjedelmű vizsgálatot folytatnak, és tájékoztatják a befogadó tagállamot az 1. cikkben foglaltaknak megfelelő, a továbbított információval kapcsolatos intézkedéseikről.
(3) A tagállamok biztosítják a továbbított információk bizalmas kezelését. 10. cikk
Ha egy befogadó tagállam előírja saját állampolgárai számára, hogy az 1. cikkben említett tevékenységet csak a fizikai és szellemi egészségről szóló igazolás birtokában lehet megkezdeni vagy folytatni, az illető tagállam elfogadja ennek bizonyítékaként a származási tagállamban vagy abban a tagállamban, ahonnan a külföldi állampolgár érkezett, előírt dokumentum bemutatását.
Ha a származási tagállam vagy az a tagállam, ahonnan a külföldi állampolgár érkezett, nem támaszt ilyen jellegű követelményeket azokkal szemben, akik a szóban forgó tevékenységet kívánják megkezdeni vagy gyakorolni, a befogadó tagállam elfogadja az ilyen állampolgároktól az illető állam hatáskörrel rendelkező hatóságainak a befogadó tagállamban kibocsátottal egyenértékű igazolását.
11. cikk
A 8., 9. és 10. cikkben említett dokumentumok a benyújtásukkor nem lehetnek három hónapnál régebbiek.
12. cikk
(1) A 8., 9. vagy 10. cikk alapján az (1) bekezdésben említett tevékenység megkezdésében érintett személlyel kapcsolatos engedélyezési eljárást a lehető leghamarabb, de legfeljebb a vele kapcsolatos dokumentumok benyújtását követő három hónapon belül be kell fejezni, az eljárás lefolytatását esetlegesen követő fellebbezési eljárás késedelme nélkül.
(2) A 8. cikk (3) bekezdésében és a 9. cikk (2) bekezdésében említett esetekben az újbóli vizsgálat iránti kérelem felfüggeszti az (1) bekezdésben megállapított időszakot.
A megkeresett származási tagállamnak vagy annak a tagállamnak, ahonnan a külföldi állampolgár érkezett, három hónapon belül választ kell adnia.
A válasz kézhezvétele vagy a határidő lejárta után a befogadó tagállam az (1) bekezdés szerint folytatja az eljárást.
13. cikk
Ha egy befogadó tagállam előírja saját állampolgárai számára, hogy az 1. cikkben említett tevékenységet csak eskü vagy ünnepélyes nyilatkozat letétele után lehet megkezdeni vagy folytatni, azonban más tagállamok állampolgárai nem tehetnek ilyen esküt vagy nyilatkozatot, az illető tagállamnak gondoskodnia kell arról, hogy ezzel egyenértékű eskü- vagy nyilatkozatformát ajánljon fel az érintett személynek.
14. cikk
Ha egy tagállam az 1. cikkben említett tevékenységek gyakorlásához használt szakmai cím engedélyezését szabályozta, a 2., 5. és 6. cikkben megállapított szakmai képesítési követelményeknek megfelelő személy számára biztosítja a jogot az érintett tagállamban használt szakmai címnek megfelelő, a befogadó tagállamban használt szakmai cím és annak rövidítése használatára.
15. cikk
(1) A tagállamok megteszik a szükséges intézkedéseket, hogy az érintett személyek megkapják a szükséges tájékoztatást a befogadó tagállam egészségügyi és társadalombiztosítási jogszabályairól, illetve, ahol alkalmazható, szakmai etikai szabályairól.
E célból a tagállamok tájékoztatási központokat hozhatnak létre, amelyeken keresztül az érdekeltek hozzájuthatnak a szükséges információkhoz. A befogadó tagállam kötelezővé teheti az érintett személyek számára e központok felkeresését.
(2) A tagállamok az (1) bekezdésben említett tájékoztató központokat a 19. cikk (1) bekezdése szerint megállapított határidőn belül az általuk erre a célra kijelölt, hatáskörrel rendelkező hatóságaik és testületeik felügyelete alatt is létrehozhatják.
(3) A tagállamok gondoskodnak arról, hogy, ahol szükséges, az érintett személyek saját és vásárlóik érdekében tegyenek szert a szakmájuknak a befogadó tagállam területén történő gyakorlásához szükséges nyelvtudásra.
16. cikk
Kétség esetén a befogadó tagállam kérheti, hogy a másik tagállam hatáskörrel rendelkező hatóságai igazolják az illető tagállamban kiadott és a II–III. fejezetben említett oklevelek, bizonyítványok vagy a képesítés megszerzéséről szóló egyéb tanúsítványok hitelességét, és azt a tényt, hogy az érintett személy eleget tett a 85/432/EGK irányelvben megállapított képzési követelménynek.
17. cikk
A 19. cikk (1) bekezdésében megállapított határidőn belül a tagállamok kijelölik az oklevelek, bizonyítványok és a képesítés megszerzéséről szóló egyéb tanúsítványok, illetve az ezen irányelvben említett dokumentumok kibocsátására vagy fogadására hatáskörrel rendelkező hatóságokat vagy testületeket, és erről haladéktalanul tájékoztatják a többi tagállamot és a Bizottságot.
18. cikk
Ezen irányelv rendelkezéseit kell alkalmazni a tagállamok azon állampolgárainak esetében is, akik az 1. cikkben említett tevékenységeket az 1612/68/EGK rendeletnek megfelelően alkalmazottként gyakorolják vagy gyakorolni fogják.
19. cikk (1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 1987. október 1. előtt megfeleljenek. Erről haladéktalanul tájékoztatják a Bizottságot.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadtak el.
20. cikk
Ha egy tagállam bizonyos területeken jelentős akadályokba ütközik ezen irányelv alkalmazásakor, a Bizottság az adott állammal együttműködve megvizsgálja az akadályokat, és kikéri a Tanács 75/320/EGK határozata [6] alapján létrehozott gyógyszerészeti bizottság véleményét.
Szükség esetén a Bizottság javaslatokat nyújt be a Tanácsnak.
21. cikk
Ennek az irányelvnek a tagállamok a címzettjei.
(1985. december 20.) az átruházható értékpapírokkal foglalkozó kollektív befektetési vállalkozásokra (ÁÉKBV) vonatkozó törvényi, rendeleti és közigazgatási rendelkezések összehangolásáról
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel az egyes tagállamok kollektív befektetési vállalkozásaira vonatkozó jogszabályai számottevő eltérést mutatnak, különös tekintettel a fenti társaságok kötelezettségeire és ellenőrzésére; figyelemmel továbbá arra, hogy ezek a különbségek az ilyen társaságok közötti verseny feltételeinek torzulását eredményezik, és nem biztosítanak azonos védelmet a befektetők számára;
mivel ezekre a célokra tekintettel kívánatos közös alapvető szabályok kialakítása a tagállamokban működő kollektív befektetési vállalkozások engedélyezése, felügyelete, szervezeti felépítése, tevékenysége, valamint az általuk kötelezően nyilvánosságra hozandó információk tekintetében;
mivel ezeknek a közös szabályoknak az alkalmazása elégséges biztosítékot nyújt a tagállamokban honos kollektív befektetési vállalkozásoknak ahhoz, hogy engedélyhez jussanak a tőkemozgásokra vonatkozó rendelkezések figyelembevételével befektetési jegyeik más tagállamokban történő forgalmazására, és hogy se a társaságokat, se ezek befektetési jegyeit az adott tagállamok ne vonhassák semmilyen egyéb rendelkezés hatálya alá, kivéve azokat, amelyek az adott országban az irányelv által szabályozott területen kívül esnek; figyelemmel azonban arra is, hogy amennyiben egy adott tagállamban lévő kollektív befektetési vállalkozás egy másik tagállam piacain forgalmazza befektetési jegyeit, minden szükséges lépést meg kell tennie annak biztosítása érdekében, hogy a szóban forgó tagállamban a befektetési jegyek tulajdonosai minden nehézség nélkül gyakorolhassák pénzügyi jogaikat és biztosítsák számukra a szükséges tájékoztatást;
mivel a tagállamok jogszabályainak összehangolása során kezdetben arra kell törekedni, hogy az – a zártvégű kollektív befektetési vállalkozások kivételével – terjedjen ki a kollektív befektetési vállalkozásokra, amelyek befektetési jegyeik nyilvános értékesítését végzik a Közösségen belül, és kizárólag az átruházható (és elsősorban a tőzsdéken vagy hasonló szabályozott piacokon hivatalosan jegyzett) értékpapírokba történő befektetéssel foglalkoznak; mivel azonban az irányelv által nem érintett kollektív befektetési vállalkozások szabályozása számos olyan gondot vet fel, amelyeket más rendelkezések útján kell szabályozni, az ilyen társaságok a későbbiekben egyéb koordinációs szabályozás tárgyát képezhetik majd; mivel a fenti koordináció bekövetkeztéig bármely tagállam jogosult előírni többek között az átruházható értékpapírokkal foglalkozó kollektív befektetési vállalkozások (ÁÉKBV) azon körét, amelyekre a társaságok befektetési és hitelfelvételi politikája következtében az irányelv hatálya nem terjed ki, és meghatározni azokat a különleges szabályokat, amelyek alapján ezek az átruházható értékpapírokkal foglalkozó kollektív befektetési vállalkozások az adott állam területén kifejthetik üzleti tevékenységüket;
mivel az olyan ÁÉKBV által kibocsátott befektetési jegyek szabad forgalmazása, amely engedély alapján akár eszközeinek 100 %-át is ugyanannak a testületnek (állam, önkormányzat stb.) az átruházható értékpapírjaiba fektetheti be, sem közvetve, sem közvetlenül nem zavarhatja meg a tagállamok tőkepiacának működését, illetve a tagállamok pénzügyeit, és nem teremthet olyan gazdasági körülményeket, amelyek elkerülésére a Szerződés 68. cikkének (3) bekezdése törekszik;
mivel tekintetbe kell venni a Görög Köztársaság és a Portugál Köztársaság pénzügyi piacainak sajátosságait, haladékot adva ezeknek az országoknak ezen irányelv végrehajtására,
ELFOGADTA EZT AZ IRÁNYELVET:
I. SZAKASZ Általános rendelkezések és hatály
(3) A fenti társaságok működhetnek mind a kötelmi jog alapján (vagyonkezelő társaság által kezelt közös alapokként), mind a befektetési alapokra vonatkozó jogszabályok alapján (befektetési alapként), mind pedig a társasági jog alapján (befektetési társaságokként).
Az irányelv alkalmazásában a "közös alapok" kifejezés a befektetési alapokat is magában foglalja.
(4) Azok a befektetési vállalkozások, amelyek eszközeiket leányvállalataik közvetítésével fektetik be, és befektetéseik nagy részét nem átruházható értékpapírok képezik, nem tartoznak ezen irányelv hatálya alá.
(5) A tagállamok megtiltják, hogy bármely, ezen irányelv hatálya alá tartozó ÁÉKBV olyan kollektív befektetési társasággá alakuljon át, amelyre ez az irányelv nem vonatkozik.
(6) Figyelemmel a tőkemozgásokat szabályozó rendelkezésekre, valamint a 44. és 45. cikkre és az 52. cikk (2) bekezdésére, ezen irányelvben szabályozott területeken egyetlen tagállam sem alkalmazhat a más tagállamban honos, de az adott tagállamban befektetési jegyeit forgalmazó ÁÉKBV vagy az ilyen ÁÉKBV által kibocsátott befektetési jegyek vonatkozásában semmilyen más rendelkezést.
(7) A (6) bekezdés sérelme nélkül, a tagállamok a területükön működő ÁÉKBV tekintetében alkalmazhatnak ezen irányelv alábbi 4. cikkében meghatározottaknál szigorúbb, illetve kiegészítő előírásokat, feltéve, hogy ezek általános érvényűek, és nem ütköznek ezen irányelv rendelkezéseibe.
2. cikk
- az ÁÉKBV, amelynek befektetési jegyei az alap szabályzatával vagy a befektetési vállalkozás létesítő okirataival összhangban kizárólag a Közösségen kívüli országokban értékesíthetők nyilvánosan,
- az ÁÉKBV-k azon köre, amelyeket azok a tagállamok állapítanak meg, ahol az adott ÁÉKBV található, és amelyek az V. szakaszban, valamint a 36. cikkben meghatározott rendelkezéseknek a befektetési és hitelfelvételi politikájuk következtében nem felelnek meg.
(2) Az irányelv végrehajtása után öt évvel a Bizottság jelentést nyújt be a Tanács részére az (1) bekezdés, és különösképpen annak negyedik francia bekezdése végrehajtásáról. Szükség esetén a Bizottság megfelelő intézkedéseket javasol ezen irányelv hatályának a kiterjesztésére.
3. cikk
Ezen irányelv alkalmazásában úgy kell tekinteni, hogy az ÁÉKBV abban a tagállamban honos, amelyben a befektetési vállalkozás vagy a befektetési alapot kezelő társaság létesítő okirat szerinti székhelye található; a tagállamok kötelesek megkövetelni, hogy a központi iroda és a létesítő okirat szerinti székhely ugyanabban a tagállamban legyen.
II. SZAKASZ Az ÁÉKBV engedélyezése
4. cikk
(1) Bármely ÁÉKBV kizárólag akkor folytathatja tevékenységét ilyen minőségben, ha erre annak a tagállamnak a hatáskörrel rendelkező hatóságaitól, amelyben található (a továbbiakban: "a hatáskörrel rendelkező hatóságok"), engedélyt kapott.
Az ilyen engedély valamennyi tagállam területére érvényes.
(2) A befektetési alap kizárólag akkor szerezhet engedélyt, ha a hatáskörrel rendelkező hatóságok jóváhagyták az alapkezelő társaságot, az alap szabályzatát és a kiválasztott letétkezelőt. Befektetési társaságnak kizárólag akkor adható ki engedély, ha a hatáskörrel rendelkező hatóságok jóváhagyták mind a létesítő okiratokat, mind pedig a kiválasztott letétkezelőt.
(3) A hatáskörrel rendelkező hatóságok nem adhatnak ki engedélyt az ÁÉKBV számára, ha az alapkezelő társaság, a befek tetési társaság vagy a letétkezelő igazgatói nem rendelkeznek megfelelő jó hírnévvel vagy a feladataik elvégzéséhez szükséges tapasztalattal. E célból az alapkezelő társaság, a befektetési társaság és a letétkezelő igazgatóinak, illetve az őket ebben a tisztségben követő személyeknek a nevét haladéktalanul közölni kell a hatáskörrel rendelkező hatóságokkal.
"Igazgatók" azok a személyek, akik a törvény vagy a létesítő okiratok értelmében az alapkezelő társaságot, a befektetési társaságot, illetve a letétkezelőt képviselik, illetve akik a gyakorlatban meghatározzák az alapkezelő társaság, a befektetési társaság, illetve a letétkezelő üzletpolitikáját.
(4) A hatáskörrel rendelkező hatóságok jóváhagyása nélkül sem az alapkezelő társaság, sem a letétkezelő nem váltható fel másikkal, továbbá az alap szabályzata, valamint a befektetési társaság létesítő okirata sem módosítható. III. SZAKASZ
A befektetési alapok szervezeti felépítésére vonatkozó kötelezettségek
5. cikk
Az alapkezelő társaság rendelkezésére álló pénzügyi eszközöknek elegendőnek kell lenniük arra, hogy biztosítsák a hatékony üzleti tevékenység folytatását és a társaság kötelezettségeinek teljesítését.
6. cikk
Az alapkezelő társaságok a befektetési alapok és befektetési társaságok kezelésén kívül más tevékenységet nem végezhetnek.
7. cikk
(1) A befektetési alapok kötelesek eszközeiket egy letétkezelőnek letéti őrzésre átadni.
(2) A letétkezelő 9. cikkben említett felelősségét nem befolyásolja az a tény, hogy a letéti őrzés céljából kapott eszközök egy részét vagy egészét egy harmadik fél kezelésébe adta.
d) gondoskodni arról, hogy a befektetési alap eszközeit érintő ügyletek során az ellenértéket a szokásos határidőn belül kézhez kapja;
e) meggyőződni arról, hogy a befektetési alap a bevételét a jogszabályokkal és az alap szabályzatával összhangban használja fel.
8. cikk
(1) A letétkezelő létesítő okirat szerinti székhelyének ugyanabban a tagállamban kell lennie, mint az alapkezelő társaságénak, illetve, ha létesítő okirat szerinti székhelye egy másik tagállamban található, akkor a letétkezelő megalakulásának az alapkezelő társaság létesítő okirat szerinti székhelye szerinti tagállamban kell megtörténnie.
(2) Letétkezelő kizárólag olyan intézmény lehet, amely nyilvános ellenőrzés alatt áll. Emellett a letétkezelőnek megfelelő pénzügyi és szakmai garanciát kell nyújtania arra nézve, hogy letétkezelőként eljárva képes hatékony üzleti tevékenységet kifejteni, és teljesíteni az ezzel a feladattal járó kötelezettségvállalásait.
(3) A tagállamok határozzák meg azoknak a (2) bekezdésben említett intézményeknek a körét, amelyek jogosultak letétkezelői tevékenységet folytatni.
9. cikk
A letétkezelő azon állam nemzeti jogának megfelelően, ahol az alapkezelő társaság létesítő okirat szerinti székhelye található, felelős az alapkezelő társasággal és a befektetőkkel szemben minden olyan kárért, amelyet azok a letétkezelő indokolatlan kötelezettségszegése vagy kötelezettségei nem megfelelő teljesítése következtében szenvedtek el. A befektetőkkel szembeni felelősség közvetlenül vagy közvetve, az alapkezelő társaságon keresztül is érvényesíthető, a letétkezelő, az alapkezelő társaság és a befektetők között fennálló jogviszony természetétől függően.
10. cikk
(1) Ugyanaz a társaság nem járhat el egyszerre alapkezelő társaságként és letétkezelőként.
(2) Saját feladataiknak megfelelően mind az alapkezelő társaság, mind pedig a letétkezelő köteles önállóan, és kizárólag a befektetők érdekében eljárni.
11. cikk
Az alapkezelő és a letétkezelő felváltásának feltételeit jogszabályban vagy az alap szabályzatában kell rögzíteni, és meg kell határozni azokat a szabályokat is, amelyek biztosítják a befektetők védelmét ilyen esetben. IV. SZAKASZ
A befektetési társaságok és a letétkezelőik szervezeti felépítésére vonatkozó kötelezettségek
12. cikk
A tagállamok kötelesek meghatározni azt a jogi formát, amelyben a befektetési társaságok működni kötelesek. A befektetési társaság befizetett tőkéjének elegendőnek kell lennie ahhoz, hogy biztosítsa a hatékony üzleti tevékenység folytatását és a társaság kötelezettségvállalásainak teljesítését.
13. cikk
A befektetési társaságok az 1. cikk (2) bekezdésében említetteken túlmenően más tevékenységet nem végezhetnek.
14. cikk
(1) A befektetési társaságok kötelesek eszközeiket egy letétkezelőnek letéti őrzésre átadni.
(2) A letétkezelő 16. cikkben említett felelősségét nem befolyásolja az a tény, hogy a letéti őrzés céljából kapott eszközök egy részét vagy egészét egy harmadik fél kezelésébe adta.
(3) Ezen túlmenően a letétkezelő köteles:
a) meggyőződni arról, hogy a befektetési jegyeknek a társaság által vagy nevében végrehajtott értékesítése, visszavásárlása, visszaváltása vagy érvénytelenítése a jogszabályokkal és a társaság létesítő okirataival összhangban történik;
c) meggyőződni arról, hogy a társaság bevételét a jogszabályokkal és létesítő okiratával összhangban használják fel.
(4) A tagállam jogosult úgy dönteni, hogy azok a területén található befektetési társaságok, amelyek befektetési jegyeiket egy vagy több tőzsdére hivatalosan bejegyezték, és azokat kizárólag ezen, illetve ezeken a tőzsdéken keresztül forgalmazzák, nem kötelesek igénybe venni az ezen irányelv szerinti letétkezelők szolgáltatásait.
Az ilyen társaságokra nem vonatkoznak a 34., 37. és 38. cikk rendelkezései. Ugyanakkor az ilyen társaságok eszközeinek értékelésére vonatkozó szabályokat jogszabályban vagy a társaságok létesítő okiratában rögzíteni kell.
(5) A tagállamok jogosultak úgy dönteni, hogy azok a területükön honos befektetési társaságok, amelyek befektetési jegyeik legalább 80 %-át a létesítő okirataikban megnevezett egy vagy több tőzsdén forgalmazzák, nem kötelesek igénybe venni az ezen irányelv szerinti letétkezelők szolgáltatásait, feltéve azonban, hogy befektetési jegyeiket a forgalmazás szerinti tagállamok területén a tőzsdéken hivatalosan bejegyezték, továbbá az ilyen társasággal esetlegesen a tőzsdéken kívül lebonyolított bármely ügylet kizárólag tőzsdei árfolyamokon köthető. A társaság a létesítő okiratában köteles megjelölni azt a forgalmazás helye szerinti országban levő tőzsdét, amelynek árfolyamait alapul veszi az adott országban a tőzsdén kívül kötött ügyletek ellenértékének meghatározásához.
A tagállamok kizárólag akkor élhetnek a fenti pontban meghatározott lehetőséggel, ha megítélésük szerint a befektetők azonos védelemben részesülnek azoknak az ÁÉKBV-knek a befektetőivel, amelyek ezen irányelv értelmében letétkezelőt vesznek igénybe.
b) piaci beavatkozással megakadályozni, hogy befektetési jegyeik tőzsdei értéke a nettó eszközértéktől 5 %-ot meghaladó mértékben eltérjen;
c) legalább hetente kétszer meghatározni befektetési jegyeik nettó eszközértékét, és tájékoztatni erről a hatáskörrel rendelkező hatóságot, illetve legalább havonta kétszer közzétenni azt.
Havonta legalább két alkalommal egy független könyvvizsgálónak meg kell győződnie arról, hogy a befektetési jegyek értéke a jogszabályokkal és a társaság létesítő okiratával összhangban kerül kiszámításra. Ilyen alkalmakkor a könyvvizsgáló köteles meggyőződni arról, hogy a társaság eszközeinek befektetése a jogszabályban és a társaság létesítő okiratában foglalt szabályok szerint történik.
(6) A tagállamok kötelesek tájékoztatni a Bizottságot arról, hogy melyek azok a társaságok, amelyek előnyt élveznek a (4) és (5) bekezdés rendelkezéseitől való eltérés tekintetében.
Az irányelv végrehajtásától számított öt éven belül a Bizottság jelentést nyújt be a kapcsolattartó bizottság részére a (4) és (5) bekezdés alkalmazásáról. A kapcsolattartó bizottság véleményének kézhezvételét követően szükség esetén a Bizottság megfelelő intézkedéseket javasol.
15. cikk
(1) A letétkezelő létesítő okirat szerinti székhelyének ugyanabban a tagállamban kell lennie, mint a befektetési társaságénak, illetve, ha a létesítő okirat szerinti székhelye egy másik tagállamban található, akkor a letétkezelő megalakulásának a befektetési társaság létesítő okirat szerinti székhelye szerinti tagállamban kell megtörténnie.
(2) Letétkezelő kizárólag olyan intézmény lehet, amely nyilvános ellenőrzés alatt áll. Emellett a letétkezelőnek megfelelő pénzügyi és szakmai garanciát kell nyújtania arra nézve, hogyletétkezelőként eljárva képes hatékony üzleti tevékenységet kifejteni, és teljesíteni az ezzel a feladattal járó kötelezettségvállalásait.
(3) A tagállamok határozzák meg azoknak a (2) bekezdésben említett intézményeknek a körét, amelyek jogosultak letétkezelési tevékenységet folytatni.
16. cikk
A letétkezelő annak az államnak a nemzeti jogával összhangban, ahol a befektetési társaság létesítő okirat szerinti székhelye található, felelős a befektetési társasággal és a befektetőkkel szemben minden olyan kárért, amelyet azok a letétkezelő indokolatlan kötelezettségszegése vagy kötelezettségei nem megfelelő teljesítése következtében szenvedtek el.
17. cikk
(1) Ugyanaz a társaság nem járhat el egyszerre befektetési társaságként és letétkezelőként.
(2) Letétkezelési tevékenysége során a letétkezelő kizárólag a befektetők érdekében köteles eljárni.
18. cikk
A letétkezelő felváltásának feltételeit jogszabályban vagy a befektetési társaság létesítő okiratában kell rögzíteni, és meg kell határozni azokat a szabályokat is, amelyek biztosítják a befektetők védelmét ilyen esetben. V. SZAKASZ
Az ÁÉKBV befektetési politikájára vonatkozó kötelezettségek
19. cikk
b) valamely tagállam más, rendszeresen működő, elismert, nyilvános és szabályozott piacán forgalmazott átruházható értékpapírok; és/vagy
c) valamely harmadik állam tőzsdéjén hivatalosan jegyzett vagy annak más, rendszeresen működő, elismert, nyilvános és szabályozott piacán forgalmazott átruházható értékpapírok, feltéve azonban, hogy a tőzsde vagy piac kiválasztását a hatáskörrel rendelkező hatóságok jóváhagyták, vagy jogszabályban, az alap szabályzatában illetve a befektetési társaság létesítő okiratában rögzítették; és/vagy
a) az ÁÉKBV eszközeinek legfeljebb 10 %-át befektetheti az (1) bekezdésben nem említett átruházható értékpapírokba;
b) a tagállamok kiköthetik, hogy az ÁÉKBV legfeljebb eszközei 10 %-át helyezheti el olyan hitelviszonyt megtestesítő értékpapírokba, amelyek ezen irányelv alkalmazásában jellemzőik alapján az átruházható értékpapírokkal egyenértékűnek tekintendők, amelyek többek között olyan átruházható, likvid értékpapírok, amelyek értékét bármikor, de legalább a 34. cikkben meghatározott időközönként pontosan meg lehet határozni;
c) a befektetési társaságok jogosultak olyan ingó és ingatlan vagyontárgyakat megvásárolni, amelyek közvetlenül szükségesek üzleti tevékenységük folytatásához;
d) az ÁÉKBV nem vásárolhat sem nemesfémeket, sem nemesfémeket megtestesítő okiratokat.
(3) A (2) bekezdés a) és b) pontjában említett befektetések összértéke semmilyen körülmények között sem haladhatja meg az ÁÉKBV eszközeinek 10 %-át.
(4) A befektetési alapok és befektetési társaságok rendelkezhetnek járulékos likvid eszközökkel.
20. cikk
b) az a) pontban említett értékpapírjegyzékben tervezett módosítás részletes leírását vagy bármely más értékpapír megjelölését, amelyet az átruházható értékpapírokkal egyenértékűként szándékoznak kezelni, az indokok feltüntetésével.
(1) A tagállamok engedélyezhetik az ÁÉKBV részére, hogy a meghatározott körülmények között és mértékig alkalmazzon az átruházható értékpapírokkal kapcsolatos technikákat és eszközöket, feltéve, hogy ezeknek a technikáknak és eszközöknek az alkalmazására a hatékony portfolió-kezelés érdekében kerül sor.
(2) A tagállamok engedélyezhetik továbbá az ÁÉKBV részére, hogy eszközei és forrásai kezelésével összefüggésben árfolyam-kockázatok kivédésére szolgáló technikákat és eszközöket alkalmazzon.
22. cikk
(1) Az ÁÉKBV eszközeinek legfeljebb 5 %-át fektetheti azonos kibocsátó által kibocsátott átruházható értékpapírokba.
(2) A tagállamok az (1) bekezdésben rögzített mértéket legfeljebb 10 %-ra emelhetik. Ugyanakkor az ÁÉKBV tulajdonában levő, olyan kibocsátók értékpapírjainak összértéke, amelyekbe külön-külön az ÁÉKBV az eszközeinek több mint 5 %-át fektette be, nem haladhatja meg az ÁÉKBV eszközeinek 40 %-át.
(3) A tagállamok az (1) bekezdésben rögzített mértéket legfeljebb 35 %-ra emelhetik olyan átruházható értékpapírok esetében, amelyeket valamely tagállam, annak önkormányzata, egy harmadik állam, illetve olyan nemzetközi szervezet bocsátott ki vagy garantál, amelynek egy vagy több tagállam a tagja.
23. cikk
(1) A 22. cikktől eltérve, a Szerződés 68. cikke (3) bekezdésének sérelme nélkül, a tagállamok engedélyezhetik az ÁÉKBV-nek, hogy a kockázatmegosztás elvével összhangban eszközei 100 %-át olyan, különböző átruházható értékpapírokba fektesse, amelyeket valamely tagállam, annak önkormányzata, egy harmadik állam, illetve olyan nemzetközi szervezet bocsátott ki vagy garantál, amelynek egy vagy több tagállam a tagja.
A hatáskörrel rendelkező hatóságok kizárólag akkor engedélyezhetik a fenti eltérést, ha megítélésük szerint az ÁÉKBV befektetői azon ÁÉKBV-k befektetőivel azonos védelemben részesülnek, amelyek a betartják a 22. cikkben foglalt mértéket.
Az ilyen ÁÉKBV-nek legalább hat különböző kibocsátásból származó értékpapírral kell rendelkeznie úgy, hogy összes eszköze legfeljebb 30 %-át fektetheti azonos kibocsátású értékpapírba.
(2) Az (1) bekezdésben említett ÁÉKBV-nek az alap szabályzatában vagy a befektetési társaság létesítő okiratában kifejezetten meg kell neveznie azokat az értékpapírokat kibocsátó vagy garantáló államokat, önkormányzatokat vagy nemzetközi szervezeteket, amelyeknek az értékpapírjaiba az eszközei több mint 35 %-át kívánja befektetni; az alap erre vonatkozó szabályzatát vagy a létesítő okiratokat a hatáskörrel rendelkező hatóságoknak jóvá kell hagyniuk.
(3) A fentieken túlmenően az (1) bekezdésben említett minden egyes ÁÉKBV tájékoztatójának és bármely egyéb reklámanyagának szembetűnő módon olyan nyilatkozatot kell tartalmaznia, amelyben felhívja a figyelmet a fenti engedélyre és feltünteti az államokat, önkormányzatokat és/vagy nemzetközi szervezeteket, amelyeknek az értékpapírjaiba eszközei több mint 35 %-át fektette be vagy kívánja befektetni.
24. cikk
(1) Egyetlen ÁÉKBV sem vásárolhatja meg más nyíltvégű kollektív befektetési vállalkozás befektetési jegyeit, kivéve, ha azok az 1. cikk (2) bekezdésének első és második francia bekezdése szerint minősülnek kollektív befektetési társaságoknak.
(2) Egyetlen ÁÉKBV sem fektetheti be eszközei több mint 5 %-át a fenti kollektív befektetési társaságok befektetési jegyeibe.
(3) Azonos alapkezelő társaság által kezelt befektetési alap befektetési jegyeibe, vagy olyan társaság által kezelt befektetési alap befektetési jegyeibe, amellyel az alapkezelő társaság közös vezetés vagy irányítás, vagy jelentős mértékű közvetett vagy közvetlen tulajdon révén kapcsolódik, kizárólag azoknak a befektetési alapoknak az esetében engedélyezhető, amelyek saját szabályzatukkal összhangban, egy meghatározott földrajzi területre vagy gazdasági ágazatba történő befektetésekre specializálódtak, feltéve továbbá, hogy az ilyen befektetést a hatáskörrel rendelkező hatóságok engedélyezik. Az engedély kizárólag akkor adható meg, ha a befektetési alap bejelentette szándékát az adott lehetőség gyakorlására, és ez a lehetőség kifejezetten szerepel a szabályzatában.
Az alapkezelő társaság nem számíthat fel semmiféle költséget vagy díjat a befektetési alap befektetési jegyeivel összefüggésben, amennyiben a befektetési alap eszközeinek egy részét egy másik olyan befektetési alap befektetési jegyeibe helyezi el, amelyet ugyanaz az alapkezelő társaság, vagy egy, az alapkezelő társasághoz közös vezetés vagy irányítás, vagy jelentős mértékű közvetett vagy közvetlen tulajdon révén kapcsolódó társaság kezel.
(4) A (3) bekezdést akkor is alkalmazni kell, ha valamely befektetési társaság egy másik olyan befektetési társaság befektetési jegyeit vásárolja meg, amelyhez a (3) bekezdés értelmében kapcsolódik.
(1) Az a befektetési társaság vagy alapkezelő társaság, amely az általa kezelt és az ezen irányelv hatálya alá tartozó valamennyi befektetési alappal kapcsolatban eljár, nem szerezhet olyan szavazásra jogosító részvényt, amely feljogosíthatná arra, hogy jelentős befolyást gyakoroljon egy kibocsátó ügyvezetésére.
A további koordináció megtörténtéig a tagállamok kötelesek tekintetbe venni a többi tagállam jogszabályaiban az első alpontban leírt alapelv meghatározására vonatkozó szabályokat.
- azonos kibocsátó hitelviszonyt megtestesítő értékpapírjainak legfeljebb 10 %-át,
- azonos, az 1. cikk (2) bekezdésének első és második francia bekezdése szerinti kollektív befektetési vállalkozás befektetési jegyeinek legfeljebb 10 %-át szerezheti meg.
A második és harmadik francia bekezdésben meghatározott mértékek figyelmen kívül hagyhatók a megszerzés időpontjában, amennyiben az adott időpontban a hitelviszonyt megtestesítő értékpapírok bruttó összegét vagy a kibocsátott értékpapírok nettó összegét nem lehet kiszámítani.
d) valamely ÁÉKBV-nek egy harmadik államban bejegyzett olyan társaságban szerzett részvényeinek vonatkozásában, amely az eszközeit elsősorban az adott államban alapító okirat szerinti székhellyel rendelkező kibocsátó testületek értékpapírjaiba fekteti be, amennyiben az adott állam törvényei értelmében az ilyen tulajdon az egyetlen lehetséges módja, az ÁÉKBV-nek az adott állam területén lévő kibocsátóinak értékpapírjaiba való befektetéseinek. Ez az eltérés azonban kizárólag akkor alkalmazható, ha a harmadik állam területén lévő társaság a befektetési politikája megfelel a 22., 24. cikkben, valamint 25. cikk (1) és (2) bekezdésében meghatározott korlátoknak. A 22. és 24. cikkben meghatározott mértékek túllépése esetén a 26. cikk rendelkezéseit kell értelemszerű eltérésekkel alkalmazni;
e) valamely befektetési társaságnak olyan leányvállalatokban birtokolt részvényei vonatkozásában, amelyek kizárólag az adott befektetési társaság nevében folytatnak irányítói, tanácsadói vagy marketing tevékenységet.
26. cikk
(1) Az ÁÉKBV nem köteles betartani az ezen szakaszban meghatározott mértékeket, amikor a saját eszközei részét képező átruházható értékpapírokhoz kötődő jegyzési jogát gyakorolja.
A kockázatmegosztás elvének szem előtt tartását biztosítva, a tagállamok a közelmúltban engedélyt kapott ÁÉKBV-k részére engedélyezhetik, hogy azok az engedély napjától számított hat hónapig eltérjenek a 22. és 23 cikk rendelkezéseitől.
(2) Az (1) bekezdésben meghatározott mértékeknek az ÁÉKBV ellenőrzési körén kívül eső okból vagy a jegyzési jogok gyakorlása miatti túllépése esetén az adott ÁÉKBV, a befektetői érdekeik megfelelő figyelembevételével köteles eladási ügyletei tekintetében kiemelt célként kezelni a helyzet orvoslását. VI. SZAKASZ
A befektetők tájékoztatására vonatkozó kötelezettségek A. A tájékoztató és az időszaki jelentések közzététele
27. cikk
(1) A befektetési társaság és alapkezelő társaság az általa kezelt valamennyi alapra vonatkozóan köteles kiadni:
- a féléves jelentést két hónapon belül.
28. cikk
(1) A tájékoztatónak tartalmaznia kell minden olyan információt, amely lehetővé teszi a befektetők számára, hogy megalapozott véleményt alkossanak a nekik ajánlott befektetésről. A tájékoztatóban fel kell tüntetni legalább az ezen irányelvhez mellékelt A. listában meghatározott információkat, amennyiben azokat a tájékoztatóhoz a 29. cikk (1) bekezdésével összhangban csatolt dokumentumok nem tartalmazzák.
(2) Az éves jelentésnek tartalmaznia kell a mérleget vagy az eszközök és források kimutatását, a szóban forgó üzleti évre vonatkozó részletes bevétel- és költségkimutatást, az üzleti évben foly tatott tevékenységről szóló beszámolót, továbbá az ezen irányelvhez mellékelt B. listában meghatározott egyéb információkat, valamint minden olyan fontos információt, amely lehetővé teszi a befektetők számára, hogy megalapozott véleményt alkothassanak az ÁÉKBV tevékenységének és eredményeinek alakulásáról.
(3) A féléves jelentésnek tartalmaznia kell legalább az ezen irányelvhez mellékelt B. lista I–IV. fejezeteiben meghatározott információkat; amennyiben az ÁÉKBV osztalékelőleget fizetett vagy osztalékelőleg fizetésére tesz javaslatot, az adatok közt fel kell tüntetni a félévi adózott eredményeket, valamint a kifizetett vagy javasolt osztalékelőleg összegét.
29. cikk
(1) Az alap szabályzatát vagy a befektetési társaság létesítő okiratát a tájékoztatóhoz annak szerves részeként csatolni kell.
(2) Az (1) bekezdésben említett dokumentumokat nem kötelező a tájékoztatóhoz csatolni, amennyiben a befektetőkkel tudatják, hogy kérésre ezeket a dokumentumokat megküldik számukra, illetve értesítik őket arról, hogy az egyes tagállamokban, ahol a befektetési jegyeket forgalomba hozták, hol tekinthetik meg azokat.
30. cikk
A tájékoztató alapvető fontosságú elemeit rendszeresen aktualizálni kell.
31. cikk
Az éves jelentésben közölt számviteli információkat egy vagy több olyan személynek kell auditálnia, aki, illetve akik a Szerződés 54. cikke (3) bekezdésének g) pontja alapján, a számviteli dokumentumok kötelező könyvvizsgálatának elvégzéséért felelős személyek működésének engedélyezéséről szóló, 1984. április 10-i 84/253/EGK tanácsi irányelvvel [4] összhangban fel vannak hatalmazva a könyvvizsgálatra. A könyvvizsgálói jelentést, ideértve bármely esetleges fenntartást, az éves jelentésben teljes egészében közölni kell.
32. cikk
Az ÁÉKBV a tájékoztatóját, annak minden esetleges módosításával együtt, valamint az éves és a féléves jelentéseit köteles megküldeni a hatáskörrel rendelkező hatóságoknak.
33. cikk
(1) A tájékoztatót, a legfrissebb éves jelentést és bármely azt követő, nyilvánosságra hozott féléves jelentést a szerződés megkötése előtt térítésmentesen a befektetési jegyet jegyzők rendelkezésére kell bocsátani.
(2) A fentieken túlmenően az éves és féléves jelentéseket a tájékoztatóban megjelölt helyeken a nyilvánosság számára hozzáférhetővé kell tenni.
(3) Az éves és féléves jelentéseket kérésre ingyenesen a befektetők rendelkezésére kell bocsátani.
B. Egyéb információk közzététele
34. cikk
Az ÁÉKBV köteles a befektetési jegyei kibocsátási, értékesítési, visszavásárlási vagy visszaváltási árát minden olyan alkalommal, amikor azokat kibocsátja, eladja, visszavásárolja vagy visszaváltja, de legalább havonta kétszer megfelelő módon nyilvánosságra hozni. Ugyanakkor a hatáskörrel rendelkező hatóságok engedélyezhetik az ÁÉKBV számára, hogy a közlés gyakoriságát havi egy alkalomra csökkentsék, feltéve, hogy ez nem sérti a befektetők érdekeit.
35. cikk
Minden olyan közleménynek, amely felhívást tartalmaz valamely ÁÉKBV befektetési jegyeinek megvételére, utalnia kell a tájékoztató létére, és meg kell jelölnie azokat a helyeket, ahol az a nyilvánosság számára hozzáférhető.
VII. SZAKASZ Az ÁÉKBV általános kötelezettségei
36. cikk
(2) Az (1) bekezdéstől eltérve a tagállamok engedélyezhetik az ÁÉKBV számára hitel felvételét:
a) ennek mértéke - befektetési társaság esetében az eszközök maximum 10 %-a, illetve - befektetési alap esetén az alap értékének 10 %-a,
feltéve, hogy a hitelfelvételre ideiglenes jelleggel kerül sor;
b) befektetési társaság esetében az eszközök maximum 10 %-a, feltéve, hogy a hitelfelvétel célja olyan ingatlanvagyon megszerzése, amely alapvetően és közvetlenül szükséges az üzletvitelhez; ilyen esetben ennek és az a) pontban leírt hitelnek az összege semmilyen esetben sem haladhatja meg a hitelfelvevő eszközeinek 15 %-át.
37. cikk
(1) Az ÁÉKBV a befektetők kérésére köteles visszavásárolni vagy visszaváltani saját befektetési jegyeit.
b) a tagállamok engedélyezhetik a hatáskörrel rendelkező hatóságok részére, hogy azok a befektetők vagy a nyilvánosság érdekében elrendeljék a befektetési jegyek visszavásárlásának vagy visszaváltásának felfüggesztését.
(3) A (2) bekezdés a) pontjában leírt esetekben az ÁÉKBV köteles haladéktalanul értesíteni döntéséről a hatáskörrel rendelkező hatóságokat, továbbá minden olyan tagállam hatóságát, ahol a befektetési jegyeit forgalmazza.
38. cikk
Az ÁÉKBV eszközeinek értékelésére vonatkozó szabályokat, továbbá az ÁÉKBV befektetési jegyeinek eladási vagy kibocsátási árának, valamint viszszavásárlási vagy viszszaváltási árának kiszámítására vonatkozó szabályokat jogszabályban, az alap szabályzatában vagy a befektetési társaság létesítő okiratában rögzíteni kell.
39. cikk
A befektetési alap vagy befektetési társaság bevételének felosztását vagy újbóli befektetését a jogszabályokkal, az alap szabályzatával vagy a befektetési társaság létesítő okiratával összhangban kell végezni.
40. cikk
Az ÁÉKBV kizárólag akkor bocsáthat ki befektetési jegyet, ha a nettó kibocsátási árral azonos összeget az ÁÉKBV eszközeibe a szokásos határidőn belül befizették. Ez a rendelkezés nem zárja ki a jutalom befektetési jegyek szétosztását.
41. cikk
(1) A 19 és 21. cikk alkalmazásának sérelme nélkül, sem: - a befektetési társaság, sem
- a befektetési alap képviseletében eljáró alapkezelő társaság vagy letétkezelő nem nyújthat kölcsönöket vagy járhat el kezesként harmadik fél képviseletében.
(2) Az (1) bekezdés nem zárja ki, hogy a fenti vállalkozások olyan átruházható értékpapírokat szerezzenek meg, amelyek teljes kiegyenlítése nem történt meg.
42. cikk
43. cikk
Jogszabályban vagy az alap szabályzatában kell meghatározni azt az összeget, amelyet az alapkezelő társaság díjazásként és költségként a befektetési alapnak felszámíthat, valamint a fenti díjazás kiszámításának a módját.
Jogszabályban vagy a befektetési társaság létesítő okiratában meg kell határozni azokat a költségeket, amelyeket a társaság köteles viselni.
VIII. SZAKASZ A befektetési jegyeiket a székhelyükön kívüli tagállamokban forgalmazó ÁÉKBV-kre vonatkozó különös szabályok
44. cikk
(1) Amennyiben valamely ÁÉKBV egy másik tagállamban forgalmazza a befektetési jegyeit, köteles betartani az adott tagállam mindazon hatályos törvényi, rendeleti és közigazgatási rendelkezéseit, amelyek nem az ezen irányelvben szabályozott területekre vonatkoznak.
(2) Bármely ÁÉKBV jogosult a befektetési jegyeit hirdetni abban a tagállamban, amelyben forgalmazza azokat. Ilyen esetben az ÁÉKBV köteles betartani az adott állam hirdetésre vonatkozó rendelkezéseit.
(3) Az (1) és (2) bekezdésben említett rendelkezéseket megkülönböztetés nélkül kell alkalmazni.
45. cikk
A 44. cikkben említett esetben az ÁÉKBV köteles, többek között, a forgalmazás helyszínéül szolgáló tagállam hatályos törvényi, rendeleti és közigazgatási rendelkezéseivel összhangban meghozni azokat az intézkedéseket, amelyek biztosítják, hogy az adott államban rendelkezésre álljanak a befektetők részére történő kifizetésekhez, a befektetési jegyek visszavásárlásához vagy visszaváltásához, illetve az ÁÉKBV által kötelezően nyújtandó tájékoztatás elérhetőségéhez szükséges eszközök.
46. cikk
- az alapszabályzatát vagy a létesítő okiratát,
- tájékoztatóját,
- az adott esetnek megfelelően a legutóbbi éves jelentését, az esetleges azt követő féléves jelentéssel együtt, valamint - a befektetési jegyek másik tagállamban történő forgalmazásával kapcsolatban tett előkészületek részleteit.
Ha egy ÁÉKBV a saját székhelyétől eltérő tagállamban forgalmazza befektetési jegyeit, köteles az adott tagállamban az ott hivatalos nyelvek legalább egyikén ugyanolyan módon közzétenni azokat a dokumentumokat és információkat, amelyeket saját helyszínének tagállamában közzé kell tennie, ahogyan azt ez utóbbi tagállam előírja.
48. cikk
Tevékenysége végzésének céljára az ÁÉKBV jogosult ugyanazt az általános nevet (például befektetési társaság vagy befektetési alap) használni a Közösségben, mint amelyet a székhelye szerinti tagállamban használ. Abban az esetben, ha fennáll az összetévesztés legkisebb veszélye is, a befogadó tagállam a kérdés tisztázása érdekében jogosult felkérni a társaságot, hogy nevét magyarázó jellegű adatokkal egészítse ki.
IX. SZAKASZ Az engedélyezésért és felügyeletért felelős hatóságokra vonatkozó rendelkezések
49. cikk
(1) A tagállamok kijelölik azokat a hatóságokat, amelyek felelősek az ezen irányelvben megállapított feladatok elvégzéséért. Erről értesítik a Bizottságot, feltüntetve a feladatok esetleges megosztását is.
(2) Az (1) bekezdésben említett hatóságok csak állami hatóságok vagy állami hatóságok által kinevezett testületek lehetnek.
(3) Az ÁÉKBV felett annak a tagállamnak a hatóságai jogosultak felügyeletet gyakorolni, amelyben az adott ÁÉKBV található. Ugyanakkor annak a tagállamnak a hatóságai, ahol az ÁÉKBV a 44. cikkben foglaltakkal összhangban a befektetési jegyeit forgalmazza, felelősek a VIII. szakasz rendelkezéseinek a betartatásáért.
(4) Az érintett hatóságokat fel kell ruházni mindazokkal a jogkörökkel, amelyek szükségesek a feladataik ellátásához.
50. cikk
(1) A tagállamok a 49. cikkben említett hatósági feladataik elvégzése érdekében kötelesek szorosan együttműködni, és egymásnak kizárólag a fenti célra minden szükséges tájékoztatást megadni.
(2) A tagállamoknak biztosítaniuk kell, hogy a 49. cikkben említett hatóságok az általuk korábban és jelenleg foglalkoztatott személyeket szakmai titoktartásra kötelezzék. Ennek értelmében a feladataik végzése során tudomásukra jutott információkat kizárólag akkor tárhatják fel bármely személy vagy hatóság előtt, ha ezt számukra jogszabály írja elő.
(3) A (2) bekezdés azonban nem zárja ki, hogy a különböző tagállamok 49. cikkben említett hatóságai az ezen irányelvben szabályozott módon tájékoztassák egymást. Az ily módon végbemenő információcserére ki kell terjednie az információt fogadó hatóság által korábban és jelenleg foglalkoztatott személyekkel kapcsolatos szakmai titoktartásnak.
(4) A büntetőjog hatálya alá tartozó esetek sérelme nélkül, a 49. cikkben említett típusú, fenti információt fogadó hatóság azt kizárólag feladatai teljesítéséhez, vagy a feladatai teljesítéséhez kapcsolódó hatósági megkeresésekkel vagy jogi eljárásokkal összefüggésben használhatja fel.
51. cikk
(1) A 49. cikkben említett hatóságoknak meg kell indokolniuk bármely, az engedélyt elutasító döntésüket, továbbá az ezen irányelv alkalmazása során foganatosított általános intézkedések végrehajtása során hozott bármely kedvezőtlen döntésüket, és erről tájékoztatniuk kell a kérelmezőket.
(2) A tagállamok biztosítják, hogy az ezen irányelvvel összhangban elfogadott törvényi, rendeleti vagy közigazgatási rendelkezések alapján valamely ÁÉKBV vonatkozásában hozott döntés bírósági úton felülvizsgálható legyen; ugyanez vonatkozik arra is, ha a hatályban levő rendelkezések által megkövetelt valamennyi információt feltüntető ÁÉKBV kérelme tárgyában az annak benyújtásától számított hat hónapon belül nem születik döntés.
52. cikk
(1) Kizárólag az ÁÉKBV székhelyéül szolgáló tagállam hatóságai rendelkezhetnek olyan jogkörrel, hogy lépéseket tegyenek az ÁÉKBV ellen, amennyiben az megsért valamely törvényi, rendeleti vagy közigazgatási rendelkezést, illetve az alap szabályzatában vagy a befektetési társaság létesítő okiratában foglalt rendelkezést.
(2) Mindazonáltal annak a tagállamnak a hatóságai, amelyben az ÁÉKBV a befektetési jegyeit forgalmazza, jogosultak törvényes lépéseket tenni, amennyiben az ÁÉKBV megszegi a VIII. szakaszban említett rendelkezéseket.
(3) Annak a tagállamnak a hatósága, amelyben az ÁÉKBV székhelye található, az engedély visszavonására irányuló döntésről, az ÁÉKBV ellen hozott bármely jelentős intézkedésről, továbbá a visszavásárlás vagy visszaváltás felfüggesztésének előírásáról köteles haladéktalanul tájékoztatni a többi olyan tagállam hatóságait, ahol a befektetési jegyeket forgalmazzák.
X. SZAKASZ Kapcsolattartó bizottság
53. cikk
(1) Az Európai Bizottság mellett létrejön egy kapcsolattartó bizottság, a továbbiakban: "bizottság". Ennek a feladatai a következők:
a) ezen irányelv harmonizált végrehajtásának elősegítése érdekében, a Szerződés 169. és 170. cikkének sérelme nélkül az irányelv alkalmazásával kapcsolatban felmerülő gyakorlati problémák, illetőleg mindazoknak a kérdéseknek a rendszeres megvitatása, amelyek tekintetében a véleménycserét hasznosnak tartja;
b) elősegíteni a tagállamok közötti egyeztetést azokról a szigorúbb vagy további követelményekről, amelyeket azok az 1. cikk (7) bekezdésével összhangban fogadhatnak el, illetve azokról a rendelkezésekről, amelyeket a 44. és 45. cikknek megfelelően hozhatnak;
c) szükség esetén javaslatot kell tenni a Bizottságnak ezen irányelv kiegészítésére, illetőleg módosítására.
(2) A 49. cikkben említett hatóságok által esetenként hozott döntések érdemi vizsgálata nem tartozik a bizottság feladatai közé.
(3) A bizottság a tagállamok által kinevezett személyekből és a Bizottság képviselőiből áll. A bizottság elnöke a Bizottság képviselője. A titkársági szolgáltatások biztosítása a Bizottság feladata.
(4) A bizottságot az elnök hívja össze, vagy saját kezdeményezésére, vagy valamely tagállam delegációjának kérésére. A bizottság a saját eljárási rendjét maga állapítja meg.
XI. SZAKASZ Átmeneti rendelkezések, eltérések és záró rendelkezések
54. cikk
Kizárólag a dán ÁÉKBV-k tekintetében, a Dániában kibocsátott pantebreve-t a 19. cikk (1) bekezdésének b) pontjában említett átruházható értékpapírokkal egyenértékűnek kell tekinteni.
55. cikk
A 7. cikk (1) bekezdésétől és a 14. cikk (1) bekezdésétől eltérve a hatáskörrel rendelkező hatóságok jogosultak engedélyt adni olyan ÁÉKBV-nek, amely az ezen irányelv elfogadásának a napján saját nemzeti jogszabályaival összhangban két vagy több letétkezelővel rendelkezett, azzal, hogy továbbra is ugyanennyi letétkezelővel rendelkezzen, amennyiben az adott hatóságok garanciát kapnak arra, hogy a 7. cikk (3) bekezdése és a 14. cikk (3) bekezdése értelmében teljesítendő feladatok a gyakorlatban teljesülnek.
56. cikk
(1) A 6. cikktől eltérve a tagállamok engedélyezhetik, hogy alapkezelő társaságok más társaságok névre szóló értékpapírjait megtestesítő, bemutatóra szóló értékpapírokat bocsássanak ki.
(2) A tagállamok jogosultak engedélyezni, hogy azok az alapkezelő társaságok, amelyek az ezen irányelv elfogadásának a napján a 6. cikkben szabályozott tevékenységeken kívül más tevékenységekkel is foglalkoznak, attól a naptól kezdve még öt éven keresztül folytassák ezeket a tevékenységeket.
57. cikk
(1) A tagállamok legkésőbb 1989. október 1-jéig hatályba léptetik azokat az intézkedéseket, amelyek szükségesek ahhoz, hogy ennek az irányelvnek megfeleljenek. Erről haladéktalanul tájékoztatják a Bizottságot.
(2) A tagállamok jogosultak legfeljebb 12 hónapos haladékot adni az ezen irányelv végrehajtásakor már fennálló ÁÉKBV-k számára az új nemzeti jogszabályoknak való megfeleléshez.
(3) A Görög Köztársaság és a Portugál Köztársaság felhatalmazást kap arra, hogy az ezen irányelv végrehajtását legkésőbb 1992. április 1-jéig elhalassza.
A fenti dátum előtt egy évvel a Bizottság jelentést nyújt be a Tanácsnak ezen irányelv végrehajtásának az előrehaladtáról, valamint mindazon nehézségekről, amelyek a Görög Köztársaságban és a Portugál Köztársaságban az ezen irányelv végrehajtásával kapcsolatban az első albekezdésben meghatározott napig felmerülhetnek.
Szükség esetén a Bizottság javaslatot tesz a Tanácsnak a haladék legfeljebb négy évvel történő meghosszabbítására.
58. cikk
A tagállamok biztosítják, hogy a Bizottság tájékoztatva legyen azokról a fontosabb törvényekről, rendeletekről és közigazgatási rendelkezésekről, amelyeket az ezen irányelv által szabályozott területen fogadnak el.
59. cikk
Ennek az irányelvnek a tagállamok a címzettjei.
tekintettel az Európai Gazdasági Közösséget létrehozó szerződésre és különösen annak 235. cikkére,
tekintettel a Bizottság javaslatára [1]
tekintettel az Európa Parlament véleményére, [2],
tekintettel a Gazdasági és Szociális Bizottság véleményére [3],
mivel a gazdasági tevékenységek harmonikus fejlődése és a folyamatos és kiegyensúlyozott gazdasági növekedés a Közösség egészén belül a nemzeti piacokkal hasonló feltételeket biztosító közös piac kialakításától és zavartalan működésétől függ; mivel ennek az egységes piacnak a létrehozása és egységes voltának erősítése érdekében olyan jogi keretet kell kialakítani – különösen természetes személyek, társaságok és más jogi személyek részére –, amely megkönnyíti tevékenységeik hozzáigazítását a Közösség gazdasági feltételeihez; mivel e célból szükséges, hogy ezek a természetes személyek, társaságok és egyéb jogi személyek képesek legyenek hatékonyan együttműködni a határokon túl;
mivel az ilyen jellegű együttműködés jogi, adózási vagy pszichológiai nehézségekbe ütközhet; mivel egy megfelelő közösségi szintű jogi aktus létrehozása egy európai gazdasági egyesülés formájában hozzájárulna a fent említett célok eléréséhez és ezért szükségesnek bizonyul;
mivel a Szerződés nem biztosít ilyen jogi aktus létrehozásához szükséges hatáskört;
mivel egy egyesülés gazdasági feltételekhez való alkalmazkodási képességét a tagjainak a szerződéses jogviszonyaikban és az egyesülés belső szervezete vonatkozásában érvényesülő jelentős mértékű szabadságának kell garantálnia;
mivel egy egyesülés egy társaságtól alapvetően célját tekintve tér el, amely kizárólag arra irányul, hogy megkönnyítse vagy előmozdítsa tagjainak gazdasági tevékenységét, hogy ezáltal javíthassák saját eredményeiket; mivel kiegészítő jellegénél fogva az egyesülés tevékenységeinek tagjai tevékenységeihez kell kapcsolódniuk, de azokat nem helyettesíthetik olyan mértékben, hogy például maga az egyesülés harmadik személyekkel szemben gyakorolhatna szakmai tevékenységet, a gazdasági tevékenységek fogalmát itt a lehető legtágabban értelmezve;
mivel az egyesülési formát a lehető legszélesebb körben elérhetővé kell tenni természetes személyek, társaságok és más jogi személyek részére, e rendelet céljaival összhangban; mivel e rendelet mindazonáltal nem sérti a nemzeti szinten az üzleti és szakmai tevékenységek gyakorlásának feltételeire vonatkozó jogi szabályokat és/vagy etikai kódexeket;
mivel e rendelet önmagában nem ruház fel egyetlen személyt sem azzal a joggal, hogy részt vegyen egy egyesülésben, még akkor sem, ha az ebben meghatározott feltételek teljesülnek;
mivel e rendelet által biztosított azon hatáskör, hogy közérdekből megtiltható vagy korlátozható az egyesülésben való részvétel, nem sértheti a tagállamok azon jogszabályait, amelyek a tevékenységek végzésére irányadóak és amelyek további tiltásokról vagy korlátozásokról rendelkezhetnek, illetve más módon szabályozhatják vagy felügyelhetik természetes személy, társaság vagy más jogi személy, illetve ezek bármely egyesülésének részvételét egy egyesülésben;
mivel ahhoz, hogy az egyesülés elérhesse célját, jogképesnek kell lennie, és arról is rendelkezni kell, hogy harmadik személyek irányában azt egy, a tagságától jogilag elkülönült szervezet képviselje;
mivel a harmadik személyek védelme széles körű nyilvánosságot igényel; mivel egy egyesülés tagjainak korlátlan és egyetemleges felelősséggel kell tartozniuk az egyesülés tartozásaiért és egyéb kötelezettségeiért, beleértve az adózással és a szociális biztonsággal kapcsolatosakat is, anélkül azonban, hogy ez az elv kizárná vagy korlátozná az egyesülés azon jogát, hogy egy vagy több tagjának felelősségét az egyesülés és egy harmadik személy között létrejött szerződés útján kizárja vagy korlátozza egy adott tartozással vagy egyéb kötelezettséggel összefüggésben;
mivel a természetes személyek jogállásával, valamint jog- és cselekvőképességével, illetve a jogi személyek jogképességével és ügyleti képességével kapcsolatos kérdéseket a nemzeti jog szabályozza;
mivel meg kell állapítani az egyesülésre jellemző különös megszűnési okokat, ugyanakkor az egyesülés felszámolásának és végelszámolásának szabályozását illetően a nemzeti jogokra kell utalni;
mivel az egyesülésekre a fizetésképtelenséget és a kifizetések beszüntetését illetően a nemzeti jogot kell alkalmazni; mivel az ilyen jogszabályok az egyesülések megszűnésére vonatkozóan más okokat is megállapíthatnak;
mivel e rendelet előírja, hogy egy egyesülés tevékenységéből származó nyereség vagy veszteség csak a tagoknál adóztatható; mivel magától értetődő, hogy egyéb esetekben a nemzeti adótörvényeket kell alkalmazni, különösen a nyereség felosztása, az adózási eljárások és a nemzeti adótörvények által előírt minden egyéb kötelezettség tekintetében;
mivel az e rendelet által nem szabályozott kérdések tekintetében a tagállamok jogszabályait és a közösségi jogot kell alkalmazni, például a következők vonatkozásában:
- szociális és munkajog,
- versenyjog,
- szellemi alkotások joga;
mivel az egyesülések tevékenységeire a tagállamok jogszabályainak a tevékenységek folytatásával és felügyeletével kapcsolatos rendelkezéseit kell alkalmazni; mivel ha egy tagállam jogszabályaival egy egyesülés vagy annak tagjai visszaélnek, illetve kijátsszák azokat, akkor a tagállam megfelelő szankciókat róhat ki;
mivel a tagállamok szabadon alkalmazhatnak vagy fogadhatnak el bármely olyan törvényt, rendeletet vagy közigazgatási intézkedést, amely nem ellentétes e rendelet alkalmazási körével vagy céljaival;
mivel e rendeletnek teljes egészében azonnal hatályba kell lépnie; mivel bizonyos rendelkezések megvalósítását mindazonáltal el kell halasztani, hogy előbb lehetővé váljon a tagállamok számára a területükön működő egyesülések nyilvántartásba vételéhez és bizonyos egyesülésekkel összefüggő ügyek közzétételéhez szükséges mechanizmus létrehozása; mivel e rendelet alkalmazásának megkezdésétől fogva a létrehozott egyesülések területi korlátozások nélkül működhetnek,
ELFOGADTA EZT A RENDELETET:
Ennek megfelelően az egyesülést létrehozni kívánó személyeknek szerződést kell kötniük, és azt a 6. cikkben meghatározott nyilvántartásba kell vétetni.
(1) Az egyesülés célja tagjai gazdasági tevékenységeinek megkönnyítése, illetve előmozdítása, valamint e tevékenységek eredményeinek javítása vagy fokozása; az egyesülés célja saját nyereségszerzés nem lehet. Tevékenységének a tagjai gazdasági tevékenységéhez kell kapcsolódnia és az nem terjedhet túl e tevékenységek kiegészítésén.
(2) Következésképpen az egyesülés
a) nem gyakorolhat közvetlenül vagy közvetetten irányítási vagy felügyeleti jogkört tagjainak saját tevékenységei vagy más vállalkozás tevékenységei felett, különösen a személyzeti, pénzügyi és befektetési területeken;
b) sem közvetlenül, sem közvetetten, semmilyen alapon nem birtokolhatja valamely tagvállalkozása üzletrészét vagy részvényét; más vállalkozások részvényei vagy üzletrészei felett csak olyan mértékben rendelkezhet, amennyiben ez szükséges az egyesülés céljainak eléréséhez, és ha ez a tagjai javára történik;
c) nem foglalkoztathat 500 munkavállalónál többet;
d) nem használható fel egy társaság által arra, hogy hitelt biztosítson egy társaság vezető tisztségviselőjének, vagy bármely vele kapcsolatban álló személynek, ha az ilyen hiteleket a tagállamnak a társaságokat szabályozó jogszabályai korlátozzák vagy szabályozzák. Az egyesülés nem használható fel egy társaság és egy vezető tisztségviselő vagy valamely vele kapcsolatban álló személy közötti vagyonátruházásra, kivéve a tagállamnak a társaságokra alkalmazandó jogszabályai által megengedett mértékben. E rendelkezés alkalmazásában a hitel biztosítása magában foglalja minden hasonló jellegű ügylet vagy megállapodás megkötését, a vagyonon pedig ingó és ingatlan vagyon egyaránt értendő;
e) nem lehet egy másik európai gazdasági egyesülés tagja.
4. cikk
(1) Egy egyesülés tagjai csak a következők lehetnek:
a) a Szerződés 58. cikke szerinti társaságok és más, a közjog vagy a magánjog hatálya alá tartozó jogi személyek, amelyeket a tagállam jogszabályaival összhangban alapítottak, és amelyek létesítő okirat szerinti vagy jogszabályon alapuló székhelye és központi ügyvezetése a Közösség területén található; amennyiben egy tagállam törvényei szerint egy társaság vagy más jogi személy nem köteles létesítő okirat szerinti vagy jogszabályon alapuló székhelyet fenntartani, úgy az ilyen társaság vagy más jogi személy esetében elégséges, ha központi ügyvezetése a Közösség területén van;
b) természetes személyek, akik ipari, kereskedelmi, kézműipari vagy mezőgazdasági tevékenységet folytatnak, vagy akik szakmai vagy egyéb szolgáltatásokat nyújtanak a Közösség területén.
(2) Egy egyesülésnek legalább a következőkből kell állnia:
a) két, az (1) bekezdés szerinti társaságból vagy más jogi személyből, amelyek központi ügyvezetése különböző tagállamokban található; vagy
b) két, az (1) bekezdés szerinti természetes személyből, akik fő tevékenységüket különböző tagállamokban folytatják; vagy
c) egy, az (1) bekezdés szerinti társaságból vagy más jogi személyből, valamint egy, az (1) bekezdés szerinti természetes személyből, amelyek közül az első központi ügyvezetése az egyik tagállamban található, a második pedig fő tevékenységét egy ettől eltérő másik tagállamban folytatja.
(3) Egy tagállam rendelkezhet úgy, hogy a nyilvántartásaiba a 6. cikkel összhangban bejegyzett egyesüléseknek nem lehet 20-nál több tagja. E célból a tagállam rendelkezhet úgy, hogy a jogszabályaival összhangban egy, a jogszabályai szerint alapított jogi személy minden egyes tagja – amennyiben nem egy bejegyzett társaságról van szó – az egyesülés különálló tagjaként kezelendő.
(4) Bármely tagállam a közérdekére való hivatkozással megtilthatja vagy korlátozhatja az egyesülésekben való részvételt a természetes személyek, társaságok vagy más jogi személyek bizonyos egyesülései számára.
5. cikk
Egy egyesülés létesítő szerződésének legalább a következőket kell tartalmaznia:
a) az egyesülés neve, amely előtt vagy mögött szerepelnie kell az "Európai Gazdasági Egyesülés" kifejezésnek vagy az "EGE" rövidítésnek, kivéve ha ez a kifejezés vagy rövidítés már egyébként is a név részét képezi;
b) az egyesülés székhelye;
c) azok a célok, amelyek elérésére az egyesülés megalakult;
d) az egyesülés minden egyes tagjának neve, cégneve, jogi formája, állandó címe vagy bejegyzett székhelye, valamint bejegyzési száma és helye, ha van ilyen;
e) az egyesülés időtartama, kivéve ha ez határozatlan.
6. cikk
Egy egyesülést abban az államban kell bejegyezni a 39. cikk (1) bekezdése alapján kijelölt nyilvántartásba, ahol a székhelye található.
7. cikk
Az egyesülés létesítő szerződését be kell nyújtani a 6. cikkben említett nyilvántartáshoz.
Ezen túlmenően, a nyilvántartáshoz be kell nyújtani a következő dokumentumokat és adatokat: a) az egyesülés létesítő szerződésének bármilyen módosítása, beleértve az egyesülés összetételében történt változásokat;
b) az egyesülés telephelyének alapításáról vagy megszüntetéséről szóló értesítés;
c) egy egyesülés érvénytelenségét megállapító vagy azt kimondó bírósági határozat, a 15. cikkel összhangban;
d) egy egyesülés igazgatójának vagy igazgatóinak a kinevezéséről szóló értesítés, az igazgatók neve és minden egyéb olyan azonosítási adat, amelyet annak a tagállamnak a jogszabályai írnak elő, amelyben a nyilvántartást vezetik; tájékoztatás arról, hogy az igazgatók külön-külön vagy csak közösen járhatnak-e el, továbbá bármilyen igazgatói kinevezés megszüntetése;
e) értesítés arról, ha az egyik tag az egyesülésben való részesedését, vagy annak egy részét a 22. cikk (1) bekezdésével összhangban másra ruházza át;
f) bármely, az egyesülés megszűnését kimondó határozat, amelyet a tagok a 31. cikkel összhangban hoztak, illetve az egyesülést a 31. vagy 32. cikkel összhangban megszüntető vagy megszűntnek nyilvánító bírósági határozat;
g) értesítés arról, ha egy egyesüléshez felszámolót vagy felszámolókat jelöltek ki a 35. cikkben említett módon, továbbá a felszámolók neve és minden egyéb olyan azonosítási adat, amelyet annak a tagállamnak a jogszabályai írnak elő, amelyben a nyilvántartást vezetik, valamint a felszámoló megbízatásának megszűnése;
h) értesítés az egyesülés felszámolásának befejezéséről a 35. cikk (2) bekezdésében említett módon;
i) bármely javaslat, amely a székhelynek a 14. cikk (1) bekezdése szerinti áthelyezésére irányul;
j) bármely záradék, amely a 26. cikk (2) bekezdésével összhangban egy új tagot mentesít a felvétele előtti időszakból származó tartozások megfizetése, illetve egyéb kötelezettségek teljesítése alól.
8. cikk
A következőket a 39. cikkben meghatározott módon, az ugyanazon cikk (1) bekezdésében említett nemzeti hivatalos lapban közzé kell tenni:
a) az 5. cikk szerint az egyesülés létesítő szerződésébe foglalandó adatok, illetve ezek bármilyen módosítása;
b) a bejegyzés száma, időpontja és helye, valamint az e bejegyzés megszűnéséről szóló közlemény;
c) a 7. cikk b)–j) pontjában említett dokumentumok és adatok.
Az a) és b) pontban említett adatokat teljes egészükben közzé kell tenni. A c) pontban említett dokumentumokat és adatokat teljes egészükben vagy kivonatolva, illetve a nyilvántartáshoz történt benyújtásukra való hivatkozás formájában is közzé lehet tenni, az alkalmazandó nemzeti jogszabályokkal összhangban.
9. cikk
(1) Az egyesülés az e rendelet szerint közzéteendő dokumentumokra és adatokra harmadik személyekkel szemben az alkalmazandó nemzeti jogszabályokban előírt feltételek szerint hivatkozhat, az egész Közösségre kiterjedő egységes biztosítékok kialakítása érdekében, a tagállamok által a társasági tagok és harmadik személyek érdekei védelmében a Szerződés 58. cikkének (2) bekezdése szerinti társaságoknak előírt biztosítékok összehangolásáról szóló 1968. március 9-i 68/151/EGK első tanácsi irányelv [4] 3. cikkének (5) és (7) bekezdésével összhangban.
(2) Ha az egyesülés nevében annak 6. cikk szerinti bejegyzése előtt már folytattak valamilyen tevékenységet, és az egyesülés a bejegyzését követően nem vállalja az ilyen tevékenységekből eredő kötelezettségeket, akkor az azokat végrehajtó természetes személyek, társaságok és más jogi személyek korlátlan és egyetemleges felelősséggel tartoznak ezekért a tevékenységekért.
10. cikk
Az egyesülésnek a székhelye szerinti tagállamtól eltérő tagállamban található minden telephelyét abban az államban kell bejegyezni. Az ilyen bejegyezés céljából az egyesülés köteles a tagállam megfelelő nyilvántartásához benyújtani azoknak a dokumentumoknak a másolatát, amelyeket az egyesülés székhelye szerinti tagállamnak a nyilvántartásához kell benyújtania, szükség szerint mellékelve a telephelyet bejegyző nyilvántartás gyakorlatának megfelelő fordításukat.
11. cikk
Egy egyesülés alapításáról, illetve felszámolásának vagy végelszámolásának lezárásáról a 39. cikk (1) bekezdése szerinti nemzeti hivatalos lapban való közzétételt követően – a bejegyzés számának, időpontjának és helyének, valamint a közzététel időpontjának, helyének és a közlemény címének megadásával – közleményt kell közzétenni az Európai Közösségek Hivatalos Lapjában.
12. cikk
Az egyesülés létesítő szerződésében megállapított székhelynek a Közösségen belül kell lennie.
A székhelyet ott kell létrehozni,
a) ahol az egyesülés központi ügyvezetése található, vagy
b) ahol az egyesülés egyik tagjának a központi ügyvezetése található vagy – természetes személy esetében – ahol fő tevékenységét folytatja, feltéve hogy az egyesülés folytat tevékenységet azon a helyen.
13. cikk
Az egyesülés a Közösségen belül áthelyezheti székhelyét.
Ha az ilyen áthelyezés nem eredményezi a 2. cikk szerint alkalmazandó jog megváltozását, úgy az áthelyezésről szóló határozatot az egyesülés létesítő szerződésében meghatározott feltételekkel összhangban kell elfogadni.
14. cikk
(1) Amikor a székhely áthelyezése azt eredményezi, hogy a 2. cikk szerint alkalmazandó jog megváltozik, úgy egy áthelyezési javaslatot kell készíteni, benyújtani és közzétenni a 7. és 8. cikkben meghatározott feltételekkel összhangban.
A javaslat közzétételét követő két hónapon belül nem hozható határozat az áthelyezésről. Az ilyen határozatot az egyesülés tagjainak egyhangúlag kell meghozniuk. Az áthelyezés azon a napon lép hatályba, amelyiken az egyesülést a 6. cikkel összhangban bejegyzik az új székhely szerinti nyilvántartásba. A bejegyzés addig nem végezhető el, amíg nem igazolják, hogy a székhely áthelyezésére vonatkozó javaslatot közzétették.
(2) Az egyesülés bejegyzésének törlése a régi székhely szerinti nyilvántartásból nem végezhető el mindaddig, amíg nem igazolják, hogy az egyesülést az új székhelye szerinti nyilvántartásba bejegyezték.
(3) Harmadik személyekkel szemben az új székhely az egyesülés új bejegyzésének közzétételével válik hatályossá a 9. cikk (1) bekezdésében említett feltételek szerint; az előző székhelye szerinti nyilvántartásából való törlése közzétételének időpontjáig azonban harmadik személyekkel szemben az előző székhely is hatályos, kivéve ha az egyesülés igazolja, hogy az új székhelyről a harmadik személyek tudomással bírtak.
(4) Egy tagállam joga úgy is rendelkezhet, hogy a tagállamban a 6. cikk szerint nyilvántartásba vett egyesülések tekintetében a székhely olyan áthelyezése, amely az alkalmazandó jog megváltozását eredményezné, nem léphet hatályba, ha az (1) bekezdésben említett két hónapos határidő alatt a tagállam bármely illetékes hatósága ez ellen kifogást emel. Ilyen kifogás kizárólag a közérdeken alapulhat. A kifogással szemben bíróság előtti jogorvoslattal lehet élni.
15. cikk
(1) Ha a 2. cikk szerint az egyesülésre alkalmazandó jog előírja az egyesülés érvénytelenségét, úgy az ilyen érvénytelenséget bírósági határozatnak kell megállapítania vagy elrendelnie. Mindazonáltal amennyiben lehetőség van a jogellenesség orvoslására, a bíróság, amely elé az ügyet utalták, köteles ennek megtételére határidőt szabni.
(2) Egy egyesülés érvénytelensége annak megszüntetését eredményezi a 35. cikkben meghatározott feltételekkel összhangban.
(3) Az egyesülés érvénytelenségének megállapítására vagy elrendelésére vonatkozó határozatra harmadik személyekkel szemben a 9. cikk (1) bekezdésében meghatározott feltételek szerint lehet hivatkozni.
Az ilyen határozat önmagában nem érinti az egyesülés részéről, illetve az egyesüléssel szemben fennálló azon kötelezettségek érvényességét, amelyek azelőtt keletkeztek, mielőtt a határozatra az előző albekezdésben meghatározott feltételek szerint harmadik személyekkel szemben hivatkozni lehetett volna.
16. cikk
(1) Az egyesülés szerveit az egyesülés közösen eljáró tagjai, valamint az igazgató vagy igazgatók alkotják.
Az egyesülés létesítő szerződése rendelkezhet más szervek felől is; ilyen esetben meg kell határoznia ezek hatáskörét.
(2) Az egyesülés szerveként közösen eljáró tagok bármilyen határozatot hozhatnak az egyesülés céljainak elérése érdekében.
17. cikk
(1) Minden tag egy szavazattal rendelkezik. Az egyesülés létesítő szerződése azonban bizonyos tagoknak egynél több szavazatot is biztosíthat, feltéve hogy egyetlen tag sem rendelkezik a szavazatok többségével.
(2) A tagok egyhangú határozatára van szükség:
a) az egyesülés céljainak megváltoztatásához;
b) az egyes tagoknak biztosított szavazatok számának megváltoztatásához;
c) a határozathozatal feltételeinek megváltoztatásához;
d) az egyesülés fennállási időtartamának megváltoztatásához az egyesülés létesítő szerződésében meghatározott bármely időtartamon túl;
e) a tagok vagy egyes tagok részéről az egyesülés finanszírozásához való hozzájárulásának megváltoztatásához;
f) egy tag bármely kötelezettségének megváltoztatásához, kivéve ha az egyesülés létesítő szerződése másként rendelkezik;
g) az egyesülés létesítő szerződése bármely olyan megváltoztatásához, amelyet ez a bekezdés nem érint, kivéve ha a szerződés másként rendelkezik.
18. cikk
Mindegyik tag jogosult az egyesülés üzleti tevékenységéről tájékoztatást kapni az igazgatótól vagy igazgatóktól, és megvizsgálni az egyesülés üzleti könyveit és nyilvántartásait.
19. cikk
(1) Az egyesülést egy vagy több természetes személy irányítja, akinek, illetve akiknek kinevezése az egyesülés létesítő szerződése vagy a tagok határozata alapján történik.
Nem lehet egy egyesülés igazgatója, aki
- a rá alkalmazandó jog alapján, vagy
- annak az államnak a nemzeti joga alapján, amelynek területén az egyesülés székhelye található, vagy
- egy tagállamban hozott vagy elismert bírósági vagy közigazgatási határozat alapján
nem tartozhat egy társaság ügyvezető vagy irányító testületéhez, nem lehet vállalkozás vezető tisztségviselője, vagy nem tevékenykedhet európai gazdasági egyesülés igazgatójaként.
(2) Egy tagállam a nyilvántartásába a 6. cikknek megfelelően bejegyzett egyesülések esetében úgy is rendelkezhet, hogy jogi személy azzal a feltétellel lehet igazgató, ha az ilyen jogi személy képviselőjeként egy vagy több természetes személyt jelöl ki, akiknek adataira szintén alkalmazni kell a 7. cikk d) pontjának adatszolgáltatási rendelkezéseit.
Ha egy tagállam ezt lehetővé teszi, akkor rendelkeznie kell arról, hogy a képviselő vagy képviselők olyan felelőséggel tartoznak, mintha ők maguk lennének az érintett egyesülés igazgatói.
Az (1) bekezdésben előírt korlátozásokat ezekre a képviselőkre is alkalmazni kell.
(3) Az egyesülés létesítő szerződésében vagy ennek hiányában a tagok egyhangú határozatával meg kell állapítani az igazgató vagy igazgatók kinevezésének és visszahívásának feltételeit és a hatáskörüket.
20. cikk
(1) Az egyesülést harmadik személyekkel szemben csak az igazgató képviselheti, illetve ahol kettő vagy több igazgató van, akkor az igazgatók önállóan.
Az igazgatók bármelyikének az egyesülés nevében tett jognyilatkozata harmadik személyekkel szemben kötelező az egyesülésre nézve még akkor is, ha a jognyilatkozatok nincsenek összhangban az egyesülés céljaival, kivéve ha az egyesülés bizonyítja, hogy a harmadik személy tudta, vagy a körülményekre tekintettel nem kerülhette el a figyelmét, hogy a jognyilatkozat az egyesülés céljainak nem felel meg; erre az 5. cikk c) pontjában említett adatok közzététele önmagában nem szolgál bizonyítékul.
Az igazgató vagy igazgatók hatáskörének az egyesülés létesítő szerződésén vagy a tagok határozatán alapuló korlátozására harmadik személyekkel szemben még akkor sem lehet hivatkozni, ha annak közzétételére sor került.
(2) Az egyesülés létesítő szerződése rendelkezhet úgy, hogy az egyesülésre nézve érvényes és kötelező jellegű jognyilatkozatokat csak két vagy több igazgató együttesen tehet. Az ilyen kikötésre harmadik személyekkel szemben a 9. cikk (1) bekezdése szerint csak akkor lehet hivatkozni, ha azt a 8. cikkel összhangban közzétették.
21. cikk
(1) Az egyesülés tevékenységeiből származó nyereséget úgy kell tekinteni, mint a tagok nyereségét, és azt közöttük az egyesülés létesítő szerződésében meghatározott arányok szerint, illetve ilyen rendelkezés hiányában egyenlő mértékben kell felosztani.
(2) Az egyesülés tagjai az egyesülés létesítő szerződésében meghatározott arányok szerint, illetve ilyen rendelkezés hiányában egyenlő mértékben kötelesek hozzájárulni annak az összegnek a befizetéséhez, amellyel a kiadások meghaladják a bevételeket.
22. cikk
(1) Az egyesülés bármely tagja az egyesülésben való részesedését egészben vagy részben egy másik tagra vagy egy harmadik személyre átruházhatja; az átruházás a többi tag egyhangú jóváhagyása nélkül nem hatályosulhat.
(2) Ha az egyesülés létesítő szerződése ettől eltérően nem rendelkezik, az egyesülés tagja az egyesülésben való részesedését csak a többi tag egyhangú hozzájárulását követően ajánlhatja fel biztosítékként. A biztosíték jogosultja a biztosíték által nem válhat az egyesülés tagjává.
23. cikk
Az egyesülés nem hívhat fel nyilvános befektetésre. 24. cikk
(1) Az egyesülés tagjai korlátlan és egyetemleges felelősséggel tartoznak az egyesülés tartozásaiért és kötelezettségeiért. Az ilyen felelősség jogkövetkezményeit a nemzeti jogszabályok határozzák meg.
(2) Egy egyesülés felszámolásának vagy végelszámolásának befejezését megelőzően a hitelezők az (1) bekezdésben meghatározott feltételekkel összhangban nem indíthatnak eljárást egy tag ellen tartozások és egyéb kötelezettségek megtérítéséért, kivéve ha előbb az egyesüléstől kérték a megtérítést, és erre megfelelő időn belül nem került sor.
25. cikk
A levelezésben, megrendelési nyomtatványokon és hasonló dokumentumokban olvashatóan fel kell tüntetni a következőket:
a) az egyesülés neve, amely előtt vagy mögött az "Európai Gazdasági Egyesülés" szavak vagy az "EGE" kezdőbetűk állnak, kivéve ha ezek a szavak vagy kezdőbetűk már előfordulnak a névben;
b) annak a 6. cikkben említett nyilvántartásnak a helye, amelynél az egyesülés bejegyzésre került, s ezzel együtt az egyesülés nyilvántartás szerinti bejegyzési száma;
c) az egyesülés székhelye;
d) adott esetben, hogy az igazgatók kötelesek együttesen eljárni;
e) adott esetben, hogy a 15., 31., 32. vagy 36. cikknek megfelelően az egyesülés felszámolás vagy végelszámolás alatt áll.
Az egyesülés valamennyi telephelye, ha annak a bejegyzése a 10. cikkel összhangban megtörtént, köteles feltüntetni az e cikk (1) bekezdésében említett dokumentumokon a fenti adatokat a saját bejegyzésére vonatkozó információkkal együtt.
26. cikk
(1) Az új tagok felvételéről az egyesülés tagjai egyhangúlag határoznak.
(2) Minden új tag felelős a 24. cikkben meghatározott feltételekkel összhangban az egyesülés tartozásaiért és egyéb kötelezettségeiért, beleértve azokat is, amelyek az egyesülésnek az új tag felvételét megelőző időszakban folytatott tevékenységéből származnak.
Az egyesülés létesítő szerződése vagy az új tag felvételére vonatkozó okmány ilyen értelmű kikötése mindazonáltal az új tagot mentesítheti az olyan tartozások és egyéb kötelezettségek megfizetése alól, amelyek a felvételét megelőző időszakból származtak. Az ilyen kikötésre harmadik személyekkel szemben a 9. cikk (1) bekezdésében említett feltételek szerint lehet hivatkozni, de csak akkor, ha ennek a közzététele a 8. cikkel összhangban megtörtént.
27. cikk
(2) Az egyesülés bármelyik tagja kizárható az egyesülés létesítő szerződésében felsorolt indokok alapján, illetve bármely esetben, ha súlyos kötelezettségszegést követ el, vagy ha az egyesülés működésében súlyos fennakadást okoz, illetve ilyennel fenyeget.
Ha az egyesülés létesítő szerződése ettől eltérően rendelkezik, a kizárásra csak a tagok többsége által közösen benyújtott kérelem alapján hozott bírósági határozattal kerülhet sor.
28. cikk
(1) Az egyesülésbeli tagsági jogviszony megszűnik a tag halála esetén, vagy ha a tag nem felel meg a 4. cikk (1) bekezdésében meghatározott feltételeknek.
Ezenkívül egy tagállam úgy is rendelkezhet, hogy a felszámolásra, végelszámolásra, megszűnésre, fizetésképtelenségre vagy a fizetések beszüntetésére vonatkozó jogszabályok alkalmazásában az egyesülésbeli tagsági jogviszony az említett jogszabályok által meghatározott időpontban szűnik meg.
(2) Az egyesülés természetes személy tagjának halála esetén más személy kizárólag az egyesülés létesítő szerződésében meghatározott feltételek szerint, illetve ezek hiányában a többi tag egyhangú hozzájárulásával válhat a helyében az egyesülés tagjává.
29. cikk
Amint egy tag tagsági jogviszonya megszűnik, az igazgató vagy igazgatók kötelesek tájékoztatni erről a tényről a többi tagot; ezenkívül meg kell tenniük a 7. és 8. cikkben felsorolt intézkedéseket is. Rajtuk kívül az érintett személyek bármelyike megteheti ezeket az intézkedéseket.
30. cikk
Amennyiben az egyesülés létesítő szerződése másként nem rendelkezik és a 22. cikk (1) bekezdésének vagy a 28. cikk (2) bekezdésének megfelelően szerzett jogok sérelme nélkül, valamely tag tagsági jogviszonyának megszűnése után az egyesülés a többi tag tekintetében továbbra is fennáll az egyesülés létesítő szerződésében, illetve a tagok által egyhangúlag meghatározott feltételekkel összhangban.
31. cikk
(1) Az egyesülés megszüntethető a tagok megszűnést kimondó határozatával. Az ilyen határozatot – ha az egyesülés létesítő szerződése ettől eltérően rendelkezik – egyhangúlag kell elfogadni. (2) Az egyesülés a tagok határozata alapján megszűnik:
a) az egyesülés létesítő szerződésében rögzített időtartam lejártának megállapításával, illetve bármely egyéb, a szerződésben meghatározott megszűnési ok fennállásával, vagy
b) az egyesülés célja elérésének, illetve annak megállapításával, hogy a továbbiakban e cél elérésére törekedni nem lehetséges.
Ha három hónappal azután, hogy az első albekezdésben említett körülmények egyike bekövetkezett, a tagok nem határoztak az egyesülés megszűnésének kimondásáról, bármelyik tag kérheti a bíróságtól az egyesülés megszűntnek nyilvánítását.
(3) A tagok abban az esetben is határoznak az egyesülés megszűnéséről, ha a 4. cikk (2) bekezdésében meghatározott feltételek már nem teljesülnek.
(4) Azt követően, hogy a tagok elhatározták az egyesülés megszűnését, az igazgató vagy igazgatók kötelesek végrehajtani a 7. és 8. cikkben felsorolt intézkedéseket. Ezeket az intézkedéseket rajtuk kívül bármely érintett személy megteheti.
32. cikk
(1) A 3., 12. vagy a 31. cikk (3) bekezdésének megsértése esetén bármely érintett személy vagy egy illetékes hatóság kérelmére a bíróság az egyesülést megszűntnek nyilvánítja, kivéve ha a jogellenességet a bíróság érdemi döntését megelőzően orvosolják.
(2) Egy tag kérelmére a bíróság egyéb jogos és alapos indokok alapján is elrendelheti az egyesülés megszüntetését.
(3) Egy tagállam úgy is rendelkezhet, hogy a bíróság egy illetékes hatóság kérelmére elrendelheti az olyan egyesülés megszüntetését, amelynek székhelye abban a tagállamban van, amelynek a joghatósága alá az érintett hatóság tartozik, amennyiben az egyesülés tevékenysége az adott államban a közérdekbe ütközik, feltéve hogy az állam jogszabályai a hatályuk alá tartozó bejegyzett társaságok vagy más jogi személyek tekintetében ezt lehetővé teszik.
33. cikk
Ha egy tag, jogainak a 22. cikk (1) bekezdése feltételei szerinti átruházását kivéve bármely egyéb okból megszünteti a tagsági jogviszonyát, jogainak és kötelezettségeinek értékét úgy kell megállapítani, hogy az egyesülés eszközeit és forrásait a tagsági jogviszony megszűnésének időpontja szerinti értékén kell figyelembe venni.
A távozó tag jogainak és kötelezettségeinek értéke előre nem határozható meg.
34. cikk
A 37. cikk (1) bekezdésének sérelme nélkül bármely tag, akinek tagsági jogviszonya az egyesülésben megszűnik, a 24. cikkben meghatározott feltételek szerint továbbra is felelősséggel tartozik az egyesülésnek a tagsági jogviszonya megszűnését megelőző tevékenységéből származó tartozásaiért és egyéb kötelezettségeiért.
35. cikk
(1) Az egyesülés megszüntetésének jogkövetkezménye az egyesülés felszámolása vagy végelszámolása.
(2) Az egyesülés felszámolása, illetve végelszámolása és annak befejezése a nemzeti jogszabályok hatálya alá tartozik.
(3) Az egyesülés a felszámolás, illetve a végelszámolás befejezéséig megőrzi az 1. cikk (2) bekezdése szerinti jogképességét.
(4) A felszámoló(k), illetve a végelszámolók megteszik a 7. és 8. cikkben felsorolt intézkedéseket.
36. cikk
Az európai gazdasági egyesülések a fizetésképtelenséget és a fizetések beszüntetését szabályozó nemzeti jogszabályok hatálya alá tartoznak. Egy egyesülés ellen fizetésképtelenség vagy fizetések beszüntetése miatt megindított eljárás megkezdése önmagában nem eredményezheti ilyen eljárások megindítását az egyesülés tagjaival szemben.
37. cikk
(1) A tagsági jogviszony megszüntetéséről szóló közlemény 8. cikk szerinti közzétételétől számított ötéves elévülési idő helyett a megfelelő nemzeti jogszabályokban a taggal szemben a tagsági jogviszony megszüntetését megelőző időszakban az egyesülés által folytatott tevékenységekből származó tartozásokkal és kötelezettségekkel kapcsolatosan indított eljárásokra vonatkozóan adott esetben előírt hosszabb elévülési időt kell alkalmazni.
(2) Az egyesülés felszámolása befejezéséről szóló közlemény 8. cikk szerinti közzétételétől számított öt éves elévülési idő helyett a megfelelő nemzeti jogszabályokban az egyesülés valamely tagjával szemben a tagsági viszony megszüntetését megelőző időszakban az egyesülés által folytatott tevékenységekből származó tartozásokkal és kötelezettségekkel kapcsolatban indított eljárásokra vonatkozóan adott esetben előírt hosszabb elévülési időt kell alkalmazni.
38. cikk
Ha az egyesülés tevékenysége egy tagállamban a közérdeket sérti, akkor az állam illetékes hatósága megtilthatja ennek a tevékenységnek a folytatását. Biztosítani kell a lehetőséget az illetékes hatóság határozatának bírósági felülvizsgálatára. 39. cikk
(1) A tagállamok kijelölik a 6. és 10. cikkben említett bejegyzésre illetékes nyilvántartást vagy nyilvántartásokat, és meghatározzák a bejegyzésre vonatkozó szabályokat. Meg kell határozniuk azokat a feltételeket, amelyek szerint a 7. és 10. cikkben említett dokumentumokat be kell nyújtani. Gondoskodniuk kell arról, hogy a 8. cikkben említett dokumentumok és adatok közzététele megtörténjen annak a tagállamnak a hivatalos lapjában, amelyben az egyesülés székhelye található, és előírhatják a 8. cikk c) pontjában említett dokumentumok és adatok közzétételének módját is.
A tagállamok arról is gondoskodnak, hogy bárki a 6. cikk, illetve adott esetben a 10. cikk szerinti megfelelő nyilvántartásban megtekinthesse a 7. cikkben említett dokumentumokat, és beszerezhesse, akár postai úton is, azok teljes vagy kivonatolt másolatait.
A tagállamok az előző albekezdésben említett eljárás igénybevételét díj fizetésétől tehetik függővé; ezek a díjak azonban nem haladhatják meg az eljárási költségeket.
(2) A tagállamok gondoskodnak arról, hogy a 11. cikk alapján az Európai Közösségek Hivatalos Lapjában közzéteendő információkat az (1) bekezdésben említett nemzeti hivatalos lapban való közzétételüktől számított egy hónapon belül eljuttassák az Európai Közösségek Hivatalos Kiadványainak Hivatalába.
(3) A tagállamoknak megfelelő szankciók kiszabásáról kell rendelkezniük a 7., 8., és 10. cikk közzétételre vonatkozó rendelkezéseiben, valamint a 25. cikkben foglaltak be nem tartása esetére.
40. cikk
Az egyesülés tevékenységeiből származó nyereség és veszteség kizárólag a tagoknál adóztatható.
41. cikk
(1) A tagállamok 1989. július 1-jéig meghozzák a 39. cikk értelmében szükséges intézkedéseket. Ezeket haladéktalanul közlik a Bizottsággal.
(2) Tájékoztatás céljából a tagállamok közlik a Bizottsággal, hogy a 4. cikk (4) bekezdése szerint a természetes személyek, társaságok és más jogi személyek mely csoportjai számára tiltják meg az egyesülésekben való részvételt. A Bizottság erről tájékoztatja a többi tagállamot.
42. cikk
(1) E rendelet elfogadását követően egy kapcsolattartó bizottságot kell létrehozni a Bizottság mellett. A bizottság feladata, hogy:
a) a Szerződés 169. és 170. cikkének sérelme nélkül rendszeres konzultációkkal megkönnyítse e rendelet alkalmazását, különösen az alkalmazásával kapcsolatban felmerülő gyakorlati problémákkal kapcsolatban,
b) szükség esetén tanácsokat adjon a Bizottságnak e rendelet kiegészítésére vagy módosítására vonatkozóan.
(2) A kapcsolattartó bizottság a tagállamok képviselőiből és a Bizottság képviselőiből áll. Az elnöki tisztséget a Bizottság egy képviselője tölti be. A titkárságot a Bizottság biztosítja.
tekintettel az Európai Gazdasági Közösséget létrehozó szerződésre,
tekintettel a legutóbb az 1332/84/EGK rendelettel [1] módosított, a gyümölcs- és zöldségpiac közös szervezéséről szóló, 1972. május 18-i 1035/72/EGK tanácsi rendeletre, [2]
tekintettel a tagállamok által a gyümölcs- és zöldségtermelők szervezetei részére nyújtott támogatások visszatérítéséről szóló, 1969. március 11-i 449/69/EGK tanácsi rendeletre [3] és különösen annak 7. cikke (3) bekezdésére,
mivel a 3284/83/EGK tanácsi rendelet [4] megváltoztatta azt a rendszert, amelynek alapján a támogatást nyújtják a gyümölcs- és zöldségtermelők szervezeteinek;
mivel a 850/80/EGK bizottsági rendeletben [5] említett űrlapokat ennek megfelelően az új szabályokhoz kell igazítani;
mivel az e rendeletben előírt intézkedések összhangban vannak az Európai Mezőgazdasági Orientációs és Garanciaalap Bizottságának véleményével,
ELFOGADTA EZT A RENDELETET:
Egyedüli cikk
A 2264/69/EGK bizottsági rendelet [6] I. és II. melléklete helyébe e rendelet I. és II. melléklete lép.
Ez a rendelet teljes egészében kötelező és közvetlenül alkalmazandó valamennyi tagállamban.
tekintettel az Európai Gazdasági Közösséget létrehozó szerződésre,
tekintettel Spanyolország és Portugália csatlakozási okmányára és különösen annak 171. és 358. cikkére,
tekintettel a szardínia után járó kompenzációs támogatás odaítélésére vonatkozó általános szabályok megállapításáról szóló, 1985. november 4-ei 3117/85/EGK tanácsi rendeletre [1] és különösen annak 4. cikkére,
mivel a 3117/85/EGK rendelet 2. cikke meghatározza a kompenzációs támogatás nyújtásának a termékekre vonatkozó feltételeit, a 2000 tonna mennyiségi korlátozást és a rendszer kedvezményezettjeit, valamint rögzíti az említett támogatás mértéke kiszámításának módszerét;
mivel ezt a rendszert a szardínia azon kategóriáira kell alkalmazni, amelyeknek a feldolgozást követő forgalmazása előreláthatólag a legegyszerűbb;
mivel a nemzeti hatóságok által meghatározott egészségügyi és műszaki előírások biztosítják, hogy a szóban forgó termékek a 3117/85/EGK rendelet 3. cikkének (1) bekezdésében említett eljárások valamelyikének alkalmazásával teljesen és véglegesen feldolgozásra kerüljenek; mivel ellenőrizni kell, hogy a feldolgozott termékek megfelelnek-e az említett előírásoknak;
mivel ezen intézkedések hatályának tisztázása érdekében meg kell határozni a feldolgozás engedélyezett módjait;
mivel azon mennyiségek vonatkozásában, amelyeknél megállapították a támogatásra való jogosultságot, meg kell határozni a kifizetés iránti kérelmek benyújtásának bizonyos részletes szabályait;
mivel az állandó ellenőrzés érdekében a támogatásra jogosultaknak folyamatosan tájékoztatniuk kell a felügyeleti hatóságokat mindenkori feldolgozói tevékenységükről;
mivel a csatlakozási szerződés 2. cikkének (3) bekezdése értelmében a Közösség intézményei a csatlakozás előtt bevezethetik a csatlakozási okmány 171. és 358. cikkében említett intézkedéseket;
mivel az e rendeletben előírt intézkedések összhangban vannak a Halászatitermék-piaci Irányítóbizottság véleményével,
ELFOGADTA EZT A RENDELETET:
- annak tagja fogott,
- a feldolgozó bejegyzés szerinti tagállamában hatályos, az emberi fogyasztásra szánt termékekre vonatkozó egészségügyi és műszaki rendelkezéseknek megfelelő teljes és végleges feldolgozás céljából adnak el a feldolgozónak.
(2) Az (1) bekezdésben említett eljárások:
a) fagyasztás;
b) a Közös Vámtarifában a 16.04. vámtarifaszám alá tartozó tartósított termékek előállítása;
c) filézés és darabolás, amennyiben az a) és b) pontban említett eljárások valamelyikével jár együtt.
3. cikk
Az egyazon kereskedelmi kategóriába tartozó értékesített árura járó támogatás mértékét minden egyes tétel vonatkozásában a 3117/85/EGK rendelet 2. cikkének (4) bekezdésével összhangban kell meghatározni.
4. cikk
Azokban az esetekben, ahol a 2. cikk (2) bekezdésében említett feldolgozási eljárások valamelyikét nem abban a tagállamban hajtják végre, amelyben a terméket értékesítő termelői szervezetet bejegyezték, a feldolgozás tényét, a 223/77/EGK bizottsági rendelet [2] és e rendelet rendelkezéseivel összhangban a T5. számú ellenőrző példányon kell igazolni.
Az említett példánynak az alábbi részletes információkat kell tartalmaznia:
- a 41. rovatban az áru megnevezése a feladás időpontja szerinti állapotban,
- a 104. rovatban az alábbi megjegyzések valamelyike nagybetűvel:
, "VERARBEITUNG, FÜR DIE EINE AUSGLEICHSENTSCHÄDIGUNG GEWÄHRT WIRD
valamint információ arra vonatkozóan, hogy – amennyiben ez nem a fizetés időpontjában történik – a termékek teljes és végleges feldolgozására még nem került sor.
(2) A feldolgozó írásbeli kötelezettséget vállal arra, hogy a 2. cikk rendelkezéseivel összhangban dolgozza fel a szerződés tárgyát képező termékeket. Ehhez a vállalkozás készletnyilvántartásában fel kell tüntetnie az említett megállapodások keretében megvásárolt mennyiségeket. A feldolgozó vállalja, hogy lehetővé teszi az illetékes hatóságok számára a létesítményeiben elvégzendő ellenőrzést.
(3) A támogatás kifizetése iránti kérelmet az érintett termelői szervezet nyújtja be a tagállam illetékes hatóságainak, legkésőbb az eladásról szóló szerződés létrejöttének hónapját követő hónap végéig.
6. cikk
(1) Az érintett tagállamok létrehoznak egy olyan ellenőrzési rendszert, amely alkalmas a támogatás iránti igény tárgyát képező termékek jogosultságának és a rendeletben megfogalmazott követelmények teljesítésének ellenőrzésére.
(2) Az ellenőrzési rendszer működésének részletes szabályait a tagállam határozza meg, amely szabályoknak legalább az alábbi követelményeket kell tartalmazniuk:
- a feldolgozó iparág helyszíni ellenőrzése,
- a kedvezményezett jogosultságának megállapításához felhasználandó bizonylatoknak a kedvezményezett által történő benyújtása,
- az 5. cikkben említett, a támogatás iránti kérelemben feltüntetendő részletes adatok meghatározása,
- a jelenlegi rendszerben eszközölt eladások adatainak feltüntetése a termelői szervezet bizonylataiban.
7. cikk
(1) Az érintett tagállamok ennek a rendeletnek a hatálybalépését követő két hónapon belül tájékoztatják a Bizottságot a 6. cikk (1) bekezdése értelmében bevezetett ellenőrzési intézkedésekről.
(2) A tagállamok minden hónapban tájékoztatják a Bizottságot, a kereskedelmi kategóriák és a feldolgozás jellege szerinti csoportosításban, az előző hónapban értékesített és támogatásra való jogosultságra számot tartó tételekről, valamint a támogatással kapcsolatos költségekről.
(3) A 6. cikkben említett ellenőrzési eljárások során összegyűjtött információ alapján, ha szükséges, helyesbíteni kell a megítélt támogatás összegét.
8. cikk
A támogatásra alkalmazandó átváltási árfolyam a termék szállításának napján jegyzett reprezentatív árfolyam.
9. cikk
Ez a rendelet Spanyolország és Portugália csatlakozási okmányának hatálybalépésére figyelemmel 1986. március 1-jén lép hatályba. Ez a rendelet teljes egészében kötelező és közvetlenül alkalmazandó valamennyi tagállamban.
tekintettel a legutóbb az 1298/85/EGK rendelettel [1] módosított, a tej és tejtermékek piacának közös szervezéséről szóló, 1968. június 27-i 804/68/EGK tanácsi rendeletre [2] és különösen annak 6. cikkének (7) bekezdésére,
mivel a legutóbb a 3338/85/EGK rendelettel [3] módosított, a vajkoncentrátum formájában közvetlen fogyasztásra szánt intervenciós vaj csökkentett áron való értékesítéséről szóló, 1985. november 11-i 3143/85/EGK bizottsági rendelet [4] előírja, hogy a vajkoncentrátum csomagolásának bizonyos feliratokat világosan és olvashatóan nyomtatva tartalmaznia kell; mivel hiba következtében az olasz nyelvű felirat szövege nem felel meg a Tej- és Tejtermékpiaci Irányítóbizottsághoz szavazásra előterjesztett szövegben elfogadottnak; mivel ezért a rendeletet helyesbíteni kell,
ELFOGADTA EZT A RENDELETET:
1. cikk
Az 5. cikk (4) bekezdése első albekezdésének utolsó előtti francia bekezdése helyébe a következő szöveg lép:
"– burro concentrato"
. 2. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
A Tanács 86/664/EGK határozata (1986. december 22.) az idegenforgalom területén konzultációs és együttműködési eljárás létrehozásáról
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a szerződés 2. cikke rendelkezik arról, hogy a Közösség feladata különösen, hogy előmozdítsa a Közösség egész területén a gazdasági tevékenységek összehangolt fejlődését, a folyamatos és kiegyensúlyozott gazdasági terjeszkedést és a Közösséghez tartozó tagállamok közötti szorosabb kapcsolatok fejlesztését; mivel az idegenforgalom segítheti e célkitűzések megvalósítását;
mivel a közösségi idegenforgalmi politikáról szóló, 1984. április 10-i tanácsi állásfoglalás [4] hangsúlyozza a tagállamok és a Bizottság közötti idegenforgalmi konzultációk szükségességét;
mivel a konzultáció hasznos eszköze a tagállamok és a Bizottság közötti, a szerződés céljainak megvalósítására irányuló együttműködés elősegítésének;
mivel mindegyik tagállamnak lehetővé kell tennie, hogy a többi tagállam és a Bizottság felhasználhassa az illető tagállamnak az idegenforgalom terén szerzett tapasztalatait;
mivel az idegenforgalom területén való konzultáció céljából gondoskodni kell a tagállamok és a Bizottság közötti információcseréről;
mivel az ilyen konzultációnál kerülni kell a Közösség egyéb testületeivel való párhuzamos munkát,
A KÖVETKEZŐKÉPPEN HATÁROZOTT:
1. cikk
A Bizottság mellett létrejön egy idegenforgalmi tanácsadó bizottság (a továbbiakban: "bizottság"). A bizottság tagjait az egyes tagállamok jelölik.
2. cikk
A bizottság feladata az információcsere, a konzultáció, valamint adott esetben az együttműködés elősegítése az idegenforgalom területén, és különösen a turistáknak nyújtott szolgáltatásokkal kapcsolatban.
3. cikk
Minden tagállam a 2. cikkben említett célból évente egy alkalommal jelentést küld a Bizottságnak azokról a legfontosabb elfogadott, illetve – a lehetséges mértékben – a mérlegelés alatt álló intézkedésekről, amelyek a turistáknak nyújtott szolgáltatásokkal kapcsolatosak, és következményeik lehetnek a többi tagállamból érkező utazók számára.
A Bizottság tájékoztatja erről a többi tagállamot.
4. cikk
(3) A bizottság továbbá tanácsot ad a Bizottságnak bármely olyan kérdésben, amelyben a Bizottság kikéri a véleményét.
(4) Az e határozatban előírt tájékoztatásra és konzultációkra vonatkozik a szakmai titoktartás kötelezettsége.
5. cikk
A bizottság elnöki tisztjét a Bizottság tölti be.
A bizottság működéséhez szükséges titkársági szolgáltatásokat a Bizottság biztosítja.
tekintettel Spanyolország és Portugália csatlakozási okmányára és különösen annak 396. cikkére,
mivel, tekintetbe véve Portugália csatlakozását, bizonyos további technikai kiigazításokat kell végrehajtani a 85/614/EGK irányelvvel [1] módosított 85/384/EGK irányelvben [2], hogy biztosított legyen annak egyenlő alkalmazása a Portugál Köztársaság és a többi tagállam részéről;
mivel Spanyolország és Portugália csatlakozási szerződése 2. cikkének (3) bekezdése értelmében a Közösség intézményei elfogadhatják a csatlakozási okmány 396. cikkében említett intézkedéseket, amelyek az említett szerződés hatálybalépésének időpontjában lépnek hatályba,
ELFOGADTA EZT AZ IRÁNYELVET:
1. cikk
1986. január 1-jei hatállyal, a 85/384/EGK irányelv 11. cikkének k) pontja a következő szöveggel egészül ki:
tekintettel a feldolgozott gyümölcs- és zöldségtermékek piacának közös szervezéséről szóló, 1986. február 24-i 426/86/EGK tanácsi rendeletre [1] és különösen annak 6. cikke (4) bekezdésére,
mivel a 426/86/EGK rendelet 2. cikke (1) bekezdése rendelkezik bizonyos termékek termelési támogatási rendszeréről; mivel a rendelet 6. cikke (1) bekezdésének b) pontja megállapítja, hogy támogatást csak olyan termékek esetén lehet folyósítani, amelyek a később megállapításra kerülő minőségi minimumkövetelményeknek megfelelnek;
mivel az ilyen minimumkövetelmények célja, hogy elkerüljék az olyan termékek gyártását, amelyekre nincs igény, vagy amelyek a piac torzulásához vezetnének; mivel a követelményeknek a hagyományos és tisztességes gyártási eljárásokon kell alapulniuk;
mivel a termelési támogatási rendszer megvalósítása céljából ezt a rendeletet a legutóbb az 1155/86/EGK rendelettel [2] módosított, a feldolgozott gyümölcs- és zöldségtermékek termelési támogatási rendszerének részletes alkalmazási szabályairól szóló, 1984. június 5-i 1599/84/EGK bizottsági rendelettel [3] együttesen kell alkalmazni, különösen a feldolgozott termékek vizsgálatára vonatkozóan;
mivel az e rendeletben meghatározott minőségi követelmények a termelési támogatási rendszer megvalósításának a szabályait képezik; mivel a Közösség még nem határozta meg a termékek forgalomba hozatalának minőségi követelményeit; mivel ezért a tagállamok továbbra is alkalmazhatják a nemzeti követelményeiket, amennyiben azok a Szerződés az áruk szabad mozgásáról megfelelő rendelkezéseinek megfelelnek;
mivel a Feldolgozottgyümölcs- és Feldolgozottzöldség-piaci Irányítóbizottság nem nyilvánított véleményt az elnöke által megadott határidőn belül,
ELFOGADTA EZT A RENDELETET:
1. cikk
E rendelet meghatározza azokat a minőségi minimumkövetelményeket, amelyeknek az 1599/84/EGK rendelet 1. cikke (2) bekezdésében meghatározott paradicsomalapú termékeknek meg kell felelniük ahhoz, hogy a 426/86/EGK rendelet 2. cikke (1) bekezdésében meghatározott termelési támogatásban részesülhessenek.
2. cikk
3. cikk
E cím alkalmazásában: "hámozott paradicsom"
az 1599/84/EGK rendelet 1. cikke (2) bekezdésének h), i), j), k) és l) pontjában meghatározottak szerint.
4. cikk
(1) A hámozott paradicsomhoz csak a következő összetevők adhatók:
- víz,
- paradicsomlé,
- paradicsomsűrítmény,
- konyhasó (nátrium-klorid),
- természetes fűszerek, aromás füvek és kivonataik, valamint természetes aromák.
A hámozott paradicsom gyártásánál adalékanyagként csak citromsav (E 330) és kalcium-klorid (509) használható.
(2) A hozzáadott konyhasó mennyisége a nettó tömeg 3 %-át nem haladhatja meg, kalcium-klorid hozzáadása esetén az összes kalciumion-tartalom nem haladhatja meg egész paradicsomnál a 0,045 %-ot, nem egész paradicsomnál pedig a 0,080 %-ot. A hozzáadott konyhasó mennyiségének a meghatározásakor a természetes kloridtartalmat a szárazanyag-tartalom 2 %-val egyenlőnek kell tekinteni.
(3) A hozzáadott paradicsomlének és -sűrítménynek meg kell felelnie a II. címben megállapított minimumkövetelményeknek.
5. cikk
(1) A hámozott paradicsomnak mentesnek kell lennie minden, a terméktől idegen íztől vagy illattól, a színének pedig jellemzőnek kell lennie a felhasznált fajtára és a megfelelően feldolgozott hámozott paradicsomra.
(2) A hámozott paradicsomnak gyakorlatilag teljesen héjmentesnek, az egész hámozott paradicsomnak pedig ezen túlmenően hibás daraboktól mentesnek kell lennie.
(3) A hámozott paradicsom (a paradicsom és az azt borító folyadék) penészszáma nem haladhatja meg az 50 % pozitív mezőt, és a pH-értéke nem lehet 4,5-nél magasabb.
6. cikk
(1) A termékeket az 5. cikk (2) bekezdése rendelkezésének megfelelőnek kell tekinteni, amennyiben a hibákra megállapított következő tűréshatárokat nem haladják meg:
- hibák: 35 cm2 teljes terület;
- héj:
- egész paradicsom: 300 cm2 teljes terület,
- nem egész paradicsom: 1250 cm2 teljes terület;
A tűréshatárokat 10 kg nettó tömegenként kell érteni.
(2) Az (1) bekezdés alkalmazásában:
a) "hibák" azok a területek, amelyeknél a felületi sérülés beljebb hatolt, és ennek eredményeként színében vagy anyagában az ép paradicsom szövetéhez képest jól látható eltérés tapasztalható, és amelyeket a feldolgozás alatt el kellett volna távolítani;
b) a "héj" egyaránt tartalmazza azt a héjat, amely a paradicsom húsához van tapadva és azt, amely a tárolóedényben elválasztva található.
7. cikk
(1) A tartósított hámozott paradicsomnak a tárolóedény űrtartalmának legalább a 90 %-át ki kell töltenie a folyadékkal együtt.
(2) A tartósított hámozott egész paradicsom lecsepegtetett tömegének átlagosan legalább a tárolóedény űrtartalmának az 56 %-ával kell egyenlőnek lennie, grammban kifejezve.
(3) Amennyiben a tartósított hámozott paradicsomot üvegedényekbe csomagolják, az edény térfogatát 20 ml-rel kell csökkenteni, mielőtt az (1) és a (2) bekezdésben szereplő százalékokat kiszámítják.
8. cikk
E cím alkalmazásában: "paradicsomlé" és "paradicsomsűrítmény" azok a termékek, amelyeket az 1599/84/EGK rendelet 1. cikke (2) bekezdésének n) és o) pontjában határoztak meg.
9. cikk
(1) Csak a következő összetevőket lehet a paradicsomléhez és a paradicsomsűrítményhez hozzáadni:
- konyhasó (nátrium-klorid),
- természetes fűszerek, aromás füvek és kivonataik, valamint természetes aromák.
(2) A paradicsomlé és a paradicsomsűrítmény gyártásánál adalékanyagként csak citromsav (E 330) használható. Továbbá:
- 7 %-nál kevesebb szárazanyag-tartalom esetén a paradicsomlé gyártásánál aszkorbinsav (E 300) használható. Az aszkorbinsav-tartalom azonban a késztermék 0,03 tömegszázalékát nem haladhatja meg,
- porított formájú paradicsomsűrítmény gyártása esetében szilícium-dioxid (551) használható. A szilícium-dioxid-tartalom azonban a késztermék 1 tömegszázalékát nem haladhatja meg.
(3) A hozzáadott konyhasó mennyisége nem haladhatja meg:
a) a szárazanyag-tartalom 15 tömegszázalékát olyan paradicsomsűrítmény esetében, amelynél a szárazanyag-tartalom meghaladja a 20 %-ot; és
b) a nettó tömeg 3 tömegszázalékát egyéb paradicsomsűrítmények és a paradicsomlé esetében.
A hozzáadott konyhasó mennyiségének a meghatározásakor a természetes kloridtartalmat a szárazanyag-tartalom 2 %-ával kell egyenlőnek tekinteni.
10. cikk
(1) A paradicsomlé és a paradicsomsűrítmény:
a) jellegzetes piros színű; és
b) jó aromával rendelkezik, amely a megfelelően feldolgozott termékre jellemző.
A terméknek mindenféle idegen íztől mentesnek kell lennie, különösen az égett vagy karamellizált termék ízétől. (2) A paradicsomlének és a paradicsomsűrítménynek:
a) mentesnek kell lennie a látható idegen növényi anyagoktól, beleértve a héjat, a magokat vagy az egyéb durva paradicsomrészeket;
b) gyakorlatilag mentesnek kell lennie minden ásványi szennyező anyagtól.
(3) A (2) bekezdésben meghatározott követelmények akkor tekinthetők teljesítettnek, ha:
a) bármely idegen növényi anyag jelenléte csak szabad szemmel történő alapos vizsgálattal állapítható meg; és
b) az ásványiszennyezőanyag-tartalom nem haladja meg a szárazanyag-tartalom 0,1 %-át a hozzáadott összes konyhasóval csökkentve, a porított paradicsomsűrítmény esetében pedig a hozzáadott összes szilícium-dioxiddal csökkentett tömegre vonatkoztatva.
(4) A paradicsomlé és a paradicsomsűrítmény:
a) egyenletes szövetszerkezetű, állaguk mutatja a megfelelő módon alkalmazott feldolgozási eljárást;
b) az invertcukorként kifejezett cukortartalma legalább 42 %, a hozzáadott összes konyhasóval csökkentett szárazanyag-tartalomra vonatkoztatva;
c) a kristályos citromsav-monohidrát formájában kifejezett összes titrálható savassága a hozzáadott összes konyhasóval csökkentett szárazanyag-tartalom 10 %-át nem haladja meg;
d) az ecetsavban kifejezett illékony savassága a hozzáadott összes konyhasóval csökkentett szárazanyag-tartalom 0,4 %-át nem haladja meg;
e) a pH-értéke legfeljebb 4,5.
(5) A paradicsomlé és a paradicsomsűrítmény penészszáma – amennyiben azt vízzel a 8 % szárazanyag-tartalom eléréséig hígítjuk – nem haladhatja meg a 70 % pozitív mezőt. A 8 %-nál kevesebb szárazanyag-tartalommal rendelkező paradicsomlé esetében a pozitív mezők százaléka a szárazanyag-tartalommal arányosan csökken.
11. cikk
E cím alkalmazásában: "paradicsompehely" az 1599/84/EGK rendelet 1. cikke (2) bekezdésének m) pontjában meghatározott termék.
12. cikk
(1) A paradicsompehely:
a) színe jellegzetesen piros; és
b) kellemes ízzel rendelkezik, ami a megfelelően feldolgozott termékre jellemző; és
c) a terméktől idegen íztől és illattól mentes.
(2) A paradicsompehely szárazanyag-tartalma legalább 93 %.
(3) Az ásványi és a növényi szennyeződések együttesen nem haladhatják meg a termék tömegének 1 %-át. Ebben az értelmezésben "növényi szennyeződések" azok a szabad szemmel látható növényi anyagok, melyek a paradicsomnak nem részei, vagy amelyek hozzátapadtak a friss paradicsomhoz, mint például a paradicsom levele, a szára, a csészelevelek stb., de azokat a feldolgozás során el kellett volna távolítani.
(4) A paradicsompehely gyártásánál adalékanyagként csak szilícium-dioxid (551) használható. A szilícium-dioxid-tartalom azonban nem haladhatja meg az 1 tömegszázalékot.
13. cikk
(1) Az egész vagy nem egész, tartósított hámozott paradicsomot és paradicsomlevet tartalmazó tárolóedényeket olyan azonosító jelöléssel kell ellátni, amely alapján megállapítható a gyártás ideje és éve, valamint a feldolgozó. Ha a paradicsomlevet különböző időpontokban dolgozták fel, és együtt tárolták a csomagolás előtt, a jelölésen fel kell tüntetni valamennyi gyártási időpontot.
(2) Az (1) bekezdés rendelkezéseit egyéb paradicsomalapú termékekre is alkalmazni kell, amennyiben e termékeket a feldolgozáskor olyan tárolóedénybe csomagolják, amelyek a feldolgozás helyét elhagyják. Azokban az esetekben, amikor ezeket a termékeket tartályokban vagy hasonló tárolóedényekben tárolják a későbbi csomagoláshoz vagy újrafeldolgozáshoz, a gyártási időt vagy időket a tárolóedényeken fel kell tüntetni. Amikor e termékeket a végleges tárolóedényeikbe csomagolják, a tárolóedényeken szerepelnie kell annak az azonosító jelzésnek, amely alapján a gyártási idő vagy idők, valamint a feldolgozó azonosítható.
(3) Az e cikkben említett jelölés lehet kódolt jelzés, amelyet annak a tagállamnak az illetékes hatóságai hagynak jóvá, ahol a gyártás történt. E hatóságok további rendelkezéseket fogadhatnak el a jelöléssel kapcsolatban.
14. cikk
A feldolgozónak naponta és a feldolgozás időtartama alatt rendszeres időközönként ellenőriznie kell, hogy a termékek megfelelnek-e a támogatásra való jogosultság követelményeinek. Az ellenőrzés eredményeit rögzíteni kell. 15. cikk
(1) A melléklet pontosítja a következők meghatározására szolgáló vizsgálati módszereket:
a) szárazanyag-tartalom;
b) természetes oldható szárazanyagok;
c) sótartalom;
d) cukortartalom;
e) összes savasság;
f) illékony savasság;
g) ásványiszennyeződés-tartalom;
h) pH-érték;
i) kalciumion-tartalom;
(3) Az (1) és (2) bekezdésben említett módszereket kell használni a termelési támogatásra való jogosultság megállapítására. Rutinelemzéshez más módszerek is használhatók.
16. cikk
Ez a rendelet 1986. július 1-jén lép hatályba.
Ez a rendelet egészében kötelező és közvetlenül alkalmazandó valamennyi tagállamban.
mivel a Szerződés 30. és azt követő, a mennyiségi korlátozások megszüntetésére és az azonos hatású intézkedésekre vonatkozó cikkei különbségtétel nélkül vonatkoznak a Közösségből származó termékekre, valamint a tagállamok bármelyikében származásuktól függetlenül szabad forgalomban lévő termékekre;
mivel e rendelkezések alapján a Közösségen belüli kereskedelemben behozatali engedély megkövetelése, legyen az csupán formális, vagy bármilyen hasonló eljárás tilos;
mivel ezenkívül a Szerződés 9. cikkének (2) bekezdése kizár bármilyen közigazgatási eljárást, amelynek célja, hogy az áruk mozgására vonatkozó megkülönböztető szabályokat hozzon létre aszerint, hogy azok a Közösségből származnak, vagy harmadik országokból származnak és valamely tagállamban szabad forgalomban vannak;
mivel azonban ezen alapelvek tényleges megvalósítása közös kereskedelempolitika hatékony létrehozását feltételezi;
mivel a közös kereskedelempolitika létrehozását még nem fejezték be; mivel a tagállamok által néhány, harmadik országokból származó termékre alkalmazott intézkedés helyébe még nem léptek egységes közös szabályok;
mivel az a tény, hogy a közös kereskedelempolitikát még nem hozták létre teljesen, azt jelenti, hogy a tagállamok kereskedelempolitikái között még mindig vannak különbségek, amelyek a kereskedelem eltérülését okozhatják, aminek megelőzése a Szerződés 115. cikkének a célja;
mivel ebből a célból a Bizottság jogosult a tagállamok felhatalmazására, hogy azok a harmadik országokból származó, és valamely tagállamban szabad forgalomban lévő termékek Közösségen belüli szabad mozgásának alapelve ellenére Közösségen belüli felügyeleti intézkedéseket vagy védintézkedéseket hozzanak; mivel azonban a 115. cikk előírja, hogy ezen intézkedések csak szükség esetén engedélyezhetők, és azt is hogy a Bizottság elsőbbségben részesíti azon intézkedéseket, amelyek a közös piac működésében a lehető legkisebb zavart okozzák; mivel ennek eredménye az, hogy a közös piac kialakításának jelenlegi szakaszában a Szerződés 115. cikke alá tartozó megfelelő intézkedések csak akkor engedélyezhetők, ha a kereskedelem eltérülése gazdasági nehézségekhez vezet vagy veszélyezteti a tagállamok, a Közösség nemzetközi kötelezettségei alapján kialakított kereskedelempolitikai intézkedéseinek hatékonyságát;
mivel az Egységes Európai Okmány előírja egy olyan belső határok nélküli terület 1993. január 1-jétől történő létrehozását, amelyben az áruk, szolgáltatások és a tőke szabadon áramolhat; mivel ez magában foglalja egyrészt, hogy a tagállami kereskedelempolitikák között még meglévő különbségeket fokozatosan eltörlik vagy csökkentik, másrészt, hogy a Bizottságnak teljesen tudatában kell lennie e célkitűzéseknek, amikor a Szerződés 115. cikke alapján történő intézkedések engedélyezésének szükségességét értékeli; mivel a tagállamok számára egyes harmadik országokból származó és valamelyik másik tagállamban szabad forgalomban lévő termékek behozatala tekintetében engedélyezhető felügyeleti és védintézkedésekről szóló, 1979. december 20-i 80/47/EGK határozatával [1] a Bizottság létrehozott egyes, a Szerződés 115. cikkének végrehajtása során követendő ismérveket és eljárásokat;
mivel tekintetbe véve a múltbeli tapasztalatokat és a cselekvési programot, amelyet a Közösség az egységes piac létrehozása céljából tűzött ki maga elé, a 80/47/EGK határozatot módosítani kell, és hatályát különösen ki kell terjeszteni mindazon esetekre, ahol különbségek állnak fenn a tagállamok által a Szerződésnek megfelelően meghozott kereskedelempolitikai intézkedések között, beleértve az olyan eseteket, ahol a tarifális intézkedések egyenlőtlenségei még engedélyezettek; mivel néhány, a határozatban foglalt ismérvet és eljárást pontosabban meg kell határozni; mivel e módosítások figyelembevétele céljából a fent említett határozatot át kell dolgozni;
mivel az olyan esetekben, ahol a felügyeleti intézkedést engedélyezték, a behozatali okmányokat adott időtartamon belül és bármely kérelmezett mennyiségre vonatkozóan automatikusan, díjmentesen kell kibocsátani; mivel amennyiben felügyeleti intézkedéseket olyan alapon kérelmeznek, hogy valamely tagállamban a behozatal gazdasági nehézségekhez vezethet, az ilyen veszély valószerűségét a kereskedelem múltban megfigyelt eltérüléseinek, valamint a Közösség által a szóban forgó harmadik országnak nyújtott behozatali lehetőségek terjedelmének figyelembevételével kell értékelni;
mivel ha valamely tagállam védintézkedések alkalmazásának engedélyezését kérelmezi, a behozatali okmányok kiadására vonatkozó határidőt meg kell hosszabbítani, amennyiben a folyamatban lévő behozatali okmányok kiadására irányuló kérelmekben foglalt mennyiségek elérnek egy bizonyos szintet;
mivel a kérdéses intézkedések bevezetésére vonatkozó engedélykérelmek támogatására a tagállamok által benyújtott adatoknak és okmányoknak olyanoknak kell lenniük, hogy lehetővé tegyék a Bizottság számára az ilyen engedélyezés szükségességének teljes mértékű értékelését;
mivel elő kell írni azt, hogy a Bizottság szükség esetén vizsgálatot tarthat a rendelkezésére álló információk érvényességére vonatkozóan;
mivel a Szerződés 115. cikke alapján elfogadott intézkedéseket annál a ténynél fogva, hogy nemcsak kivételt képeznek a Szerződés 9. és 30. cikkének rendelkezései alól, hanem akadályozzák is a Szerződés 113. cikkében meghatározott közös kereskedelempolitika létrehozását, szigorúan kell értelmezni és alkalmazni; mivel ezért és az Egységes Európai Okmányban meghatározott célok figyelembevétele céljából az ilyen intézkedéseket csak korlátozott időre lehet engedélyezni, és csak olyan esetben, amikor a helyzet súlyossága ezt indokolja;
mivel annak biztosítása érdekében, hogy a Közösségen belüli kereskedelmet ne akadályozza, elő kell írni, hogy a tagállamoknak az importőrtől valamely termék más tagállamból történő behozatala esetén alaki követelményként csak bizonyos információkat és adatokat kell kérniük; mivel a származás ellenőrzésével kapcsolatosan a tagállamoknak általában véve csak egy egyszerű nyilatkozatot kell kérniük a termék származására vonatkozóan, mivel az importőrtől elvárható, hogy azt tudja,
ELFOGADTA EZT A HATÁROZATOT:
1. cikk
Hatály
Ezt a határozatot valamely harmadik országból származó és a Közösségben szabad forgalomban lévő olyan termékek valamely tagállamba történő behozatalára kell alkalmazni, amelyekre a tagállamokban nem vonatkoznak egységes behozatali feltételek.
2. cikk
Közösségen belüli felügyelet
(1) Amennyiben fennáll az a veszély, hogy valamely, az 1. cikkben említett termék valamely tagállamba történő behozatala gazdasági nehézségeket idézhetne elő, akkor a termék behozatalát a Bizottság által egy meghatározott időtartamra megadott engedély alapján behozatali okmány kibocsátásához köthetik.
(2) Általában a Bizottság nem adja ki az (1) bekezdésben említett engedélyt, hacsak:
a) a kérdéses terméket, a kérelem benyújtását megelőző naptári évben, jelentős mennyiségben nem hozták be egyéb tagállamokból;
b) a kérdéses terméknek a Közösség által a harmadik, származási országgal szemben megnyitott behozatali lehetőségei nem haladják meg a Közösség által, a hasonló szabályok hatálya alá tartozó minden harmadik országgal szemben megnyitott teljes behozatali lehetőségének 1 %-át.
(3) A 3. cikk sérelme nélkül a behozatali okmányt bármilyen kérelmezett mennyiségre, díjmentesen, az importőr kérelmétől számított legföljebb öt munkanapos időtartamon belül az érintett tagállam bocsátja ki, függetlenül attól, hogy az importőr tevékenységének székhelye a Közösségen belül hol található.
(4) Az (1) bekezdésben említett engedély megszerzésének céljából a tagállam a következő adatokat adja meg a Bizottsághoz benyújtott kérelmében:
a) a termék megnevezése és kereskedelmi megjelölése, a Közös Vámtarifában szereplő vámtarifaszám, NIMEXE-kód és származási ország;
b) a származási országgal és egyéb harmadik országokkal szembeni közvetlen behozatalra vonatkozó szabályok, beleértve adott esetben a vámszabályokat, a behozatali lehetőségek térfogatát és/vagy mennyiségét, valamint azon gazdasági okokat, amelyeken e szabályok alapulnak;
c) a kérdéses termék behozatalának térfogata vagy mennyisége:
- amely az érintett harmadik országból származik, a közvetlen behozatal és a szabad forgalomban lévő termékek között lebontva,
- amely valamely harmadik országból származik,
- amely a Közösségből származik;
d) az állítólagosan veszélyt jelentő gazdasági nehézségek, amelyeket az olyan tényezők jeleznek, mint a termék fogyasztása és a nemzeti termelés vonatkozó piaci részesedése, az érintett harmadik ország és minden harmadik ország.
A c) és d) pontban megkövetelt információk az előző két évre és a folyó évre terjednek ki. Amennyiben ezt az információt nem tudják a megkövetelt pontossággal megadni, vagy nem tudják időben megadni, a tagállam kérelmében a rendelkezésre álló információkat adja meg.
(5) Az a tagállam, amely megkapta az (1) bekezdésben említett engedélyt, a behozatali okmányt kérelmezőtől csak a következő adatokat követelheti meg:
a) az importőrt és az exportáló tagállam feladóját azonosító részletek;
b) a származási ország és az exportáló tagállam;
c) a termék megnevezése a következő adatokkal:
- kereskedelmi megjelölés,
- a Közös Vámtarifában szereplő vámtarifaszám és NIMEXE-kód;
d) a termék értéke és mennyisége, a kereskedelemben szokásosan használt egységekben;
e) a leszállítás tervezett dátuma(i);
f) a termék szabad forgalomba bocsátását alátámasztó bizonyíték: amennyiben a termékek a behozatali kérelem benyújtásának időpontjában még nincsenek szabad forgalomban, vagy amennyiben az alátámasztó bizonyítékot nem tudják erre az időpontra biztosítani, a behozatali okmányt megadják, de annak érvényességét a dokumentum, kérelmező általi kézhezvételétől számított egy hónapra korlátozzák.
3. cikk
Védintézkedések
(1) Amennyiben valamely az 1. cikkben említett termék valamely tagállamba történő behozatala gazdasági nehézségeket idéz elő, a kérdéses tagállam védintézkedéseket hozhat a Bizottság általi jóváhagyást követően, az ilyen intézkedések feltételeit és részleteit a Bizottság határozza meg.
(2) A Bizottság csak korlátozott időtartamra biztosít felhatalmazást, és csak akkor, ha a helyzet súlyossága ezt indokolja.
(3) A felhatalmazás megszerzésének céljából a tagállam a Bizottsághoz benyújtott kérelmében a 2. cikk (4) bekezdésének a) és b) pontján kívül megadja a következő adatokat és részleteket:
a) az exportáló tagállam;
b) a behozatali okmány kérelmezésének időpontja;
c) a kérdéses termék behozatalának ténylegesen megvalósuló vagy engedélyezett térfogata vagy mennyisége:
- amely az érintett harmadik országból származik, a közvetlen behozatal és a szabad forgalomban lévő termékek behozatala között lebontva,
- amely egyéb harmadik országokból származik, amelyek tekintetében a kérelmező tagállam hasonló behozatali rendelkezéseket vagy azzal egyenértékű hatású rendelkezéseket tart fenn;
- amely valamely harmadik országból származik,
- amely a Közösségből származik;
d) amennyiben lehetséges, az érintett harmadik országból származó termék egyéb tagállamokba vagy harmadik országokba történő újbóli kivitelének térfogata vagy mennyisége;
e) az olyan tényezők alakulása által mutatott állítólagos gazdasági nehézségek, mint a termelés, a kapacitáskihasználás, fogyasztás, értékesítés, az érintett harmadik ország, minden harmadik ország illetve a nemzeti termelés piaci részesedése, árak (azaz árleszorítás, vagy a szokásos áremelkedések megakadályozása), nyereségek vagy veszteségek, foglalkoztatás;
f) a Bizottság kérelmére a szóban forgó ágazat helyzetének orvoslására tett vagy javasolt intézkedések.
A c), d) és e) pont alapján megkövetelt információk az előző két évre és a folyó évre terjednek ki.
(5) Amennyiben azonban a tagállam úgy találja, hogy az érintett harmadik országból származó kérdéses termék tekintetében folyamatban lévő kérelmek által szabályozott térfogat vagy teljes mennyiség több, mint az érintett harmadik országból való lehetséges közvetlen behozatal 5 %-a, vagy az elmúlt 12 hónapos időszakra vonatkozó teljes EGK-behozatal 1 %-a, amelyre vonatkozóan statisztikai adatok állnak rendelkezésre, akkor:
- a behozatali okmány kibocsátására vonatkozó időtartamot az importőr kérelmének benyújtásától számított 10 munkanapra kell növelni,
- a tagállam visszautasíthatja a behozatali okmányra vonatkozó kérelmet, amennyiben a Bizottság határozata erre felhatalmazza.
(6) A tagállam a védintézkedésekre vonatkozó kérelmét telexen vagy telefaxon nyújtja be. Ezzel egyidejűleg ugyanezen módon el kell küldeni egy másolatot a többi tagállam által e célra kijelölt szerveknek. A tagállam tájékoztatja a behozatali okmányt kérelmezőket a védintézkedésekre vonatkozó kérelem benyújtásáról.
(7) A Bizottság a tagállam kérelméről a kézhezvételétől számított öt munkanapon belül határoz.
4. cikk
Származási igazolás
(1) A Közösségen belüli felügyeleti intézkedések vagy védintézkedések hatálya alá tartozó termékek behozatalával kapcsolatos alaki követelmények teljesítése során az importáló tagállamok vonatkozó hatóságai felkérhetik az importőrt, hogy a vámáru-nyilatkozaton vagy a behozatali okmányra vonatkozó kérelmen nyilatkozzon a termékek eredetéről.
5. cikk
Az e határozatban meghatározott eljárásokat a 2. cikk (4) bekezdésének d) pontjában, valamint a 3. cikk (3) bekezdésének e) pontjában említett adatok kivételével alkalmazni kell, amennyiben a kereskedelem eltérülése veszélyezteti a Közösség nemzetközi kötelezettségei alapján a tagállamok által alkalmazott kereskedelempolitikai intézkedések hatékonyságát.
6. cikk
(1) Ezt a határozatot 1987. október 1-től kell alkalmazni.
(2) Ettől az időponttól a 80/47/EGK bizottsági határozat hatályát veszti. A hatályon kívül helyezett határozatra történő hivatkozásokat az e határozatra történő hivatkozásokként kell érteni.
7. cikk
Ennek a határozatnak a tagállamok a címzettjei.
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100. cikkére,
tekintettel a Bizottság javaslatára [1],
tekintettel az Európai Parlament véleményére [2],
mivel a legutóbb a Spanyolország és Portugália csatlakozási okmányaival módosított, a közösségi jármű-típusjóváhagyási eljárást megállapító 70/156/EGK tanácsi irányelv [3], amelyet az egyedi irányelvekben megállapított műszaki követelményekkel, valamint az irányelvek által érintett járműalkatrészek és -jellemzők jegyzékével összhangban alakítottak ki;
mivel azon irányelv bizonyos cikkeinek megfogalmazásából adódó félreértések elkerülése érdekében kisebb módosításokat kell végrehajtani;
mivel annak érdekében, hogy az említett típusjóváhagyási eljárást átfogóan lehessen alkalmazni szükséges, hogy az az egyes alkatrészekre és önálló szerelési egységekre kiterjedjen, és hogy minden fogalom pontosan meg legyen határozva;
mivel annak érdekében, hogy az említett típusjóváhagyási eljárást megfelelő módon lehessen alkalmazni, a gyártás megfelelőségének ellenőrzése magában kell, hogy foglalja a gyártó által annak érdekében végzett előkészítő vizsgálatait, hogy a járművek, az önálló szerelési egységek, vagy alkatrészek gyártása megfeleljen az engedélyezett típusnak;
mivel annak érdekében, hogy a tagállamok között jelenleg közreadott dokumentáció mennyisége csökkenjen, vagy a vonatkozó egyedi irányelveknek megfelelő típusbizonyítvány, vagy a 70/156/EGK irányelv melléklete szerinti, részben kitöltött típusbizonyítvány kielégítse a tagállamok szokásos információigényét, amelyeknek megvan a lehetőségük, hogy teljesebb műszaki információt kérjenek;
mivel a tagállamok közti kapcsolatokra vonatkozó közigazgatási eljárásokat egyértelműbben kell megfogalmazni azokban az esetekben, amelyekben egy tagállam a típusjóváhagyást megadó tagállamnak jelzi, hogy számos jármű nem felel meg az engedélyezett típusnak, és ezért feltételezhető, hogy a gyártás megfelelősége nem volt megfelelően biztosítva;
mivel ha az egyedi irányelvek előirányozzák, hogy egy önálló szerelési egységet típus-jóváhagyási számmal kell ellátni, a megfelelőségi bizonyítvány csatolását nem szükséges minden egységhez kötelezően előírni; mivel egy önálló szerelési egység gyártójától minden esetben meg kell követelni, hogy az egység alkalmazására vonatkozó összes korlátozást és a beépítés feltételeire vonatkozó információkat megadja,
ELFOGADTA EZT AZ IRÁNYELVET:
1. cikk
A 70/156/EGK irányelv a következőképpen módosul:
Ezen irányelv alkalmazásában:
- "jármű": a vasúti járművek, valamint a mezőgazdasági vontatók és munkagépek kivételével a közúti forgalomban való részvételre tervezett minden gépjármű, felépítménnyel vagy anélkül, amelynek legalább négy kereke van, és amelynek a legnagyobb tervezési sebessége a 25 km/órát meghaladja, valamint ezek pótkocsijai,
- "önálló szerelési egység": egy jármű részét képező olyan berendezés, amelyre külön, de csak egy vagy több meghatározott járműtípussal kapcsolatban lehet típusjóváhagyást kiadni, és amelynek külön irányelvek követelményeit kell teljesítenie,
- "alkatrész": egy jármű részét képező olyan berendezés, amelyre a járműtől függetlenül lehet típusjóváhagyást kiadni, és amelynek egy különálló irányelv követelményeit kell teljesítenie.
2. cikk
Ezen irányelv alkalmazásában:
a) "nemzeti típusjóváhagyás": a következő közigazgatási intézkedés:
- / a belga jogban,
- "standardtypegodkendelse" a dán jogban,
- "allgemeine Betriebserlaubnis" a német jogban,
- "έγκριση τΰπου" a görög jogban,
- "homologacion del tipo" a spanyol jogban,
- "réception par type" a francia jogban,
- "type approval" az ír jogban,
- "omologazione" vagy "approvazione del tipo" az olasz jogban,
- "agrément" a luxemburgi jogban,
- "typegoedkeuring" a holland jogban,
- "aprovação de marca e modelo" a portugál jogban,
- "type approval" az egyesült királysági jogban;
b) "EGK-típusjóváhagyás": olyan eljárás, amellyel egy tagállam bizonyítja, hogy egy járműtípus, egy önálló szerelési egység, vagy egy alkatrész megfelel a különálló irányelvek előírásainak és az ellenőrzéseknek, amelyek az EGK-típusbizonyítványban (amelynek mintája a II. mellékletben van megadva) vannak felsorolva, adott esetben kiegészítve a típusbizonyítvány mellékletével a vonatkozó különálló irányelvek szerint."
2. A 4. és 5. cikk helyébe a következő cikkek lépnek:
"4. cikk
(1) Minden tagállam jóváhagy minden olyan járműtípust, amely eleget tesz a következő feltételeknek:
a) a járműtípusnak meg kell egyeznie az adatközlő lapon szereplő adatokkal;
b) a járműtípusnak meg kell felelnie a 2. cikk b) bekezdésében említett típusbizonyítvány-mintában felsorolt ellenőrzéseknek.
(2) Az a tagállam, amely a típusjóváhagyást megadja, megteszi a szükséges intézkedéseket, amennyiben szükséges, és adott esetben a többi tagállam hatáskörrel rendelkező hatóságaival együttműködésben, megvizsgálja, hogy megfelelő lépéseket tettek-e annak biztosítására, hogy a gyártott járművek a jóváhagyott típusnak megfeleljenek.
(3) Az a tagállam, amelyik a típusjóváhagyást megadta, megteszi a szükséges intézkedéseket, amennyiben szükséges, és adott esetben a többi tagállam hatáskörrel rendelkező hatóságaival együttműködik annak biztosítására, hogy a (2) bekezdés szerinti intézkedések megfelelőek maradjanak, és a gyártási modellek a jóváhagyott járműtípussal megegyezzenek. A gyártási modellek jóváhagyott típusnak való megfelelőségének ellenőrzését szúrópróbákra kell korlátozni, amennyiben a különálló irányelvek másként nem rendelkeznek.
(4) Minden tagállam minden általa jóváhagyott járműtípus típusbizonyítványának minden rovatát kitölti.
5. cikk
(1) Minden tagállam hatáskörrel rendelkező hatóságai egy hónapon belül megküldik a többi tagállam hatáskörrel rendelkező hatóságainak a típusbizonyítvány egy példányát minden olyan járműtípusra vonatkozóan, amelyet jóváhagytak, vagy amelynek jóváhagyását elutasították.
(2) Mindemellett a tagállamok attól a tagállamtól, amelyik a típusjóváhagyást megadta, vagy a gyártótól, vagy annak meghatalmazott képviselőjétől olyan további információkat kérhetnek, amelyek a típusbizonyítványban felsorolt műszaki dokumentumokban szerepelnek.
(3) A gyártó vagy meghatalmazott képviselője a nyilvántartásba vétel helye szerinti országban minden, jóváhagyott típusnak megfelelően gyártott járműre a III. melléklet mintájának megfelelő megfelelőségi bizonyítványt állít ki.
4. A 7. cikk (2) bekezdésének helyébe a következő szöveg lép:
"(2) Mindazonáltal e bizonyítvány nem gátol egyetlen tagállamot sem abban, hogy olyan intézkedéseket tegyen azokkal a gépjárművekkel kapcsolatban, amelyek nem egyeznek meg a jóváhagyott típussal.
A jóváhagyott típusnak való meg nem felelésnek minősül, ha a típusbizonyítványban, vagy az adatközlő lapon szereplő adatokhoz képest olyan eltéréseket állapítottak meg, amelyeket a típusjóváhagyást kiadó tagállam a 6. cikk (2) vagy (3) bekezdése szerint nem engedélyezett. Amennyiben a különálló irányelvek tűréseket engedélyeznek, és ezeket a tűréseket betartják, a jármű nem tekinthető eltérőnek a jóváhagyott típustól."
5. A 8. cikk helyébe a következő szöveg lép:
"8. cikk
(1) Ha az a tagállam, amelyik az EGK-típusjóváhagyást megadta, megállapítja, hogy több olyan jármű, amely megfelelőségi bizonyítvánnyal rendelkezik, nem egyezik meg azzal a típussal, amelyet jóváhagytak, akkor megteszi a szükséges intézkedéseket, hogy a gyártási modell megegyezősége a jóváhagyott típussal ismét biztosított legyen. Azon tagállam hatáskörrel rendelkező hatóságai értesítik a többi tagállam hatáskörrel rendelkező hatóságait a megtett intézkedésekről, amelyek szükség esetén az EGK-típusjóváhagyás visszavonásáig terjedhetnek. (2) Ha egy tagállam kimutatja, hogy bizonyos számú jármű, amelyre megfelelőségi bizonyítványt adtak ki, nem felel meg a jóváhagyott típusnak, akkor attól a tagállamtól, amely az EGK-típusjóváhagyást megadta, megkövetelheti, hogy a gyártási modelleket a jóváhagyott típussal való megegyezőség tekintetében felülvizsgálják. Az a tagállam, amelyik az EGK-típusjóváhagyást megadta, a kérelem keltétől számított hat hónapon belül, szükség esetén megfontolva az együttműködést a kérelmező tagállammal, lefolytatja a gyártás megfelelőségére vonatkozó ellenőrzését.
Ha meg nem felelést állapítanak meg, akkor annak a tagállamnak a hatáskörrel rendelkező hatóságai, amelyik a típusjóváhagyást megadta, megteszik az (1) bekezdésben ismertetett intézkedéseket.
(3) A tagállamok hatáskörrel rendelkező hatóságai egy hónapon belül értesítik egymást a kiadott EGK-típusjóváhagyás visszavonásáról és az intézkedés indokairól.
(4) Ha az a tagállam, amelyik az EGK-típusjóváhagyást kiadta, vitatja a neki bejelentett meg nem felelést, az érintett tagállamok igyekeznek a vitás esetet rendezni.
A Bizottságot tájékoztatják, és amennyiben szükséges, a Bizottság konzultációkat szervez a vita rendezése érdekében."
6. A 9a. cikk a következőképpen módosul:
"9a. cikk
(1) Amennyiben a külön irányelvek ezt kifejezetten előírják, az EGK-típusjóváhagyás a 3., 9. és 14. cikkének megfelelően önálló szerelési egységet képező járműtípusokra, -rendszerekre vagy -részekre, valamint alkatrészekre is megadható.
(2) Ha az önálló szerelési egység vagy alkatrész, amelyre a típusjóváhagyást megadják, csak a jármű más alkatrészeivel együtt tudja funkcióját betölteni, vagy különleges jellemzőit bizonyítani, és ezért egy vagy több előírás betartását csak akkor lehet megvizsgálni, ha az engedélyezendő önálló szerelési egység vagy az engedélyezendő alkatrész más, szimulált vagy valódi járműalkatrészekkel együtt működik, akkor az önálló szerelési egységre vagy az alkatrészre vonatkozó EGK-típusjóváhagyás hatályát ennek megfelelően korlátozni kell. Ekkor az önálló szerelési egység vagy alkatrész EGK-típusjóváhagyásának korlátozást kell tartalmaznia a felhasználásra, és jelezni kell minden beépítési feltételt. A jármű EGK-típusjóváhagyás megadásakor e korlátozások és feltételek betartását ellenőrizni kell.
(3) Egy önálló szerelési egységre vagy alkatrészre e cikknek megfelelően kiadott EGK-típusjóváhagyás birtokosának azonban az 5. cikk (3) bekezdésében előírt bizonyítványt kell kitöltenie, és minden jóváhagyott típusnak megfelelően előállított önálló szerelési egységet, illetve minden alkatrészt el kell látnia kereskedelmi nevével, vagy védjegyével, a típusjellel, és – amennyiben ez a különálló irányelvben elő van írva – a típusjóváhagyás számával. Az utóbbi esetben nem kötelező az 5. cikk (3) bekezdése szerinti bizonyítvány kitöltése.
(4) Az olyan EGK-típusbizonyítvány birtokosa, amelyik a (2) bekezdés rendelkezéseinek megfelelően felhasználási korlátozásokat tartalmaz, minden legyártott egységgel, illetve alkatrésszel együtt részletes információkat ad ezekről a korlátozásokról, és megjelöli azok minden beépítési feltételét."
7. A 10. cikk (1) bekezdésének harmadik francia bekezdése helyébe a következő szöveg lép:
"– az érintett tagállam a gyártó vagy meghatalmazott képviselője kérésére és a különálló irányelv szerint megkövetelt információk beterjesztése után kitölti a típusbizonyítványt a vonatkozó különálló irányelvnek megfelelően. E bizonyítvány másolatát kiadja a kérelmezőnek. Azonos típusú járműre vonatkozóan a többi tagállam ezt a másolatot elismeri annak bizonyításaként, hogy a szükséges vizsgálatokat elvégezték."
2. cikk
Ezen irányelv mellékletében felsorolt dokumentumok azzal a típusbizonyítvánnyal azonos értékűnek minősülnek, amelyet a 70/156/EGK irányelv 10. cikke (1) bekezdésének harmadik francia bekezdése említ.
3. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 1988. október 1.-ig megfeleljenek. Erről haladéktalanul tájékoztatják a Bizottságot.
(2) A tagállamok közlik a Bizottsággal nemzeti joguknak azokat a főbb jogi előírásait, amelyeket az ezen irányelv által szabályozott területen fogadnak el.
4. cikk
Ennek az irányelvnek a tagállamok a címzettjei.
tekintettel legutóbb a 87/181/EGK irányelvvel [1] módosított, a meghatározott hatóanyagokat tartalmazó növényvédő szerek forgalomba hozatalának és használatának tilalmáról szóló, 1978. december 21-i 79/117/EGK tanácsi irányelvre [2] és különösen annak 6. cikkére,
mivel a tudományos és műszaki tudás fejlődése szükségessé tesz bizonyos módosításokat a 79/117/EGK irányelv mellékletében;
mivel kívánatosnak tűnik eltörölni egyes ideiglenes, az irányelvben foglalt tilalmakra vonatkozó derogációkat, mivel mostanra kevésbé veszélyes kezelések is hozzáférhetők;
mivel valamennyi tagállam értesítette a Bizottságot arról, hogy nem, vagy a továbbiakban nem kíván élni ezekkel a derogációkkal;
mivel ezen irányelv rendelkezései összhangban vannak a Növény-egészségügyi Állandó Bizottság véleményével,
ELFOGADTA EZT AZ IRÁNYELVET:
b) az 5. pontban, "Alkoxialkil- és aril-higanyvegyületek", a 2. oszlop szövegének helyébe a következő szöveg lép: "Gabonafélék és répa vetőmagjának kezelésére";
2. A B. részben "Perzisztens szerves klórvegyületek", az 1. bejegyzésben, "Aldrin", a 2. oszlop szövegből az "Írország és" szövegrészt el kell hagyni.
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre,
tekintettel a legutóbb az 1454/86/EGK rendelettel [1] módosított, az olajok és zsírok piaca közös szervezésének létrehozásáról szóló, 1966. szeptember 22-i 136/66/EGK rendeletre [2] és különösen annak 5. cikke (4) bekezdésére,
tekintettel a Bizottság javaslatára,
mivel a legutóbb a 3788/85/EGK rendelettel [3] módosított 2261/84/EGK rendelet [4] 13. cikke úgy rendelkezik, hogy ideiglenes engedélyt lehet megadni azon olajsajtolóknak, amelyek az 1984/1985-ös és 1985/1986-os gazdasági év folyamán engedélyezési kérelmet terjesztenek be; mivel a tapasztalatok azt mutatják, hogy az érintett tagállamok nem képesek az előírt időszakon belül elvégezni a kötelező ellenőrzéseket; mivel ezért ezen időszakokat meg kell hosszabbítani;
mivel a tagállamoknak bizonyos ellenőrzéseket kell elvégezniük, mielőtt végleges engedélyt adnak egy olajsajtolónak; mivel annak érdekében, hogy az olajsajtoló megkezdhesse működését, rendelkezni kell arról, hogy korlátozott időre ideiglenes engedélyt kapjon, amint a kérelmét beterjesztette,
ELFOGADTA EZT A RENDELETET:
1. cikk
A 2261/84/EGK rendelet 13. cikke (3) bekezdésének első albekezdése helyébe a következő szöveg lép:
"Ideiglenes engedély adható bármely olyan olajsajtolónak, amely az e rendelet által szabályozott termelési támogatási rendszer alapján kezdi meg a működését. Az engedélyt azonnal megadják, amint az engedélyezési kérelmet az (1) bekezdésben említett feltételeknek megfelelően beterjesztették. Az ideiglenes engedély érvényességi ideje legfeljebb annak a gazdasági évnek a végéig tarthat, amelyben azt megadták. Azonban az 1984/1985-ös, 1985/1986-os és a 1986/1987-es gazdasági évben megadott ideiglenes engedélyek érvényességi ideje az 1986/1987-es gazdasági év végén jár le."
2. cikk
Ez a rendelet az Európai Közösségek Hivatalos Lapjában való kihirdetésének napján lép hatályba.
(1987. január 26.) a kávéról szóló 1983. évi nemzetközi megállapodás szerinti származásibizonyítvány-rendszernek a kontingensek felfüggesztése idején történő alkalmazásáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 113. cikkére,
tekintettel a legutóbb a 899/83/EGK rendelettel [1] módosított, a behozatal közös szabályairól szóló, 1982. február 5-i 288/82/EGK tanácsi rendeletre [2] és különösen annak 16. cikke (1) bekezdésének b) pontjára,
tekintettel a Bizottság javaslatára,
mivel a 83/539/EGK határozat [3] alapján a Közösség ideiglenesen alkalmazza a kávéról szóló 1983. évi nemzetközi megállapodást annak 1983. október 1-jei ideiglenes hatálybalépése óta;
mivel a 3761/83/EGK rendelet [4] bevezette a kávéról szóló 1983. évi nemzetközi megállapodásban a kontingensek érvényességi idejére előírt származásibizonyítvány- rendszert;
mivel megfelelő intézkedéseket kell hozni az új bizonyítványrendszernek a Közösség területén való alkalmazása, valamint annak biztosítása érdekében, hogy a rendszer alkalmazása a közösségi importőrök között megkülönböztetés nélkül történjen;
mivel annak érdekében, hogy a rendszer hatékony működtetése biztosított legyen, és hogy egyértelművé váljanak azok az időszakok, amikor ezt a rendeletet ténylegesen alkalmazni kell, valamint az e rendelet mellékletében foglalt 11. szabálynak, illetve a 3761/83/EGK rendelet mellékletében foglalt 17. szabálynak megfelelve, a Bizottságnak – a Nemzetközi Kávészervezet illetékes szervei által a kontingensek felfüggesztésének vagy visszaállításának idején hozott döntéseivel összhangban – meg kell határoznia azt az időpontot, amelytől kezdve a szóban forgó intézkedéseket alkalmazni kell, vagy azok alkalmazása megszűnik,
ELFOGADTA EZT A RENDELETET:
A közös vámtarifa 09.01 A és 21.02 A alszáma alá tartozó kávé és kávékivonat, kávéeszencia vagy -koncentrátum Közösségből történő kivitele esetén a megállapodásban előírt bizonyítványok benyújtása nem kötelező.
Ez a rendelet teljes egészében kötelező és közvetlenül alkalmazandó valamennyi tagállamban.
tekintettel a halászati erőforrások védelmére és kezelésére vonatkozó közösségi rendszer létrehozásáról szóló, 1983. január 25-i 170/83/EGK tanácsi rendeletre [1],
tekintettel a 4026/86/EGK rendelettel [2] módosított, a halászati erőforrások védelme érdekében bizonyos technikai intézkedések megállapításáról szóló, 1986. október 7-i 3094/86/EGK tanácsi rendeletre [3] és különösen annak 15. cikkére,
mivel a 3440/84/EGK bizottsági rendelet [4] 6. cikkének (3) bekezdése előírja a legalább 80 milliméteres szembőségű erősítő zsák rögzítését a vonóhálókra, kerítőhálókra és hasonló hálókra;
mivel a tapasztalat szerint az említett szembőségű erősítő zsáknak a 40 milliméternél kisebb szembőséggel rendelkező hálókkal való együttes használata a hálón zsebszerű alakzatok kialakulását eredményezi, amely a fogás állományának a zsákvégből történő kivételekor fellépő műszaki nehézségek miatti károsodását okozza, valamint hozzájárul a zsákvég elhasználódásához;
mivel a kisebb szembőséggel rendelkező erősítő zsák használatával el lehetne kerülni ezeket a problémákat anélkül, hogy az a halállomány védelmére vonatkozóan hátrányos következményekkel járna;
mivel ezért a hálófajták kategóriáinak meghatározását a 3440/84/EGK rendelet 5. és 6. cikkében módosítani szükséges;
mivel az e rendeletben előírt intézkedések összhangban vannak a Halászatierőforrás-gazdálkodási Irányítóbizottság véleményével,
ELFOGADTA EZT A RENDELETET:
1. cikk
A 3440/84/EGK rendelet a következőképen módosul:
1. Az 5. cikk (5) bekezdése helyébe a következő szöveg lép:
"(5) A legfeljebb 60 mm-es szembőségű vonóhálók kivételével a felső kopásvédő erősítő zsákokkal együtt történő használata tilos."
2. A 6. cikk a következőképpen módosul:
- A (2) bekezdés helyébe a következő szöveg lép:
"(2) A legfeljebb 60 mm-es szembőségű vonóhálók kivételével, amelyek esetében két erősítő zsák használata megengedett, egynél több erősítő zsák használata tilos."
- A (3) bekezdés helyébe a következő szöveg lép:
"(3) A szembőség a zsákvég szembőségének legalább kétszerese. Második erősítő zsák használata esetén, annak legkisebb szembősége 120 milliméter."
- A (6) bekezdés helyébe a következő szöveg lép:
"(6) A vonóhálókra felszerelt, 60 milliméternél nagyobb szembőségű erősítő zsák legfeljebb két méterrel nyúlhat a hátsó emelőpánt elé."
- A (7) bekezdés helyébe a következő szöveg lép:
"(7) Az (1) bekezdéstől eltérően a zsákvég méreteinél kisebb erősítő zsák felszerelhető a 60 mm-es, vagy annál kisebb szembőségű hálóra."
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
(1987. december 22.) a tojás piaca közös szervezésének alkalmazásáról szóló egyes rendeleteknek a Kombinált Nómenklatúra bevezetése következtében történő módosításáról AZ EURÓPAI KÖZÖSSÉGEK BIZOTTSÁGA,
tekintettel a legutóbb a 3985/87/EGK rendelettel [1] módosított, a vám- és statisztikai nómenklatúráról, valamint a Közös Vámtarifáról szóló, 1987. július 23-i 2658/87/EGK tanácsi rendeletre [2] és különösen annak 15. cikke (1) bekezdésének második albekezdésére, mivel a 2658/87/EGK rendelet 15. cikke (1) bekezdésének második albekezdésével összhangban a Bizottságnak technikai jellegű kiigazítást kell végeznie a vám- és statisztikai nómenklatúrára vonatkozó közösségi jogszabályokban; mivel a tojás piacának közös szervezéséről szóló, 1975. október 29-i 2771/75/EGK tanácsi rendeletet [3] módosította a 4000/87/EGK bizottsági rendelet [4], amely a Kombinált Nómenklatúrával összhangban kiigazította az abban szereplő termékek leírását és vámtarifaszámát; mivel technikai kiigazítást kell végezni a tojáságazatra vonatkozó számos egyéb rendeletben az áruk vámtarifába sorolásának nómenklatúrájáról szóló, 1950. december 15-i egyezmény helyettesítésére szolgáló Harmonizált Áruleíró és Kódrendszeren alapuló új Kombinált Nómenklatúra használatának figyelembevétele érdekében; mivel az ilyen kiigazítást igénylő szövegek nagy száma és tartalma következtében a kiigazítandó rendeleteket egyetlen módosító rendeletben kell összefoglalni; mivel a 164/67/EGK bizottsági rendelet [5] kiigazításakor a küszöbárak számításakor alkalmazott egyes tényezőket, amelyek az említett rendeletben még mindig elszámolási egységként szerepelnek, a legutóbb az 1636/87/EGK rendelettel [6] módosított 1676/85/EGK tanácsi rendeletben [7] említett 1,208953-as együttható alkalmazásával ECU-ben kell kifejezni, ELFOGADTA EZT A RENDELETET:
1. cikk
A lengyel tojásra vonatkozó kiegészítő összeg rögzítésének elhagyásáról szóló, 1965. április 7-i 54/65/EGK bizottsági rendelet [8] 1. cikke helyébe a következő rendelkezés lép: "1. cikk A 2771/75/EGK rendelet 8. cikkének (2) bekezdésével összhangban a Lengyelországból származó és annak területéről érkező héjas baromfitojás (Kombinált Nómenklatúra alszám: 040700) importlefölözését nem kell kiegészítő összeggel növelni."
2. cikk
A dél-afrikai tojásokra vonatkozó kiegészítő összeg rögzítésének elhagyásáról szóló, 1966. november 18-i 183/66/EGK bizottsági rendelet [9] 1. cikke helyébe a következő rendelkezés lép: "1. cikk A 2771/75/EGK rendelet 8. cikkének (2) bekezdésével összhangban a Dél-Afrikából származó és annak területéről érkező héjas tojás (Kombinált Nómenklatúra alszám: 040700) importja esetén az említett rendelet 3. cikkével összhangban rögzített vámokat nem kell kiegészítő összeggel növelni."
3. cikk
A legutóbb az 1775/74/EGK rendelettel [10] módosított, a származékos tojástermékekre vonatkozó illetékek és zsilipárak számítási tényezőinek rögzítéséről szóló, 1967. június 26-i 164/67/EGK bizottsági rendelet melléklete helyébe e rendelet I. melléklete lép.
4. cikk
Az ausztrál tojásra vonatkozó kiegészítő összeg rögzítésének elhagyásáról szóló, 1967. október 26-i 765/67/EGK bizottsági rendelet [11] 1. cikke helyébe a következő rendelkezés lép: "1. cikk Az Ausztráliából származó és annak területéről érkező, a 04070030-as Kombinált Nómenklatúra alszám alá tartozó, keltetőtojáson kívüli friss, tartósított vagy főtt, héjas baromfitojás importja esetében a 2771/75/EGK rendelet 3. cikkével összhangban rögzített vámokat nem kell kiegészítő összeggel növelni."
5. cikk
"1. cikk Az Ausztriából származó és annak területéről érkező, az alábbi Kombinált Nómenklatúra alszámok alá tartozó termékek importja esetén a 2771/75/EGK rendelet 3. cikkével összhangban rögzített vámokat nem kell kiegészítő összeggel növelni: KN-kód Áruleírás ex0408 Madártojás, héj nélkül és tojássárgája, frissen, szárítva, gőzben vagy forró vízben megfőzve, formázva, fagyasztva vagy másképpen tartósítva, cukor vagy más édesítőanyag hozzáadásával: – Tojássárgája: 040811 – – Szárítva: 04081110 – – – Emberi fogyasztásra alkalmas 040819 – – Másféle: – – – Emberi fogyasztásra alkalmas: 04081911 – – – – folyékony 04081919 – – – – fagyasztott – Más: 040891 – – Szárítva: 04089110 – – – Emberi fogyasztásra alkalmas 040899 – – Másféle: 04089910 – – – Emberi fogyasztásra alkalmas"
(2) A 2. cikk helyébe a következő rendelkezés lép: "2. cikk Az Ausztriából származó és annak területéről érkező, az alábbi Kombinált Nómenklatúra alszámok alá tartozó termékek importja esetén a 2783/75/EGK rendelet 2. cikkével összhangban rögzített importterheket nem kell kiegészítő összeggel növelni: KN-kód Áruleírás ex3502 Albuminok, albuminátok és más származékok: ex350210 – Ovalbumin: – – Emberi fogyasztásra alkalmatlan vagy alkalmatlanná tett terméken kívüli: 35021091 – – – Szárított (például lap, pikkely, pehely, por alakban) 35021099 – – – Másféle ex350290 – Más: – – Ovalbuminon kívüli albuminok: – – – Emberi fogyasztásra alkalmatlan vagy alkalmatlanná tett terméken kívüli: – – – – Laktalbumin: 35029051 – – – – – Szárított (például lap, pikkely, pehely vagy por alakban) 35029059 – – – – – Egyéb"
6. cikk
A Romániából importált héjas tojásra vonatkozó kiegészítő összeg rögzítésének elhagyásáról szóló, 1970. január 14-i 59/70/EGK bizottsági rendelet [13] 1. cikke helyébe a következő szöveg lép: "1. cikk A Romániából származó és annak területéről érkező, a 04070030-as Kombinált Nómenklatúra alszám alá tartozó, keltetőtojáson kívüli friss vagy tartósított, héjas baromfitojás importja esetében a 2771/75/EGK rendelet 3. cikkével összhangban rögzített vámokat nem kell kiegészítő összeggel növelni."
7. cikk
A legutóbb a 3232/86/EGK rendelettel [14] módosított, a tojásra vonatkozó illeték és zsilipár számítási szabályainak megállapításáról szóló, 1975. október 29-i 2773/75/EGK tanácsi rendelet [15] I. és II. melléklete helyébe e rendelet II., illetve III. melléklete lép.
8. cikk
Ez a rendelet 1988. január 1-jén lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
az 1898/87/EGK tanácsi rendelet 3. cikke (1) bekezdésének második albekezdésében említett termékek jegyzékéről (88/566/EGK)
tekintettel a legutóbb a 222/88/EGK rendelettel [1] módosított, a tej és tejtermékek forgalmazása során használt megnevezések védelméről szóló, 1987. július 2-i 1898/87/EGK tanácsi rendeletre [2] és különösen annak 4. cikke (2) bekezdésének b) pontjára,
mivel az 1898/87/EGK rendelet meghatározza azt az alapelvet, amely szerint a "tej" és a "tejtermék" megnevezés kizárólag az említett rendelet 2. cikkében megnevezett termékek esetében alkalmazható; mivel az alapelv alkalmazása alól kivételt képez az olyan termékek megnevezése, amelyek pontos jellege a hagyományos felhasználásból ismert, és/vagy amennyiben a megnevezést egyértelműen a termék valamely jellemző minőségének leírására alkalmazzák;
1. cikk Azokat a termékeket, amelyek a Közösség területén belül megegyeznek az 1898/87/EGK rendelet 3. cikke (1) bekezdésének második albekezdésében említett termékekkel, e rendelet mellékletében sorolják fel.
2. cikk Ennek a határozatnak a tagállamok a címzettjei.
tekintettel a legutóbb a 86/562/EGK [1] bizottsági irányelvvel módosított, a gépjárművek visszapillantó tükreire vonatkozó tagállami jogszabályok közelítéséről szóló 1971. március 1-i 71/127/EGK tanácsi irányelvre [2] és különösen annak 9. cikkére,
mivel a rendelkezésre álló tapasztalatok és a technika jelenlegi állása alapján lehetővé vált a 71/127/EGK irányelvben meghatározott egyes követelmények szigorítása a közúti közbiztonság növelése érdekében;
mivel a 7,5 tonnát meghaladó tömegű N2 kategóriájú, valamint a félpótkocsis nyergesvontatók kivételével az N3 kategóriájú járművekre vonatkozó követelmények esetében megerősítést nyert, hogy a járművekből nem megfelelő a látótér oldalra és hátrafelé; mivel ez a hiányosság nyilvánvalóvá tette, hogy egy további visszapillantó tükröt is fel kell szerelni, egy úgynevezett "széleslátószögű" típust;
mivel a 7,5 tonnát meghaladó tömegű N2 kategóriájú járművek esetében a vezetőfülkének a járművezetővel ellentétes oldala melletti látótérre vonatkozó jelenlegi követelmények ugyancsak elégtelennek bizonyultak; mivel ennek a hiányosságnak a kiküszöbölésére egy további visszapillantó tükröt kell felszerelni, egy úgynevezett "rámpa" tükröt;
mivel az ezen irányelvben meghatározott intézkedések megfelelnek a gépjárművek kereskedelme műszaki akadályainak megszüntetéséről szóló irányelveknek a műszaki fejlődéshez történő hozzáigazításával foglalkozó bizottság,
ELFOGADTA EZT AZ IRÁNYELVET:
1. cikk
A 71/127/EGK számú irányelv II. és III. melléklete ezen irányelv mellékletének megfelelően módosul.
2. cikk
(1) 1989. január 1-jétől a tagállamok a visszapillantó tükrökkel kapcsolatos okokból:
- nem tagadhatják meg egy adott járműtípusra az EGK-típusjóváhagyás megadását, vagy annak az okiratnak a kiadását, amelyet a 70/156 EGK [3] irányelv 10. cikkének (1) bekezdése harmadik francia bekezdése határoz meg, vagy a nemzeti típusjóváhagyás megadását,
- nem tilthatják meg a járművek forgalomba helyezését,
ha az adott jármű vagy járművek visszapillantó tükrei megfelelnek az ezen irányelvben meghatározott rendelkezéseknek.
(2) 1990. október 1-jétől a tagállamok:
- nem állíthatják ki azt az okiratot, amelyet a 70/156/EGK irányelv 10. cikkének (1) bekezdése harmadik francia bekezdése rendel el egy olyan járműre, amelynek visszapillantó tükrei nem felelnek meg az ezen irányelvben meghatározott rendelkezéseknek,
- megtagadhatják a nemzeti típusjóváhagyás megadását egy olyan járműtípus esetében, amelynek a visszapillantó tükrei nem felelnek meg az ezen irányelvben meghatározott rendelkezéseknek,
- megtilthatják a jármű forgalomba helyezését, ha visszapillantó tükrei nem felelnek meg az ezen irányelvben meghatározott rendelkezéseknek.
3. cikk
A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 1989. január 1-ig megfeleljenek. Erről haladéktalanul tájékoztatják a Bizottságot.
4. cikk
Ennek az irányelvnek a tagállamok a címzettjei.
tekintettel az Európai Gazdasági Közösséget létrehozó szerződésre és különösen annak 99. cikkére,
tekintettel a Bizottság javaslatára,
tekintettel az Európai Parlament véleményére [1],
mivel a legutóbb a 84/386/EGK [6] irányelvvel módosított 83/181/EGK irányelv nemcsak a 77/388/EGK [7] irányelv 14. cikke (1) bekezdése d) pontjának hatályát állapítja meg, hanem célul tűzi ki, hogy közösségi adószabályokat állapítson meg azon hozzáadottérték-adó alóli mentességekre, amelyek az említett cikk hatályán kívüli áruk végleges behozatalára vonatkoznak; mivel e szabályokat úgy kell módosítani vagy kiegészíteni, hogy egységesebbé tegyék ezek közösségi szintű alkalmazását;
mivel a tisztább jogi érthetőség érdekében a 13/181/EGK irányelv 11. cikke (2) bekezdésének szövegezését pontosítani kell,
ELFOGADTA EZT AZ IRÁNYELVET:
1. cikk
A 83/181/EGK irányelv a következőképpen módosul:
1. A 11. cikk (2) bekezdése helyébe a következő rendelkezés lép:
"(2) A házasságkötés alkalmával szokásos olyan nászajándékok tekintetében is jár adómentesség, amelyeket az (1) bekezdésben meghatározott feltételeket teljesítő személy kap olyan személyektől, amelyek szokásos tartózkodási helye a Közösségen kívüli országban van. A mentesség a darabonként legfeljebb 200 ECU értékű ajándékokra vonatkozik. A tagállamok azonban 200 ECU fölötti értékre is adhatnak mentességet, ha a mentességet élvező egyes ajándékok értéke nem haladja meg az 1000 ECU-t."
2. A 22. cikk helyébe a következő rendelkezés lép:
"22. cikk
3. A 35. cikk (1) bekezdése b) pontjának második francia bekezdésében a "60. cikke (1) bekezdésének b) pontjában" helyébe a "60. cikkében" lép.
4. A 38. cikk után a következő fejezettel egészül ki:
"IIa. fejezet
Gyógyszerkészítmények minőség-ellenőrzésére szolgáló referenciaanyagok
38a. cikk
Adómentesen lehet behozni azon szállítmányokat, amelyek a gyógyszerkészítmények gyártása során felhasznált anyagok minőség-ellenőrzésére az Egészségügyi Világszervezet által jóváhagyott referenciaanyagok mintáit tartalmazzák, és azon szállítmányokat, amelyeket a tagállamok illetékes hatóságai által felhatalmazott címzetteknek küldenek az ilyen szállítmányok adómentes átvételére."
5. Az 56. cikk a következőkkel egészül ki:
"d) Díjak, trófeák és emléktárgyak, amelyek szimbolikus jellegűek és korlátozott értékűek, és amelyeket ingyenesen terjesztenek az importáló országon kívüli országban élő személyek körében üzleti konferenciákon vagy hasonló nemzetközi rendezvényeken; a jellegük, egyedi értékük vagy más jellemzőjük nem lehet olyan, amely arra utalna, hogy azokat kereskedelmi célokra szánták."
6. A 62. és 63. cikk helyébe a következők lépnek:
"62. cikk
A 63. cikkre is figyelemmel, a nyomtatott reklámanyagok, például katalógusok, árlisták, használati utasítások vagy tájékoztató füzetek adómentesen behozhatók, ha azok a következőkre vonatkoznak:
a) az importáló tagállamon kívüli országban letelepedett személy által értékesített vagy bérelt termékek; vagy
b) másik országban letelepedett személy által kínált szolgáltatások; vagy
c) harmadik országban letelepedett személy által kínált közlekedési, kereskedelmi biztosítási vagy banki szolgáltatások.
63. cikk
A 62. cikkben említett mentesség a következő feltételeket teljesítő nyomtatott reklámokra korlátozódik:
a) a nyomtatványoknak világosan fel kell tüntetnie az említett terméket vagy szolgáltatásokat előállító, értékesítő vagy bérbe adó vállalkozás nevét;
b) minden szállítmány legfeljebb egy dokumentumot, vagy ha több dokumentumból áll, akkor minden dokumentumból egy példányt tartalmazhat. Az ugyanazon dokumentum több példányából álló szállítmányok is adómentességet élvezhetnek, ha bruttó összsúlyuk nem haladja meg az egy kilogrammot;
c) a nyomtatvány nem képezheti ugyanazon feladótól ugyanazon címzettnek küldött csoportos szállítmány tárgyát.
A b) és c) pont szerinti feltételek azonban nem vonatkoznak a másik tagállamban letelepedett személy által értékesített vagy bérbe adott termékekkel és az általa kínált szolgáltatásokkal kapcsolatos nyomtatványokra, feltéve hogy a nyomtatványokat ingyenesen hozták be és terjesztik."
7. A 79. cikk a következő ponttal egészül ki:
"s) az exportáló ország hatósága, nemzetközi intézmények, regionális vagy helyi hatóságok által és az exportáló országban a közjog szerint létrehozott szervezetek által megjelentetett hivatalos kiadványok, továbbá az európai parlamenti választások alkalmával, vagy a nyomtatványok származási országában tartott országos választások alkalmával a tagállamokban hivatalosan elismert külföldi politikai szervezetek által terjesztett nyomtatványok; ha az ilyen kiadványok és nyomtatványok adókötelesek voltak az exportáló országban és nem részesültek adó-visszatérítésben a kivitel során."
8. A VI. fejezet címe helyébe a következő cím kerül:
"A közúti járművekben és a különleges tartálykocsikban lévő üzemanyag és kenőanyag"
(1) A 83., 84. és 85. cikkre is figyelemmel, adómentesen lehet behozni a következőket:
- különleges tartálykocsik;
b) a magáncélú gépjárművekkel és motorkerékpárokkal hordozható tartályokban szállított, járművenként legfeljebb 10 liter üzemanyag, az üzemanyag tartására és szállítására vonatkozó nemzeti jogszabályok sérelme nélkül.
(2) Az (1) bekezdés alkalmazásában:
a) "haszongépjármű": minden olyan gépjármű (beleértve a pótkocsis traktorokat is), amelyet felépítésénél és felszerelésénél fogva arra szántak és arra alkalmas, hogy, akár térítés ellenében is fuvarozzon: - a gépkocsivezetővel együtt több mint kilenc főt,
- termékeket,
és haszongépjárműnek minősül minden, a fuvarozáson kívüli egyéb speciális célra szolgáló közúti jármű;
b) "magáncélú gépjármű": minden olyan gépjármű, amelyre nem terjed ki az a) pont szerinti meghatározás;
- a gyártó által a tartálykocsival azonos típusú valamennyi tartálykocsira állandó jelleggel felszerelt tartály, amelynek állandó felszerelése lehetővé teszi az üzemanyag közvetlen felhasználását a hűtési és az egyéb olyan rendszerek szállítás közbeni működtetésére, amelyekkel a különleges tartálykocsik fel vannak szerelve;
d) "különleges tartálykocsi": minden olyan tartálykocsi, amelyet elláttak a hűtőrendszer, az oxigénellátó rendszer, a hőszigetelő rendszer vagy egyéb rendszerek berendezéseivel."
10. A 83. cikk első bekezdése a következőképpen módosul:
- a bevezetésben "és különleges tartálykocsik" szavakkal egészül ki a "haszongépjárművek" szó után,
- a b) pont után a következő ponttal egészül ki:
- "c) legfeljebb 200 liter/különleges tartálykocsi/utazás."
12. A 91. cikk a következő ponttal egészül ki:
"c) mentességek, amelyeket a nemzetközi polgári repülésről szóló egyezményt (Chicago, 1944.) aláíró harmadik országokkal kötött viszonossági megállapodásokban adtak meg az Egyezmény 9. mellékletében (nyolcadik kiadás, 1980. július) foglalt 4.42. és 4.44. Ajánlott gyakorlat megvalósítása céljából."
2. cikk
A tagállamok legkésőbb 1989. január 1-jéig hatályba léptetik azokat az intézkedéseket, amelyek szükségesek ahhoz, hogy ennek az irányelvnek megfeleljenek. Erről haladéktalanul tájékoztatják a Bizottságot.
3. cikk
Ennek az irányelvnek a tagállamok a címzettjei.
tekintettel a legutóbb az 1424/88/EGK rendelettel [1] módosított, az egyes rizsfajtákra nyújtott termelési támogatásokról szóló, 1987. december 18-i 3878/87/EGK tanácsi rendeletre [2], és különösen annak 2. cikke (3) bekezdésére,
mivel a 3878/87/EGK rendelet 2. cikkének (1) bekezdése meghatározza azokat az alaktani jellemzőket, amelyek megléte szükséges ahhoz, hogy az adott fajta termelési támogatásra legyen jogosult; mivel ugyanezen cikk (2) bekezdése előírja, hogy az 1988/89-es gazdasági évtől kezdődően egyik fajta sem jogosult termelési támogatásra, ha nem felel meg bizonyos, a ragacsosságra, konzisztenciára, illetve amilóztartalomra vonatkozó minőségi jellemzőknek;
mivel e minőségi jellemzőknek meg kell felelniük a hagyományosan indica rizst termesztő területekről importált fajták esetében tapasztalt minőségi jellemzőknek;
mivel meg kell határozni az ezen alaktani és minőségi jellemzők megállapítására alkalmazandó elemzési módszereket;
mivel a 3878/87/EGK rendelet B. mellékletében szereplő fajták jegyzékének módosítására szolgáló eljárásnak tartalmaznia kell a mintavételezéssel járó éves ellenőrzéseket is a szükséges fajtaelemzés lehetővé tétele érdekében;
mivel az e rendeletben előírt intézkedések összhangban vannak a Gabonapiaci Irányítóbizottság véleményével,
ELFOGADTA EZT A RENDELETET:
1. cikk
(1) Az 1988/89-es gazdasági évtől kezdődően kizárólag azokat a rizsfajtákat lehet felvenni a 3878/87/EGK rendelet B. mellékletébe, amelyek a fenti rendelet 2. cikke (1) bekezdésében előírt alaktani, valamint az alábbi minőségi jellemzőkkel rendelkeznek:
- 2,50 gcm-t meg nem haladó ragacsossági érték,
- legalább 0,85 kg/cm2 – es konzisztenciaérték,
- legalább 21 %-os amilóztartalom.
(1) A követelményeknek megfelelő rizsfajtát a 3878/87/EGK rendelet B. mellékletébe felvetetni kívánó tagállamok legkésőbb az adott év július 31-én kérelmet nyújtanak be a Bizottsághoz, amely tartalmazza a fajta nevét, valamint a mezőgazdasági növényfajták nemzeti jegyzékében az adott fajtára való hivatkozást.
3. cikk
(1) A csírázóképesség vizsgálata és a rizs feldolgozása után a rizs feldolgozásáért felelős laboratórium továbbítja a kódszámmal ellátott mintákat a II. mellékletben szereplő összes laboratóriumnak, majd a kódszámok jegyzékét és a kódszámoknak megfelelő információt zárt borítékban eljuttatja a Bizottság munkatársai számára.
(2) A laboratóriumoknak vizsgálat céljából küldött minták mindegyikének legalább 100 gramm hántolt (barna), és legalább 750 gramm hántolt rizsből kell állnia. A minták kizárólag teljes szemekből állhatnak, és az ép, de fakó szemeket a hántoltrizsmintákból el kell távolítani.
4. cikk
(1) A Bizottság munkatársai a vizsgált fajták jellemzőit az elvégzett elemzések eredményének számtani átlagával állapítják meg, miután a legmagasabb és a legalacsonyabb értékeket elvetették.
(2) Amennyiben kettő vagy annál több kérelem érkezne ugyanazon fajta felvételére vonatkozóan, annak jellemzőit az (1) bekezdésben előírtak szerint, a vizsgálati eredmények átlaga alapján kell megállapítani.
(3) A Bizottság munkatársai minden év március 31-e előtt értesítik a tagállamokat az elemzések eredményeiről.
5. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
tekintettel a legutóbb az 1315/88/EGK rendelettel [1] módosított, a vám- és statisztikai nómenklatúráról, valamint a közös vámtarifáról szóló, 1987. július 23-i 2658/87/EGK tanácsi rendeletre [2] és különösen annak 9. cikkére,
mivel az említett rendelethez mellékelt Kombinált Nómenklatúra egységes alkalmazásának biztosítása érdekében az e rendelet mellékletében említett árucikkek besorolására vonatkozóan intézkedéseket kell elfogadni;
mivel a 2658/87/EK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, illetve azt további albontással egészíti ki, továbbá amelyet különös közösségi rendelkezések határoznak meg az árukereskedelemmel kapcsolatos tarifális és egyéb intézkedések alkalmazása céljából;
mivel az említett általános szabályok értelmében az e rendelethez mellékelt táblázat 1. oszlopában megnevezett árucikkeket a 3. oszlopban feltüntetett indoklásnak megfelelően a 2. oszlopban feltüntetett KN-kódok szerint kell besorolni;
mivel a Nómenklatúra Bizottság az elnöke által kitűzött határidőn belül nem nyilvánított véleményt,
ELFOGADTA EZT A RENDELETET:
1. cikk
A mellékelt táblázat 1. oszlopában megnevezett árucikkek Kombinált Nómenklatúra szerinti besorolása az említett táblázat 2. oszlopában feltüntetett KN-kód alapján történik.
2. cikk
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
mivel a legutóbb a 3462/87/EGK rendelettel [3] módosított 2262/84/EGK rendelet [4] szerint az olívaolaj-termelő tagállamoknak ügynökségeket kell létesíteniük az olívaolajra vonatkozó termelési támogatási rendszerrel kapcsolatos egyes feladatok és ellenőrzések végrehajtása céljából; mivel az említett rendelet 1. cikke (5) bekezdésének megfelelően a Tanácsnak 1989. január 1-jéig el kell fogadnia az ügynökségek költségei finanszírozásának módszerét az 1989/90. gazdasági évtől kezdve;
mivel – figyelemmel arra a fontos szerepre, amelyet e szervek annak biztosításában játszhatnak, hogy a termelési támogatási rendelkezéseket helyesen és egységesen alkalmazzák – gondoskodni kell tényleges költségeik olyan finanszírozási módszeréről, amely képessé teszi őket a zökkenőmentes és hatékony működésre az érintett szabályok által számukra nyújtott igazgatási önállóság keretein belül; mivel e célkitűzés olyan módszerrel érhető el, amely egyesíti a Közösség és a tagállamok általi finanszírozást;
mivel az érintett négy termelő tagállamon belüli ügynökségek nincsenek azonos helyzetben; mivel bizonyos tagállamokban közigazgatási és jogi nehézségek hátráltatták az ügynökségek létesítését és/vagy működését; mivel e tagállamok nem éltek hatékonyan azokkal a legmagasabb összegekkel, amelyek számukra a kezdeti fázisban rendelkezésre álltak, amikor a költségeket teljes egészében a Közösségre lehetett terhelni; mivel ezért az említett fázis által lefedett időszakot egy évvel meg kell hosszabbítani anélkül, hogy a meglévő szabályok szerint már kiosztott legmagasabb összegeket növelnék,
ELFOGADTA EZT A RENDELETET:
1. cikk
A 2262/84/EGK rendelet 1. cikkének (5) bekezdése helyébe a következő szöveg lép:
"(5) Az 1984. november 1-jétől számított ötéves időszak alatt az ügynökség tényleges költségei a következő százalékban terhelhetők az Európai Közösségek általános költségvetésére:
- Olaszország esetében az első három évben 100 %, de legfeljebb 14 millió ECU, a negyedik és ötödik évben pedig 50 %,
- Görögország esetében 100 %, de legfeljebb 7 millió ECU.
Az 1989. november 1-jétől számított hároméves időszak alatt az olasz, illetve a görög ügynökség tényleges költségeinek 50 %-a terhelhető az Európai Közösségek általános költségvetésére.
Spanyolország és Portugália esetében az 1986. március 1. és 1990. október 31. közötti időszak alatt az ügynökség tényleges költségének 100 %-át fedezik az Európai Közösségek általános költségvetéséből, de legfeljebb 9300000 ECU-t Spanyolország és 4700000 ECU-t Portugália esetében. Az 1990. november 1. és 1992. október 31. közötti időszak alatt a szóban forgó költségek 50 %-át fedezik az említett költségvetésből.
A tagállamok – a 136/66/EGK rendelet 38. cikkében előírt eljárásnak megfelelően meghatározott feltételek mellett – az általuk viselendő költségek egy részét az olívaolajra nyújtott közösségi támogatásból való levonás útján fedezhetik.
A Tanács – a Bizottság javaslata alapján, minősített többséggel – 1992. január 1-jéig elfogadja a szóban forgó költségek finanszírozásának módszerét az 1992/93. gazdasági évtől kezdve."
2. cikk
Ez a rendelet az Európai Közösségek Hivatalos Lapjában való kihirdetésének napján lép hatályba.
(1989. június 12.) a munkavállalók munkahelyi biztonságának és egészségvédelmének javítását ösztönző intézkedések bevezetéséről
(89/391/EGK) AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre, és különösen annak 118a. cikkére,
tekintettel a Bizottságnak a munkahelyi biztonsági, higiéniai és egészségvédelmi tanácsadó bizottsággal folytatott konzultációt követően kidolgozott javaslatára [1],
az Európai Parlamenttel együttműködve [2],
tekintettel a Gazdasági és Szociális Bizottság véleményére [3],
mivel a Szerződés 118a. cikke előírja, hogy a Tanács irányelvek útján minimumkövetelményeket fogadjon el azért, hogy különösen a munkakörnyezet tekintetében, javításokat ösztönözzön a munkavállalók munkahelyi biztonsága és egészsége védelmének magasabb szintű biztosítása érdekében;
mivel a Szerződés 118a. cikke értelmében ezekben az irányelvekben kerülni kell az olyan közigazgatási, pénzügyi és jogi korlátozások előírását, amelyek gátolnák a kis- és középvállalkozások alapítását és fejlődését;
mivel a Bizottság a munkahelyi biztonsági, higiéniai és egészségvédelmi programjáról szóló közleményében [4] olyan irányelvek elfogadását írja elő, amelyek célja a munkavállalók biztonságának és egészségvédelmének biztosítása;
mivel a munkahelyi biztonságról, higiéniáról és egészségvédelemről szóló 1987. december 21-i állásfoglalásában [5] a Tanács tudomásul vette a Bizottságnak azt a szándékát, hogy a közeljövőben a munkavállalók munkahelyi biztonságának és egészségvédelmének megszervezéséről szóló irányelvet nyújt be a Tanácsnak;
mivel 1988 februárjában az Európai Parlament négy állásfoglalást fogadott el a belső piacról és a munkavállalók védelméről szóló vitát követően; mivel ezek az állásfoglalások kimondottan felkérték a Bizottságot olyan keretirányelv kidolgozására, amely a munkahelyi biztonsággal és egészségvédelemmel kapcsolatos minden kockázatra kiterjedő sajátosabb irányelvek alapjául szolgálna;
mivel a tagállamok felelőssége saját területükön a munkavállalók biztonsága és egészségvédelme javításának ösztönzése; mivel a munkavállalók munkahelyi egészségének és biztonságának védelme érdekében hozott intézkedések egyes esetekben a munkavállalókkal egy háztartásban élő személyek egészségének és, lehetőség szerint, biztonságának megőrzésében is segítenek;
mivel a tagállamok munkahelyi biztonságra és egészségvédelemre vonatkozó jogszabályai jelentősen eltérnek egymástól, és ezeket javítani kell; mivel az ilyen tárgyú, gyakran műszaki előírásokat, illetve önszabályozó normákat tartalmazó nemzeti rendelkezések különböző biztonság- és egészségvédelmi szinteket eredményezhetnek, és versenyelőnyt teremthetnek a biztonság és az egészség rovására;
mivel a munkahelyi balesetek és foglalkozási megbetegedések előfordulása még mindig túl gyakori; mivel késedelem nélkül megelőző intézkedéseket kell bevezetni vagy azokat javítani kell a munkavállalók biztonságának és egészségének védelmére és a magasabb szintű védelem biztosítására;
mivel a magasabb szintű védelem biztosítása érdekében a munkavállalókat, illetve képviselőiket tájékoztatni kell a biztonságukat és egészségüket fenyegető veszélyekről és ezeknek a kockázatoknak a csökkentésére vagy elhárítására szolgáló intézkedésekről; mivel nekik is abban a helyzetben kell lenniük, hogy a nemzeti jogszabályoknak, illetve gyakorlatnak megfelelően kiegyensúlyozott részvétellel hozzájárulhassanak a szükséges védintézkedések végrehajtásának a vizsgálatához;
mivel a megfelelő eljárások és eszközök révén a nemzeti jogszabályok, illetve gyakorlat szerint ki kell alakítani a munkahelyi biztonságról és egészségvédelemről szóló tájékoztatást, párbeszédet és kiegyensúlyozott részvételt a munkáltatók és munkavállalók, illetve képviselőik között;
mivel a munkavállalók munkahelyi biztonságának, higiéniájának és egészségvédelmének fejlesztése olyan cél, amelyet nem szabad tisztán gazdasági megfontolásoknak alárendelni;
mivel a munkáltatókat kötelezni kell arra, hogy tájékozódjanak a munkahelyek tervezésével kapcsolatos legfrissebb technológiai fejlesztésekről és tudományos felfedezésekről, számolva az ezzel járó veszélyekkel a vállalkozásaikban, és hogy ennek megfelelően tájékoztassák a munkavállalóknak az ezen irányelv értelmében részvételi jogokat gyakorló képviselőit úgy, hogy a munkavállalók egészségének és biztonságának magasabb szintű védelmét biztosítani tudják;
mivel ennek az irányelvnek az intézkedéseit a szigorúbb jelenlegi és jövőbeni közösségi rendelkezések sérelme nélkül alkalmazni kell minden kockázatra, és különösen azokra a kockázatokra, amelyek a legutóbb a 88/642/EGK [6] irányelvvel módosított 80/1107/EGK irányelv [7] által érintett vegyi, fizikai és biológiai anyagok munkahelyi használatából fakadnak;
mivel egy, a tagállamok által jelölt tagokból álló bizottságot kell létrehozni, hogy az segítsen a Bizottságnak az ezen irányelvben előírt egyedi irányelvek technikai kiigazításainak elkészítésében,
ELFOGADTA EZT AZ IRÁNYELVET:
(2) E célból az irányelv a foglalkozási kockázatok megelőzését, a biztonság és az egészség védelmét, a kockázati és baleseti tényezők kiküszöbölését, a munkavállalók és képviselőik nemzeti jogszabályoknak, illetve gyakorlatnak megfelelő tájékoztatását, a velük folytatott konzultációt, kiegyensúlyozott részvételüket és oktatásukat érintő általános elveket, továbbá általános iránymutatásokat tartalmaz az említett elvek végrehajtására.
(3) Ez az irányelv nem érinti az olyan meglévő vagy jövőbeni nemzeti és közösségi rendelkezéseket, amelyek kedvezőbbek a munkavállalók munkahelyi biztonságának és egészségének védelme szempontjából.
2. cikk
Az irányelv alkalmazási köre
(1) Ez az irányelv minden kö–és magán tevékenységi ágazatra alkalmazandó (ipari, mezőgazdasági, kereskedelmi, közigazgatási, szolgáltatási, oktatási, kulturális, szabadidős stb.)
(2) Ez az irányelv nem alkalmazható ott, ahol az egyes különleges közszolgálati tevékenységekre – mint amilyen a fegyveres erők vagy a rendőrség – vagy a polgári védelmi szolgálatok egyes különleges tevékenységeire jellemző sajátosságok szükségszerűen ellentétben állnak vele.
Ebben az esetben a munkavállalók biztonságát és egészségvédelmét a lehető legmesszebbmenőkig biztosítani kell ezen irányelv céljainak figyelembevételével.
3. cikk
Fogalommeghatározások
Ennek az irányelvnek az alkalmazásában:
a) munkavállaló: a munkáltató által alkalmazott személy, beleértve a gyakornokokat és szakképző iskolai tanulmányokat folytató tanulókat, de nem beleértve a háztartási alkalmazottakat;
b) munkáltató: az a természetes vagy jogi személy, akivel a munkavállaló munkaviszonyban áll, és aki felelős a vállalkozásért, illetve telephelyért;
c) a munkavállalók biztonságával és egészségével kapcsolatos különleges feladatot ellátó képviselő: a nemzeti jogszabályoknak, illetve gyakorlatnak megfelelően a munkavállalók képviseletére megválasztott, kiválasztott vagy kijelölt személy, ahol problémák merülnek fel a munkavállalók munkahelyi biztonságának és egészségének védelmével kapcsolatban;
d) megelőzés: minden lépés vagy intézkedés, amelyet a tevékenység egyes szakaszaiban a foglalkozási kockázatok megelőzésére vagy csökkentésére tesznek meg vagy terveznek a vállalkozásban.
4. cikk
(1) A tagállamok megteszik a szükséges intézkedéseket annak biztosítására, hogy a munkáltatókat, a munkavállalókat és a munkavállalók képviselőit az ezen irányelv végrehajtásához szükséges jogszabályoknak vessék alá.
(2) A tagállamok különösen megfelelő ellenőrzést és felügyeletet biztosítanak. II. SZAKASZ
A MUNKÁLTATÓ KÖTELEZETTSÉGEI
5. cikk
Általános rendelkezések
(1) A munkáltató kötelezettsége a munkavállalók biztonságának és egészségvédelmének biztosítása minden, a munkával kapcsolatos szempontból.
(2) Ha a 7. cikk (3) bekezdése szerint a munkáltató külső szakértőket (személyeket vagy szolgálatokat) vesz igénybe, ez nem mentesíti az e téren fennálló felelőssége alól.
(3) A munkavállalóknak a munkahelyi biztonság és egészségvédelem terén fennálló kötelezettségei nem érintik a munkáltató felelősségének elvét.
6. cikk
A munkáltató általános kötelezettségei
(1) Kötelezettségeivel összefüggésben a munkáltató minden szükséges intézkedést megtesz a munkavállalók biztonságának és egészségének védelmében, beleértve a foglalkozási kockázatok megelőzését, a tájékoztatást és oktatást, valamint a szükséges szervezettség és az eszközök biztosítását.
A munkáltató készen kell, hogy álljon arra, hogy a változó körülményeket figyelembe véve módosítsa ezeket az intézkedéseket, és hogy a fennálló helyzet javítására törekedjen.
(2) A munkáltató az (1) bekezdés első albekezdésében említett intézkedéseket az alábbi általános megelőzési elvek alapján hajtja végre:
(3) Az irányelv egyéb rendelkezéseinek sérelme nélkül a munkáltató, figyelembe véve a vállalkozás, illetve telephely tevékenységének jellegét,
a) értékeli a munkavállalók biztonságát és egészségét érintő kockázatokat, többek között a munkaeszköz, valamint a használt vegyi anyagok vagy készítmények kiválasztásánál és a munkahelyek felszerelésénél.
Az értékelést követően és szükség szerint a munkáltató által végrehajtott megelőző intézkedéseknek és alkalmazott munka- és gyártási módszereknek
- biztosítaniuk kell a munkavállalóknak biztosított védelmi szint javítását a biztonságra és egészségvédelemre tekintettel;
- azokat a hierarchia minden szintjén integrálni kell a vállalkozás, illetve az intézmény minden tevékenységébe;
b) figyelembe veszi a munkavállaló képességeit az egészség és biztonság tekintetében, ha a munkavállalóra feladatokat bíz;
c) biztosítja, hogy konzultációra kerüljön sor a munkavállalókkal, illetve képviselőikkel az új technológiák tervezéséről és bevezetéséről, a munkaeszközök kiválasztásának, a munkafeltételek kialakításának és a munkakörnyezet hatásának a munkavállalók biztonságát és egészségét érintő következményeire tekintettel;
d) megfelelő lépéseket tesz annak biztosítására, hogy csak a megfelelő utasításokkal ellátott munkavállalók juthassanak be olyan területekre, ahol súlyos és különleges veszély áll fenn.
(4) Az irányelv egyéb rendelkezéseinek sérelme nélkül, ha több vállalkozás található egy munkahelyen, a munkáltatók együttműködnek a biztonságra, egészségvédelemre és higiéniára vonatkozó rendelkezések végrehajtásában, és – a tevékenységek jellegét figyelembe véve – összehangolják cselekvésüket a foglalkozási kockázatok elleni védelem és azok megelőzése érdekében, és tájékoztatják egymást és saját munkavállalóikat, illetve munkavállalóik képviselőit ezekről a kockázatokról.
(5) A munkahelyi biztonsággal, higiéniával és egészségvédelemmel kapcsolatos intézkedések költségei semmilyen körülmények között nem terhelhetik a munkavállalókat.
7. cikk
Védő és megelőző szolgáltatások
(1) Az 5. és 6. cikkben említett kötelezettségek sérelme nélkül a munkáltató egy vagy több munkavállalót kijelöl arra, hogy azok a vállalkozás, illetve a telephely számára a foglalkozási kockázatok elleni védelemmel és azok megelőzésével kapcsolatos tevékenységeket elvégezzék.
(2) A foglalkozási kockázatok elleni védelemmel és azok megelőzésével kapcsolatos tevékenységük miatt a kijelölt munkavállalókat semmilyen hátrány nem érheti.
A kijelölt munkavállalóknak elegendő időt kell hagyni arra, hogy teljesíthessék az ebből az irányelvből fakadó kötelezettségeiket.
(4) Ha a munkáltató ilyen szolgálatokat vagy személyeket vesz igénybe, tájékoztatja őket azokról a tényezőkről, amelyekről tudott, hogy azok érintik, vagy vélhetően érintik a munkavállalók biztonságát és egészségét, valamint ezen szolgálatoknak és személyeknek hozzá kell férniük a 10. cikk (2) bekezdésében említett információhoz.
(5) Minden esetben:
- a kijelölt munkavállalóknak rendelkezniük kell a szükséges képességekkel és a szükséges eszközökkel;
- az igénybe vett külső szolgálatoknak vagy személyeknek rendelkezniük kell a szükséges adottságokkal és a szükséges személyi és szakmai eszközökkel, és
(6) Az e cikk tárgyát képező, egészséget és biztonságot érintő kockázatok elleni védelem és a kockázatok megelőzése egy vagy több munkavállaló, egy szolgálat, vagy külön szolgálatok feladata akár a vállalkozáson, illetve telephelyen belül, akár azon kívül.
A munkavállaló(k)nak, illetve szolgálat(ok)nak szükség esetén együtt kell dolgozniuk.
(7) A tagállamok a tevékenységek jellegének és a vállalkozások méretének figyelembevételével meghatározhatják a vállalkozásoknak azokat a típusait, amelyekben a munkáltató, amennyiben megfelelő képzettséggel rendelkezik, saját maga vállalhatja az (1) bekezdésben említett feladatok ellátását.
(8) A tagállamok meghatározzák az (5) bekezdésben említett szükséges képességeket és adottságokat.
A tagállamok meghatározhatják az (5) bekezdésben említett megfelelő számot.
8. cikk
Elsősegély, tűzoltás, és a munkavállalók evakuálása, súlyos és közvetlen veszély
(1) A munkáltató
- kialakítja a szükséges kapcsolatokat a külső szolgálatokkal, különösen az elsősegélyt, a sürgősségi orvosi ellátást, a mentési munkát és a tűzoltást illetően.
(2) Az (1) bekezdés szerint a munkáltató többek között az elsősegélyre, a tűzoltásra és a munkavállalók evakuálására kijelöli azokat a munkavállalókat, akik az ilyen intézkedéseket végrehajtják.
Az ilyen munkavállalók számának, oktatásának, és a rendelkezésükre álló eszközöknek megfelelőknek kell lenniük, figyelembe véve a vállalkozás, illetve a telephely méretét, valamint azok különleges veszélyeit.
(3) A munkáltató
a) a lehető legrövidebb időn belül tájékoztatja a súlyos vagy közvetlen veszélynek kitett vagy esetlegesen kitett munkavállalókat a fennálló kockázatról, valamint a védelem tekintetében tett vagy teendő lépésekről;
b) intézkedik és utasításokat ad annak érdekében, hogy a munkavállalók súlyos, közvetlen és elháríthatatlan veszély esetén abbahagyhassák a munkát, illetve azonnal elhagyhassák a munkahelyet, és biztonságos helyre távozhassanak;
c) a kellően indokolt esetek kivételével tartózkodik attól, hogy a munkavállalókat a munka folytatására kérje olyan helyzetben, amelyben még mindig súlyos és közvetlen veszély áll fenn.
(4) Azokat a munkavállalókat, akik súlyos, közvetlen és elháríthatatlan veszély esetén a munkavégzés helyét, illetve a veszélyes területet elhagyják, emiatt semmilyen hátrány nem érheti, és számukra védelmet kell biztosítani minden káros és indokolatlan következménytől a nemzeti jogszabályoknak, illetve gyakorlatnak megfelelően.
(5) A munkáltató gondoskodik arról, hogy minden munkavállaló képes legyen – tudása és a rendelkezésére álló műszaki eszközök figyelembevételével – arra, hogy a saját, illetve más személyek biztonságát érintő súlyos és közvetlen veszély esetén, és ha az illetékes közvetlen felettes nem elérhető, megtegye a szükséges lépéseket az ilyen veszély következményeinek elhárítására.
Tettük semmilyen hátrányos következménnyel nem jár, kivéve ha meggondolatlanul vagy súlyos gondatlansággal jártak el.
9. cikk
A munkáltatók különböző kötelezettségei
(1) A munkáltató
a) rendelkezik a munkahelyi biztonságot és egészséget fenyegető kockázatokkal kapcsolatos értékeléssel, beleértve azokat a kockázatokat, amelyek a különleges kockázatoknak kitett munkavállalók csoportját érintik;
b) dönt a megteendő védintézkedésekről, és szükség esetén a használandó védőeszközről;
c) vezeti az olyan foglalkozási balesetek listáját, amelyek eredményeként a munkavállalók több mint három munkanapon át nem voltak munkaképesek;
d) a felelős hatóságok számára és a nemzeti jogszabályoknak, illetve gyakorlatnak megfelelően jelentéseket készít a munkavállalói által elszenvedett munkahelyi balesetekről.
(2) A tagállamok a tevékenységek jellegének és a vállalkozás méretének figyelembevételével meghatározzák azokat a kötelezettségeket, amelyeket a különféle típusú vállalkozásoknak kell teljesíteniük az (1) bekezdés a) és b) pontjában előírt dokumentumok elkészítése tekintetében és az (1) bekezdés c) és d) pontjában előírt dokumentumok készítésekor.
10. cikk
A munkavállalók tájékoztatása
(1) A munkáltató megfelelő intézkedéseket tesz annak érdekében, hogy a munkavállalók, illetve a vállalkozáson, illetve a telephelyen belüli képviselőik a vállalkozás, illetve a telephely méreteit esetlegesen figyelembe vevő nemzeti jogszabályoknak, illetve gyakorlatnak megfelelően, minden fontos információt megkapjanak:
a) általában a vállalkozás, illetve a telephely, valamint az egyes munkahelytípusok, illetve munkák tekintetében a biztonságot és az egészséget érintő kockázatokról, valamint a véd- és megelőző intézkedésekről;
b) a 8. cikk (2) bekezdése szerinti intézkedésekről.
(2) A munkáltató megfelelő intézkedéseket tesz, hogy valamely külső vállalkozásnak, illetve telephelynek a munkáltató vállalkozásában, illetve telephelyén foglalkoztatott munkavállalóinak munkáltatói a nemzeti jogszabályoknak, illetve gyakorlatnak megfelelően megfelelő tájékoztatást kapjanak az (1) bekezdés a) és b) pontjában említettekről, amely tájékoztatást a kérdéses munkavállalóknak is biztosítani kell.
(3) A munkáltató megfelelő intézkedéseket tesz annak érdekében, hogy a munkavállalók biztonsága és egészsége védelmének különleges feladatát ellátó munkavállalók, vagy a munkavállalók biztonsága és egészsége védelmének különleges feladatát ellátó képviselők feladatuk ellátása érdekében és a nemzeti jogszabályoknak, illetve gyakorlatnak megfelelően hozzáférhessenek:
a) a 9. cikk (1) bekezdésének a) és b) pontjában említett kockázatértékeléshez és védintézkedésekhez;
b) a 9. cikk (1) bekezdésének c) és d) pontjában említett listához és jelentésekhez;
c) a véd- és megelőző intézkedésekből, valamint a biztonságért és az egészségért felelős felügyeleti szervektől és testületektől származó információhoz.
11. cikk
Konzultáció a munkavállalókkal és a munkavállalók részvétele
(1) A munkáltatók konzultálnak a munkavállalókkal, illetve képviselőikkel, és lehetővé teszik, hogy azok részt vehessenek minden, a munkahelyi biztonságra és egészségre vonatkozó kérdéssel kapcsolatos vitában.
Ez feltételezi:
- a munkavállalókkal való konzultációt;
- a munkavállalók, illetve képviselőik javaslattételi jogát;
- a nemzeti jogszabályok, illetve gyakorlat szerinti kiegyensúlyozott részvételt.
(2) A munkavállalók biztonsága és egészsége védelmének különleges feladatát ellátó munkavállalók vagy képviselők részvételének kiegyensúlyozottnak kell lennie a nemzeti jogszabályok, illetve gyakorlat szerint, vagy velük a munkáltatónak előzetesen és kellő időben konzultációt kell folytatnia az alábbiak tekintetében:
a) minden olyan intézkedés, amely alapvetően érintheti a biztonságot és az egészséget;
b) a munkavállalóknak a 7. cikk (1) bekezdésében és a 8. cikk (2) bekezdésében említett kijelölése, és a 7. cikk (1) bekezdésében említett tevékenységek;
c) a 9. cikk (1) bekezdésében és a 10. cikkben említett információ;
d) a vállalkozáson, illetve telephelyen kívüli szakértők (szolgálatok vagy személyek) szükség szerinti igénybevétele a 7. cikk (3) bekezdésében említettek szerint;
e) a 12. cikkben említett oktatás megtervezése és megszervezése.
(3) A munkavállalók biztonsága és egészsége védelmének különleges feladatát ellátó képviselőknek jogukban áll megkérni a munkáltatót a megfelelő intézkedések megtételére, és hozzá javaslatokat benyújtani a munkavállalókat fenyegető veszélyek mérséklése, illetve a veszélyforrások eltávolítása céljából.
(4) A (2) bekezdésben említett munkavállalókat és a (2) és (3) bekezdésben említett képviselőket nem érheti hátrány a (2) és (3) bekezdésben említett tevékenységük miatt.
(6) A munkavállalók, illetve képviselőik a nemzeti jogszabályok, illetve gyakorlat szerint a munkahelyi biztonság- és egészségvédelemért felelős hatóságokhoz folyamodhatnak, ha úgy vélik, hogy a munkáltató által megtett intézkedések és alkalmazott eszközök nem megfelelőek a munkahelyi biztonság és egészségvédelem biztosításához.
A munkavállalók képviselőinek lehetőséget kell adni arra, hogy az illetékes hatóságok által végzett munkahelyi ellenőrzés során közöljék észrevételeiket.
12. cikk
A munkavállalók oktatása
(1) A munkáltató gondoskodik arról, hogy minden munkavállaló megfelelő biztonsági és egészségvédelmi oktatásban részesüljön, különösen tájékoztatás és a munkahelyére vagy a munkájára jellemző utasítás formájában:
- a munkába állásakor;
- a munkahely vagy a munkakör megváltoztatása esetén;
- új munkaeszköz bevezetése vagy a munkaeszköz változása esetén;
- új technológia bevezetése esetén.
Az oktatás:
- igazodik az új vagy megváltozott kockázatokhoz, és
- szükség esetén időszakosan ismétlődik.
(2) A munkáltató biztosítja, hogy a külső vállalkozásoknak, illetve telephelyeknek a munkáltató vállalkozásában, illetve telephelyén foglalkoztatott munkavállalói ténylegesen megkapják a vállalkozásban, illetve a telephelyen folytatott tevékenység ideje alatt az egészséget és a biztonságot érintő kockázatokkal kapcsolatos megfelelő oktatást.
(3) A munkavállalók biztonsága és egészsége védelmének különleges feladatát ellátó képviselők jogosultak megfelelő oktatásra.
(4) Az (1) és a (3) bekezdésben említett oktatás költsége nem terhelheti a munkavállalót, vagy a munkavállalók képviselőit.
Az (1) bekezdésben említett oktatásra munkaidőben kerül sor.
Az (3) bekezdésben említett oktatásra munkaidőben, vagy a nemzeti gyakorlatnak megfelelően, a vállalkozáson, illetve a telephelyen belül vagy kívül kerül sor. III. SZAKASZ
A MUNKAVÁLLALÓK KÖTELEZETTSÉGEI
13. cikk
(1) Minden munkavállaló kötelessége, hogy az oktatás és a munkáltató által adott utasítások szerint a lehető legnagyobb mértékben vigyázzon a saját, és a munka során elkövetett cselekedetei vagy mulasztásai által érintett más személyek biztonságára és egészségére.
14. cikk
Egészségügyi felülvizsgálat
(1) Annak biztosítására, hogy a munkavállalókat a munkahelyi egészséget és biztonságot érintő kockázatoknak megfelelő egészségügyi felülvizsgálatnak vessék alá, a nemzeti jogszabályoknak, illetve gyakorlatnak megfelelő intézkedéseket kell bevezetni.
(2) Az (1) bekezdésben említett intézkedéseknek lehetővé kell tenniük, hogy minden ezt igénylő munkavállaló rendszeres időközönként egészségügyi felülvizsgálatnak vethesse alá magát.
(3) Az egészségügyi felülvizsgálat a nemzeti egészségügyi ellátó rendszer keretein belül is megvalósulhat.
15. cikk
Kockázati csoportok
A kockázati tényezőknek különösen kitett csoportokba tartozókat védeni kell a kifejezetten őket érintő veszélyektől.
16. cikk
(1) A Tanács a Szerződés 118a. cikke alapján a Bizottság javaslatára egyedi irányelveket fogad el, többek között a mellékletben felsorolt területeken.
(2) Ez az irányelv, valamint – a 17. cikkben említett technikai kiigazítással kapcsolatos eljárás sérelme nélkül – az egyedi irányelvek módosíthatók a Szerződés 118a. cikkében előírt eljárásnak megfelelően.
(3) Ennek az irányelvnek a rendelkezései teljes mértékben alkalmazandók az egyedi irányelvek által érintett minden területen, az egyedi irányelvekben foglalt szigorúbb, illetve különös rendelkezések sérelme nélkül.
17. cikk
Bizottság
(1) Az egyedi irányelveknek a 16. cikk (1) bekezdésében előírt tisztán technikai kiigazításához, amelyhez figyelembe kell venni:
- az irányelvek elfogadását a műszaki harmonizáció és szabványosítás terén, illetve
- a műszaki fejlődést, a nemzetközi szabályozások vagy előírások változásait és az új felfedezéseket,
a Bizottságot egy bizottság segíti, amelynek tagjai a tagállamok képviselői, elnöke a Bizottság egy képviselője.
(2) A Bizottság képviselője benyújtja a bizottságnak a meghozandó intézkedések tervezetét.
A bizottság véleményezi a tervezetet az elnök által az ügy sürgősségének megfelelően megállapított határidőn belül.
A véleményt a Szerződés 148. cikke (2) bekezdésében meghatározott többség mondja ki olyan döntések esetében, amelyeket a Bizottság javaslata alapján a Tanácsnak kell elfogadnia.
A bizottságon belül a tagállamok képviselőinek szavazatait a fent említett cikkben meghatározott módon súlyozzák. Az elnök nem szavaz.
(3) A Bizottság elfogadja a tervezett intézkedéseket, ha azok megfelelnek a bizottság véleményének.
Ha a tervezett intézkedések nem felelnek meg a bizottság véleményének, vagy ha a véleményezés nem történt meg, a Bizottság haladéktalanul javaslatot tesz a Tanácsnak a meghozandó intézkedésekre. A Tanács minősített többséggel határoz.
Ha a hozzá való fordulást követő három hónapon belül a Tanács nem határoz, a Bizottság elfogadja a javasolt intézkedéseket.
18. cikk
Záró rendelkezések
(2) A tagállamok közlik a Bizottsággal nemzeti joguknak azokat a rendelkezéseit, amelyeket az ezen irányelv által szabályozott területeken fogadtak vagy fogadnak el.
(3) A tagállamok ötévente jelentést tesznek a Bizottságnak ezen irányelv rendelkezéseinek gyakorlati végrehajtásáról, jelezve a munkáltatók és a munkavállalók álláspontjait.
A Bizottság tájékoztatja az Európai Parlamentet, a Tanácsot, a Gazdasági és Szociális Bizottságot és a munkahelyi biztonsági, higiéniai és egészségvédelmi tanácsadó bizottságot.
(4) A Bizottság az (1)–(3) bekezdés figyelembevételével időszakonként jelentést nyújt be az Európai Parlamentnek, a Tanácsnak és a Gazdasági és Szociális Bizottságnak ezen irányelv végrehajtásáról.
19. cikk
Ennek az irányelvnek a tagállamok a címzettjei.
tekintettel az Európai Gazdasági Közösséget létrehozó szerződésre és különösen annak 99. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a 83/183/EGK irányelv [4] elfogadásakor a Tanács vállalta, hogy a Bizottság javaslatára egyhangúlag elfogadja azon rendelkezéseket, amelyek lehetővé teszik a magánszemélyek személyes tulajdonának valamely tagállamból történő végleges behozatalára alkalmazandó adómentességek megadásával kapcsolatos alaki követelmények lényeges enyhítését és akár megszüntetését is; mivel a Polgárok Európájával foglalkozó ad hoc bizottság első, az 1985. március 29-i és 30-i brüsszeli európai tanácsi ülés által kiadott első jelentésében felhívta a Bizottságot egy ilyen javaslat beterjesztésére;
mivel a Közösségen belül a személyek szabad mozgását a lehető legnagyobb mértékben elő kell segíteni;
mivel a tényleges belső piac létrehozásához szükséges adóhatárok eltörléséig a 83/183/EGK irányelvben meghatározott, behozatalra alkalmazandó adómentesség megadásához egyes alaki követelményeket össze kell hangolni és enyhíteni kell, különösen a vagyonleltár elkészítése és a szokásos tartózkodási hely meglétének igazolása tekintetében; mivel a behozott vagyontárgyak használati idejével és az egyes tételekre vonatkozó mennyiségi korlátokkal kapcsolatosan fennálló szabályokat enyhíteni szükséges,
ELFOGADTA EZT AZ IRÁNYELVET:
1. cikk
A 83/183/EGK irányelv a következőképpen módosul:
1. A 2. cikk (2) bekezdésének b) pontja helyébe a következő rendelkezés lép:
"b) amelyet az érintett személy ténylegesen használt a tartózkodási hely megváltoztatása vagy a másodlagos lakóhely létrehozása előtt ténylegesen használt motorhajtású járművek (beleértve azok pótkocsiját), lakókocsik, lakóautók, szabadidős célú vízi járművek és sportcélú légi járművek esetében a tagállamok előírhatják, hogy az érintett személynek azokat a tartózkodási hely megváltoztatása előtt legalább hat hónapja használnia kellett.
Az a) pont második mondatában említett áruk esetében a tagállamok előírhatják, hogy a tartózkodási hely megváltoztatását megelőzően:
- motorhajtású járművek (beleértve azok pótkocsiját), lakókocsik, lakóautók, szabadidős célú vízi járművek és sportcélú légi járművek esetében az érintett személy azokat legalább 12 hónapja használja,
3. A 5. cikk (1) bekezdése helyébe a következő szöveg lép:
4. A 7. cikkben:
a) az (1) bekezdés számozása (1) bekezdés a) pontjára változik;
b) az (1) bekezdés a következő ponttal egészül ki:
5. A 8. cikk (2) bekezdésében:
a) az első albekezdés végén a "legalább 12 hónapig" kifejezés helyébe "a másodlagos lakóhely létrehozása előtt" kifejezés lép;
b) a harmadik albekezdést el kell hagyni.
6. A 9. cikkben:
a) az (1) bekezdés elejének helyébe a következő szöveg lép:
"(1) A 2–5. cikk sérelme nélkül házasságkötés esetén bármely személy jogosult az 1. cikkben említett adók alóli mentességre az általa megszerzett vagy a birtokába került személyes vagyontárgyának azon tagállamba történő behozatalakor, amelybe szokásos tartózkodási helyét át kívánja helyezni, feltéve, hogy:"
b) a (2) bekezdés helyébe a következő szöveg lép:
"(2) Mentesség jár a házasságkötés alkalmából szokásosan adott ajándékok tekintetében is, amelyeket az (1) bekezdésben meghatározott feltételeket teljesítő személynek olyan személyek küldenek, akiknek szokásos tartózkodási helye az importáló tagállamtól eltérő tagállamban van. A mentességet olyan ajándékokra alkalmazzák, amelyek egységnyi értéke nem haladja meg a 350 ECU-t, feltéve hogy az egyes mentességet élvező ajándékok értéke nem haladja meg az 1400 ECU-t."
7. A 11. cikkben:
a) az (1) bekezdésből el kell hagyni "A 77/388/EGK irányelv 14. cikkének (2) bekezdése alapján elfogadott közösségi adószabályok hatálybalépéséig" megfogalmazást;
b) a (2) bekezdésben a "2. cikk (2) bekezdésében" hivatkozás helyébe a "2. cikk (2) bekezdésének a) pontjában" hivatkozás lép.
3. cikk
Ennek az irányelvnek a tagállamok a címzettjei.
(1989. december 11.) a belső piac megvalósításának céljával a Közösségen belüli kereskedelemben alkalmazható állat-egészségügyi ellenőrzésekről
(89/662/EGK) AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a Közösségnek el kell fogadnia azon intézkedéseket, amelyek az egységes piac fokozatos megteremtését szolgálják az 1992. december 31-ig terjedő időszak alatt;
mivel az állati és az állati eredetű termékek közös piaca szervezésének harmonikus működése megköveteli az érintett termékek Közösségen belüli kereskedelmének útjában álló állat-egészségügyi korlátok megszüntetését; mivel ebből a szempontból a mezőgazdasági termékek szabad forgalomba bocsátása a közös piac szervezésének alapvető vonása és lehetővé kell tennie az agrártermelés ésszerű fejlesztését és a termelési tényezők optimális alkalmazását;
mivel állat-egészségügyi területen jelenleg a határokon bonyolítják le a közegészségügyi és állat-egészségügyi célú ellenőrzéseket;
mivel a végső cél az, hogy az állat-egészségügyi ellenőrzéseket kizárólag a feladás helyén végezzék, mivel e cél elérése feltételezi a közegészség és az állati egészség védelméhez kapcsolódó alapvető követelmények harmonizációját;
mivel ennek a célnak az elérésig a belső piac megvalósításának szándékára tekintettel a feladás helyén végzendő ellenőrzésekre és a rendeltetési helyen elvégzendő ellenőrzések szervezésére kell hangsúlyt helyezni; mivel az a megoldás maga után vonja a Közösség belső határainál az állat-egészségügyi vizsgálatok beszüntetését;
mivel ez a megoldás feltételezi a küldő állam által elvégzett állat-egészségügyi ellenőrzésekbe vetett bizalom növekedését; mivel ez utóbbinak kell biztosítania, hogy ezen állat-egészségügyi vizsgálatokat megfelelő módon végezzék;
mivel a rendeltetési hely szerinti tagállamban a rendeltetési helyen szúrópróbaszerű ellenőrzések végezhetők; mivel azonban szabálytalanságok alapos vélelme esetén az állat-egészségügyi ellenőrzések az árun szállítás közben is elvégezhetők;
mivel a tagállamoknak benyújtandó tervben kell rögzíteniük, milyen módon kívánják a vizsgálatokat elvégezni; mivel ezen tervek közösségi engedélyezés tárgyát képezik;
mivel rendelkezéseket kell hozni az üzemeltetőktől, termelési központoktól vagy vállalkozásoktól származó szállítmányokkal kapcsolatban felmerülő konfliktusok megoldási eljárására;
mivel rendelkezéseket kell hozni védintézkedésekről; mivel e téren, elsősorban hatékonysági okokból, az elsődleges felelősség a küldő tagállamot terheli; mivel a Bizottságnak képesnek kell lennie a gyors intézkedésre, különösen helyszíni ellenőrzések és az adott helyzetben szükséges intézkedések meghozatala útján;
mivel hatékonyságuk érdekében ezen irányelv előírásainak valamennyi olyan árura ki kell terjedniük, amelyekre a Közösségen belüli kereskedelem esetében az állat-egészségügyi követelmények vonatkoznak;
mivel bizonyos járványos állatbetegségeket tekintve a tagállamokban különféle állat-egészségügyi helyzet uralkodik; mivel ezen betegségek leküzdésének Közösségen belüli közelítéséig a Közösségen belüli állatállomány kereskedelmének ellenőrzési kérdését jelenleg félre kell tenni és az okmányok ellenőrzését szállítás közben meg kell engedni; mivel a harmonizáció jelenlegi állása mellett a közösségi előírások kibocsátásáig azon áruknak, amelyek nem esnek harmonizált szabályok hatálya alá, a rendeltetési hely szerinti tagállam követelményeinek kell megfelelniük, feltéve, hogy ez utóbbiak összhangban vannak a Szerződés 36. cikkével;
mivel a jelenleg hatályos irányelvek szabályozását az ezen irányelvben megszabott új szabályokhoz kell igazítani;
mivel 1993 végéig e szabályokat felül kell vizsgálni;
mivel meg kell bízni a Bizottságot ezen irányelv végrehajtási utasításainak meghozatalával; mivel ennek érdekében meg kell teremteni azon eljárásokat, amelyek a tagállamok és a Bizottság szoros és hatékony együttműködését szolgálják az Állat-egészségügyi Állandó Bizottság keretében,
ELFOGADTA EZT AZ IRÁNYELVET:
1. cikk
A tagállamok biztosítják, hogy az A. mellékletben felsorolt irányelvek vagy a 14. cikk hatálya alá eső, kereskedelmi célú állati eredetű termékek állat-egészségügyi vizsgálatait a 6. cikk sérelme nélkül többé nem a határokon, hanem ezen irányelvvel összhangban végzik el.
2. cikk
Ezen irányelv alkalmazásában:
1. "állat-egészségügyi ellenőrzés": valamennyi, az 1. cikkben meghatározott termékre irányuló fizikai vizsgálat és/vagy adminisztratív intézkedés, amely közvetlen vagy más módon a közegészség vagy az állati egészség védelmére szánnak;
2. "kereskedelem": a tagállamok között a Szerződés 9. cikke (2) bekezdésének értelmében folyó kereskedelem;
3. "létesítmény": bármely olyan vállalkozás, amely az 1. cikkben említett terméket előállít, tárol vagy feldolgoz;
4. "illetékes hatóság": a tagállamok minden olyan központi hatósága, amely jogosult állat-egészségügyi vagy állattenyésztési ellenőrzések elvégzésére, illetve bármely olyan hatóság, amelyekre e jogosultságokat átruházták;
5. "hatósági állatorvos": a tagállam illetékes központi hatósága által kijelölt állatorvos.
3. cikk
(1) A tagállamok biztosítják, hogy csak azokat az 1. cikkben említett termékeket szánják kereskedelmi célra, amelyeket az adott rendeltetési helyre vonatkozó közösségi szabályozással összhangban termeltek, vizsgáltak, jelöltek meg és láttak el címkékkel, és azokat az említett végső címzettig egészségügyi bizonyítvány, állatorvosi bizonyítvány, vagy más, a közösségi állat-egészségügyi szabályozásban előírt okmány kísér.
A származási létesítmények folyamatos önellenőrzéssel biztosítják, hogy e termékek megfelelnek az (1) bekezdés követelményeinek.
A hatósági állatorvos számára a közösségi jogszabályok által előírt vizsgálati kötelezettségek sérelme nélkül az illetékes hatóság rendszeresen ellenőrzi a létesítményeket, hogy meggyőződjön arról, hogy a kereskedelemre szánt termékek megfelelnek a Közösség követelményeinek, vagy — az e cikk (3) bekezdésében és a 14. cikkben említett esetekben — a rendeltetési hely szerinti tagállam követelményeinek.
Ha alappal gyanítható, hogy a követelmények nem teljesülnek, az illetékes hatóság elvégzi a szükséges vizsgálatokat, gyanúja beigazolódása esetén meghozza a megfelelő intézkedéseket, amelyek magukban foglalhatják az engedély visszavonását is.
(2) Ha a szállítási művelet több rendeltetési helyet érint, a termékeket annyi tételbe kell csoportosítani, ahány rendeltetési hely van. Minden tételt a fent említett bizonyítványnak vagy okmánynak kell kísérnie.
Amennyiben az 1. cikkben említett termékeket harmadik országba kivitelre szánják, a szállítási műveleteket egészen addig a pontig vámfelügyelet alatt kell végezni, ahol a termékek elhagyják a Közösség felségterületét.
(3) Azok a tagállamok, amelyek egyedi behozatalt bonyolítanak egyes harmadik országokból, a Bizottságot és a többi tagállamot értesítik erről a tényről.
Ha a termékeket a fent említettől eltérő másik tagállam hozza be a Közösség felségterületére, akkor ez a tagállam az áruk származási és a rendeltetési helyére a 6. cikk (1) bekezdésével összhangban okmányellenőrzést végez.
A rendeltetési hely szerinti tagállamok megtiltják az érintett termékek továbbítását felségterületükről, amennyiben ezek a termékek nem egy olyan másik tagállamhoz kötődnek, amely ugyanezen lehetőséggel él.
4. cikk
(1) A küldő tagállamok megteszik a szükséges intézkedéseket annak biztosítására, hogy az üzemeltetők az 1. cikkben említett termékek előállításának, tárolásának, értékesítésének és szállításának minden szakaszában megfeleljenek az állat-egészségügyi követelményeknek. Különösen arról gondoskodnak, hogy:
- az A. mellékletben említett irányelvekkel összhangban előállított termékeket állat-egészségügyi szempontból attól függetlenül azonos módon vizsgálják meg, hogy azokat a Közösségen belüli kereskedelem, vagy a saját piacra szánják,
- a B. melléklet szerinti termékeket nem küldik másik tagállam felségterületére, ha azokat a szerződés 36. cikkében megnevezett okok miatt nem értékesíthetnék saját felségterületükön.
5. cikk
(1) A rendeltetési hely szerinti tagállamok az alábbi intézkedéseket vezetik be:
a) Az illetékes hatóság az áru rendeltetési helyén megkülönböztetéstől mentes szúrópróbaszerű állat-egészségügyi vizsgálatokkal ellenőrizheti a 3. cikk követelményeinek betartását; ehhez egyidejűleg mintát vehet.
Továbbá, amennyiben a tranzit tagállam vagy a rendeltetési hely szerinti tagállam illetékes hatóságának információi alapján jogsértés gyanítható, akkor az árut a saját felségterületükön történő szállítása közben is ellenőrizhetik, beleértve a szállítóeszköz megfelelőségének vizsgálatát is;
b) Ha az 1. cikkben említett másik tagállamból származó termékeket
- hatósági állatorvos felelőssége alá rendelt létesítménynek szánják, az állatorvosnak meg kell győződnie arról, hogy a létesítmény csak olyan termékeket fogad be, amelyek a jelölés és a kísérő okmányok tekintetében eleget tesznek a 3. cikk (1) bekezdése követelményeinek, illetve a B. mellékletben említett termékeket ellátták a rendeltetési hely szabályai által meghatározott okmányokkal,
- tételeket felosztó engedélyezett közvetítő szervezet, vagy több egységgel rendelkező kereskedelmi vállalat vagy állandó ellenőrzés alatt nem álló létesítmény részére szánják, akkor ez utóbbiaknak valamennyi felosztás vagy forgalomba hozatal előtt meg kell vizsgálniuk, hogy az első francia bekezdésben említett jelölések, bizonyítványok vagy okmányok léteznek-e, és az illetékes hatóságot értesíteni kell bármely szabálytalanságról vagy rendellenességről,
- más címzetteknek szánják, a tételt a 3. cikk (1) bekezdésével összhangban az első francia bekezdésben említett bizonyítványnak kell kísérnie, különösen ha szállítás közben részben kirakják.
A második és harmadik francia bekezdésben említett címzettek által nyújtandó garanciákat az illetékes hatósággal a (3) bekezdés szerinti előzetes nyilvántartásba vételkor aláírt megállapodásban kell meghatározni. Az illetékes hatóság véletlenszerű ellenőrzéseken vizsgálja az e garanciáknak megfelelést.
(2) Ha a közösségi szabályozásban tervezett közösségi előírásokat nem rögzítették, vagy a 14. cikk szerinti eset áll fenn, a rendeltetési tagállam a 4. cikk ellenére a Szerződés általános rendelkezéseinek betartása mellett követelheti, hogy a származási üzem ennek a tagállamnak az államon belüli szabályozása keretében érvényes előírásokat alkalmazza. A származási tagállam biztosítja, hogy az érintett termékek megfelelnek e követelményeknek.
(3) Azon üzemeltetőket, amelyek másik tagállamból szállíttatnak termékeket vagy ilyen termékek tételeinek teljes felosztását végzik,
a) az illetékes hatóságok kívánságára előzetesen nyilvántartásba kell venni;
b) e szállítmányokat nyilvántartásban kell rögzíteni;
c) az illetékes hatóságok kérésére be kell jelenteni a termékek beérkezését egy másik tagállamból, amennyiben ez az (1) bekezdésben említett ellenőrzések elvégzéséhez szükséges;
d) a 3. cikkben említett bizonyítványokat vagy okmányokat az illetékes hatóság által meghatározandó, hat hónapnál nem rövidebb ideig őrzik meg, az illetékes hatóság kérésére bemutatás céljából.
(4) E cikk végrehajtására vonatkozó részletes szabályokat a 18. cikkben meghatározott eljárással összhangban fogadják el.
(5) A Tanács a Bizottság módosítási javaslatokkal kísért jelentése alapján eljárva az irányelv alkalmazásának kezdetétől számított 3 éven belül ismételten megvizsgálja ezt a cikket.
6. cikk
(1) A tagállamok gondoskodnak arról, hogy azon helyszínen végzett vizsgálatoknál, ahol a Közösség felségterületére harmadik országokból termékek hozhatók be, úgymint kikötőkben, repülőtereken és harmadik országok határállomásain, megteszik a következő intézkedéseket:
a) okmányellenőrzést végeznek a termékek eredetére;
b) amennyiben termékeket hoznak be harmadik országból, azokat vámfelügyelet alatt kell az állat-egészségügyi határállomásra küldeni az állat-egészségügyi ellenőrzés elvégzésére.
Az A. mellékletben említett termékek csak akkor vámkezelhetők, ha az ellenőrzések azt mutatták, hogy megfelelnek a közösségi szabályoknak.
A B. mellékletben említett vagy a 3. cikk (3) bekezdésével összhangban egyedileg behozott, a Közösségbe szállításukat követően egy másik tagállam felségterületére szállítandó termékeket:
- állat-egészségügyi ellenőrzésnek kell alávetni annak igazolására, hogy azok megfelelnek a rendeltetési hely szerinti tagállam szabályainak,
- vagy azokat az okmányokkal egyezés igazolására egyszerű szemrevételezéses vizsgálatot követően kell vámfelügyelet alatt a rendeltetési helyig szállítani, ahol el kell végezni az állat-egészségügyi vizsgálatokat;
c) a Közösségből származó állatokra és termékekre az 5. cikkben meghatározott ellenőrzési szabályok vonatkoznak.
(2) 1993. január 1-jétől azonban az (1) bekezdéstől eltérve a Közösség két földrajzi pontját összekötő, rendszeresen és közvetlenül közlekedő szállítóeszközzel szállított valamennyi állatra és termékre az 5. cikkben meghatározott ellenőrzési szabályok vonatkoznak.
7. cikk
(1) Amennyiben a tagállam illetékes hatósága a rendeltetési helyen vagy a szállítás során végzett ellenőrzés folyamán megállapítja:
a) a legutóbb a 89/162/EGK bizottsági határozattal [4] módosított 82/894/EGK irányelvben [5] megnevezett betegségért felelős kórokozók, zoonózis vagy betegség, vagy más, állatokra vagy emberekre komoly veszélyt jelentő ok jelenlétét, illetve azt, hogy a termékek járványos állatbetegséggel fertőzött területről származnak, elrendelik — az állat-egészségügyi szempontokat illető kivétellel — a legutóbb a 88/660/EGK irányelvvel [6] módosított 80/215/EGK irányelv [7] 4. cikkében említett valamely kezelés hatálya alá tartozó termékek tételeinek megsemmisítését, vagy bármely más, a közösségi szabályokban meghatározott felhasználását.
A tétel megsemmisítésével kapcsolatos költségek a feladót, illetve képviselőjét terhelik.
A rendeltetési hely szerinti tagállam illetékes hatóságai haladéktalanul értesítik más tagállamok illetékes hatóságait és a Bizottságot a megállapításokról, a meghozott döntésekről és e döntések indokairól.
A 9. cikk szerinti védintézkedéseket alkalmazni lehet.
Ezen felül a Bizottság a 17. cikkben meghatározott eljárással összhangban a tagállam kérésére a közösségi szabályokban nem szabályozott helyzet kezelése érdekében elfogadhat bármely, a tagállamok összehangolt fellépését eredményező intézkedést;
b) hogy az áruk nem felelnek meg a közösségi irányelvekben, vagy irányelvekben előírt közösségi szabványokról szóló döntés hiányában a nemzeti szabványoknak nem felelnek meg és az egészségügyi, illetve állat-egészségügyi megfontolások azt lehetővé teszik, a feladónak vagy képviselőjének választási lehetőséget biztosíthatnak:
- az áruk megsemmisítése, vagy
- az áruk egyéb célú hasznosítása között, ideértve azok visszaküldését a származási létesítmény országa illetékes hatóságának engedélyével.
Azonban azon esetekben, amikor a bizonyítványokban vagy az okmányokban találtak hiányosságokat, a feladónak türelmi időt kell biztosítani, mielőtt az utóbb említett lehetőséghez folyamodnak.
(2) A Bizottság a 18. cikkben megállapított eljárással összhangban listát készít az (1) bekezdésben említett kórokozókról és betegségekről, valamint e cikk alkalmazásának részletes szabályairól.
8. cikk
(1) A 7. cikkben meghatározott esetekben a rendeltetési hely szerinti tagállam illetékes hatósága késedelem nélkül felveszi a kapcsolatot a küldő ország illetékes hatóságaival. Ez utóbbi hatóságok megteszik valamennyi szükséges intézkedést és értesítik az első tagállam illetékes hatóságát az elvégzett ellen- őrzések jellegéről, a meghozott döntésekről és azok indokairól.
Ha az első tagállam illetékes hatósága tart attól, hogy ezek az intézkedések nem kielégítők, a két tagállam illetékes hatóságai közösen keresnek módot és eszközöket a helyzet orvoslására, adott esetben ez magában foglalhat egy helyszíni szemlét is.
Amennyiben a 7. cikkben meghatározott vizsgálatok ismételt rendellenességeket mutatnak, a rendeltetési hely szerinti tagállam illetékes hatósága erről tájékoztatja a Bizottságot és a tagállamok állat-egészségügyi egységeit.
A Bizottság saját kezdeményezésére vagy a rendeltetési hely szerinti tagállam illetékes hatóságának kérésére a feltárt szabálytalanságok jellegét figyelembe véve:
- hivatalnokot küldhet az érintett létesítmény helyszíni vizsgálatára,
- megbízhat egy, a tagállamok javaslatára a Bizottság által elkészítendő jegyzékben szereplő és az érintett felek számára elfogadható hatósági állatorvost az érintett létesítményben a tények ellenőrzésével,
- kérheti, hogy az illetékes hatóság az érintett létesítmény termékeinek mintavételezését gyakorítsa.
A Bizottság megállapításairól tájékoztatja a tagállamokat.
Amennyiben ezen intézkedéseket egy létesítmény ismételt szabálytalansága kapcsán hozzák meg, az előző albekezdés francia bekezdéseinek alkalmazásával kapcsolatban felmerült bármely költséget az érintett létesítménynek kell felszámítani.
A Bizottság végső megállapításáig, a küldő tagállamnak a rendeltetési hely szerinti tagállam kérésére fokoznia kell az érintett létesítményből származó termékek ellenőrzését, és súlyos állat-egészségügyi vagy közegészségügyi veszély fennállása esetén engedélyét fel kell függeszteni.
A rendeltetési hely szerinti tagállam a maga részéről fokozhatja az ugyanazon létesítményből érkező termékek ellenőrzését.
Ha a vétségeket a szakértői véleményben bizonyítják, a Bizottságnak a két érintett tagállam egyikének indítványára a 17. cikkben meghatározott eljárással összhangban meg kell tennie a megfelelő intézkedéseket; amelyek arra is kiterjedhetnek, hogy a tagállamokat felhatalmazzák arra, hogy átmenetileg megtilthatják a termékek felségterületükre érkezését az érintett létesítményből. Ezen intézkedéseket a 17. cikkben megállapított eljárással összhangban a lehető leghamarabb meg kell erősíteni vagy felül kell vizsgálni.
E cikk alkalmazására általános szabályokat a 18. cikkben meghatározott eljárással összhangban fogadnak el.
(2) Ez az irányelv az illetékes hatóságok döntései ellen az érintett tagállamok hatályos jogszabályai alapján létező fellebbezési jogot nem érinti.
A rendeltetési hely szerinti állam illetékes hatóságai által hozott döntésekről és azok indokairól értesítik a címzettet vagy képviselőjét, valamint a küldő tagállam illetékes hatóságát.
Amennyiben a címzett vagy képviselője kívánja, a fenti határozatokat és azok indokolását írásban közlik vele, az ellenőrzést végző tagállam hatályos jogszabályai alapján rendelkezésére álló fellebbezési jog és a vonatkozó határidők részletes ismertetésével.
Vitás esetben az érintett felek megegyezésük esetén az említett fellebbezési jog sérelme nélkül legfeljebb egy hónapon belül az adott vitás esetet egy olyan szakértő elé terjeszthetik elbírálásra, akinek neve szerepel a Bizottság által összeállítandó közösségi szakértői listán, a szakértői vélemény költségeit a Közösség viseli.
Ez a szakértő szakvéleményét legkésőbb 72 órán belül köteles elkészíteni. A felek a szakértői véleményhez kötve vannak, figyelembe véve a Közösség állat-egészségügyi szabályozását.
(3) Az áru visszaküldésének, tárolásának, más célra való felhasználásának vagy megsemmisítésének költségeit a címzett viseli.
9. cikk
A származási tagállam haladéktalanul megteszi a közösségi szabályozásban előírt ellenőrző és óvintézkedéseket, különösen meghatározza az ott adott pufferzónákat, valamint elfogad egyéb más, általa szükségesnek tartott intézkedéseket.
Az a tranzit-, illetve rendeltetési tagállam, amely az 5. cikkben meghatározott vizsgálat során észlelte az első albekezdésben említett egyik betegség vagy ok fennállását, szükség esetén megteheti a közösségi szabályokban meghatározott intézkedéseket.
A 4. cikkel összhangban megteendő intézkedésekig a rendeltetési hely szerinti tagállam súlyos közegészségügyi vagy állat-egészségügyi okból ideiglenes intézkedéseket tehet az érintett létesítmények, vagy járványos állatbetegség esetében a közösségi szabályozásban meghatározott védelmi terület vonatkozásában.
A tagállamok által megtett intézkedésekről késedelem nélkül értesítik a Bizottságot és a többi tagállamot.
(2) Az (1) bekezdés első albekezdésében említett tagállam kérésére vagy a Bizottság saját kezdeményezésére egy vagy több bizottsági képviselő azonnali látogatást tehet az érintett helyen, hogy az illetékes hatósággal együttműködve megvizsgálja a megtett intézkedéseket, és azokkal kapcsolatban véleményt bocsát ki.
(3) Ha a Bizottságot nem tájékoztatták az intézkedésekről, vagy az a meghozott intézkedéseket nem tartja kielégítőnek, akkor az érintett tagállammal együttműködve az Állat-egészségügyi Állandó Bizottság üléséig ideiglenes intézkedéseket hozhat azon termékekkel szemben, amelyek a járványos területről vagy egy adott üzemből származnak. Ezeket az intézkedéseket a lehető leggyorsabban az Állat-egészségügyi Állandó Bizottság elé terjesztik, hogy ott a 17. cikkben meghatározott eljárással összhangban azokat megerősítsék, módosítsák vagy visszavonják.
(4) A Bizottság a legelső adandó alkalommal felülvizsgál valamennyi esetet az Állat-egészségügyi Állandó Bizottságban. Az 1. cikkben említett termékekre a szükséges intézkedéseket elfogadja, és amennyiben a helyzet azt megköveteli, a 17. cikkben meghatározott eljárással összhangban a származékos termékekre és azok feldolgozott termékeire is. A Bizottság figyelemmel kíséri a helyzetet és ugyanazon eljárással a helyzet alakulásának függvényében megváltoztatja vagy hatályon kívül helyezi a meghozott döntéseket.
(5) Ezen cikk alkalmazásának részletes szabályait – különösen a zoonózisok és az emberi egészségre komoly veszélyt jelentő okok listáját – a 18. cikkben meghatározott eljárással összhangban fogadják el.
10. cikk
A tagállamok és a Bizottság kijelölik az állat-egészségügyi ügyekkel foglalkozó egységet vagy egységeket, amelyek a többi tagállam felügyeleti egységeivel együttműködve felelősek az állat-egészségügyi vizsgálatok lefolytatásáért.
11. cikk
A tagállamok biztosítják továbbá, hogy az állat-egészségügyi egységek tisztviselői, szükség esetén más erre felhatalmazott hivatalok tisztviselőivel együttműködve, képesek az alábbiakra:
- helyiségek, irodák, laboratóriumok, berendezések, szállítóeszközök, üzemek és felszerelések, tisztító- és karbantartó termékek, a termékek előállításához és kezeléséhez, valamint e termékek jelöléséhez, címkézéséhez és bemutatásához alkalmazott eljárások ellenőrzése,
- annak ellenőrzése, hogy a személyzet betartja az A. mellékletben említett szövegekben meghatározott követelményeket,
- mintavételezés a raktározásra vagy értékesítésre visszatartott, forgalomba hozott vagy szállított termékekből,
- a 3. cikk (1) bekezdése szerinti intézkedések alapján végzett vizsgálatok szempontjából jelentős okmányok vagy számítógépes anyagok vizsgálata.
Evégből az ellenőrzött létesítményektől meg kell kapniuk a kötelezettségeik teljesítéséhez szükséges együttműködést.
12. cikk
(1) A legutóbb a 88/657/EGK irányelvvel [8] módosított 64/433/EGK irányelv [9] 8. cikkének (3) bekezdése, valamint a 10. és a 11. cikkei hatályukat vesztik.
(2) A legutóbb a 88/657/EKG irányelvvel módosított 71/118/EGK irányelv [10] 5. cikkének (3) és (4) bekezdései és a 9., 10. és 11. cikkei hatályukat vesztik.
(3) 87/489/EGK irányelvvel [11] módosított 74/461/EGK irányelvben [12],
i. az 5. cikk (2), (3), (4) és (5) bekezdései, valamint a 6. és 8. cikkek hatályukat vesztik;
ii. a 8a. cikkben a 8. cikkre való hivatkozások helyébe a 89/662/EGK irányelv 9. cikkére való hivatkozása lép.
(4) A legutóbb a 89/227/EGK irányelvvel [13] módosított 77/99/EGK irányelv [14] 7. cikkének (3) bekezdése, valamint a 12. és a 16. cikkei hatályukat vesztik.
(5) A 80/215/EGK irányelvben:
i. az 5. cikk (2), (3), (4) és (5) bekezdései, valamint a 6. és 7. cikkek hatályukat vesztik;
ii. a 7a. cikkben a 7. cikkre való hivatkozások helyébe a 89/662/EGK irányelv 9. cikkére való hivatkozás lép.
(6) A legutóbb a 3768/85/EGK rendelettel [15] módosított 85/397/EGK irányelv [16] 5. cikkének (3) és (4) bekezdései, valamint a 7., 8., és 12. cikkei hatályukat vesztik.
(7) A 88/657/EGK irányelv 10. cikk (1) és (3) bekezdései hatályukat vesztik.
(8) A 89/437/EGK irányelv [17] 8. és 9. cikkei hatályukat vesztik.
(9) A 72/462/EGK irányelv [18] B. mellékletében a bizonyítványhoz a következőt kell adni: "első címzett neve és címe".
13. cikk
(1) A 64/433/EGK és a 71/118/EGK irányelvek a következő cikkel egészülnek ki:
"19. cikk
(2) A 72/461/EGK és a 80/215/EGK irányelvek a következő cikkel egészülnek ki:
"15. cikk
(3) A 77/99/EGK irányelv a következő cikkel egészül ki:
"24. cikk
(4) A 85/397/EGK és a 88/657/EGK irányelvek a következő cikkel egészülnek ki:
"18. cikk
(5) A 88/437/EGK irányelv a következő cikkel egészül ki:
"17. cikk
14. cikk
A közösségi szabályok elfogadásáig a B. mellékletben felsorolt termékek kereskedelmére 1992. december 31-ig ezen irányelv ellenőrzési előírásai érvényesek, különösen az 5. cikk (2) bekezdésében meghatározott előírások.
A tagállamok a 19. cikkben meghatározott dátum előtt közlik az 1. cikkben említett termékek kereskedelmében jelenleg alkalmazott feltételeket és eljárásokat.
A Tanács a Bizottság javaslatára 1991. december 31-e előtt meghatározza a B. mellékletben felsorolt termékek kereskedelmére vonatkozó végleges rendelkezéseket.
15. cikk
A 64/432/EGK irányelv [24] 9. cikke a következő ponttal egészül ki:
"2a. Egy vagy több bizottsági képviselő a tagállam kérésére vagy a Bizottság saját kezdeményezésére azonnali látogatást tehet az érintett helyen, hogy az illetékes hatósággal együttműködve megvizsgálja a megtett intézkedéseket, és azokkal kapcsolatban véleményt bocsát ki"
. 16. cikk
(1) A tagállamok legkésőbb a 19. cikk (1) bekezdésében tervezett időpont előtt három hónappal programot terjesztenek a Bizottság elé, amelyben meghatározzák az ezen irányelv célkitűzéseinek megvalósításához bevezetendő nemzeti intézkedéseket, különösen a vizsgálatok gyakorisága vonatkozásában.
(2) A Bizottság az (1) bekezdéssel összhangban vizsgálja meg a tagállamok által közölt programokat.
(3) A Bizottság évente, első alkalommal 1991-ben ajánlást tesz a tagállamoknak a következő év ellenőrzési programjára vonatkozóan; az Állat-egészségügyi Állandó Bizottság előzetesen véleményt nyilvánít. Ez az ajánlás a későbbiekben módosítható.
17. cikk
(3) A Bizottság a tervezett intézkedéseket elfogadja, ha azok összhangban vannak a bizottság véleményével.
(4) Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé.
A Tanács minősített többséggel határoz.
Amennyiben a Tanács a véleményezésétől számított 15 napos határidő letelte után nem döntött, a javaslatot a Bizottság fogadja el, kivéve ha a Tanács egyszerű többséggel visszautasította az említett intézkedéseket.
18. cikk
(1) Amennyiben az e cikkben meghatározott eljárást kell alkalmazni, akkor az elnök az ügyeket saját kezdeményezésére vagy egy tagállam kérésére haladéktalanul a 68/361/EGK tanácsi határozattal felállított Állat-egészségügyi Állandó Bizottság (a továbbiakban "bizottság") elé terjeszti.
(2) A Bizottság képviselője tervezetet nyújt be a bizottsághoz a szükséges intézkedésekről. A bizottság a tervezetre vonatkozó véleményét két napon belül alakítja ki. Az olyan határozatok esetében, amelyeket a Bizottság javaslata alapján a Tanácsnak kell elfogadnia, a véleményt a Szerződés 148. cikkének (2) bekezdésében megállapított többséggel fogalmazzák meg. A Bizottságon belül a tagállamok képviselőinek szavazatait az e cikkben meghatározott módon kell súlyozni. A bizottságban a tagállamok képviselőinek szavazatait az említett cikkben meghatározott módon kell súlyozni. Az elnök nem szavazhat.
(3) A Bizottság a tervezett intézkedéseket elfogadja, ha azok összhangban vannak a bizottság véleményével.
(4) Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé.
A Tanács minősített többséggel határoz.
19. cikk
(1) A Tanács 1990. december 31-e előtt minősített többséggel határoz a Bizottság javaslatáról az élő állatok Közösségen belüli kereskedelmében alkalmazható állat-egészségügyi ellen-őrzések vonatkozásában.
A Tanács az első albekezdésben megadott dátum előtt a Bizottság javaslatára minősített többséggel határoz a harmadik országokból behozott, ezen irányelv hatálya alá tartozó termékek vizsgálata során alkalmazott szabályokról és általános elvekről. Ugyancsak ezen időpont előtt jelölik ki a külső határokon az ellenőrző állomásokat, valamint határozzák meg azon követelményeket, amelyeknek az állomásoknak eleget kell tenniük.
(2) A Tanács a Bizottságnak a szerzett tapasztalatokról készült és megfelelő javaslatokkal kísért jelentése alapján 1992. december 31-e előtt elvégzi ezen irányelv rendelkezéseinek felülvizsgálatát, amelyről a Tanács minősített többséggel határoz.
20. cikk
A tagállamok 1992. december 31-ig és az ezen irányelvben meghatározott ellenőrzési rendszer fokozatos végrehajtásának lehetővé tételére az 5. cikk (1) bekezdésétől eltéréssel:
- a hús és a húsból készült termékek esetében fenntarthatják a szállítás közbeni okmányellenőrzést, hogy biztosítsák a száj- és körömfájás és a sertéspestis betegségekre a közösségi jogban meghatározott különös követelmények betartását,
- szállítás közben okmányellenőrzést végezhetnek harmadik országból származó, részükre szánt termékek esetében.
21. cikk
A Tanács a Bizottság javaslatára eljárva 1992. október 1-je előtt minősített többséggel határozza meg a 20. cikkben meghatározott átmeneti rendelkezések lejártát követően alkalmazandó szabályozást.
22. cikk
A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy az ezen irányelv 19. cikke (1) bekezdésének második albekezdésével összhangban 1990. december 31-e előtt meghozandó határozatban rögzített határidőn belül, de legkésőbb 1991. december 31-ig megfeleljenek.
A Görög Köztársaságnak azonban további egy év áll rendelkezésére, hogy megfeleljen az irányelvnek.
23. cikk
Ennek az irányelvnek a tagállamok a címzettjei.
az árubeszerzésre és az építési beruházásra irányuló közbeszerzési szerződések odaítélésével kapcsolatos jogorvoslati eljárás alkalmazására vonatkozó törvényi, rendeleti és közigazgatási rendelkezések összehangolásáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100a. cikkére,
tekintettel a Bizottság javaslatára [1],
az Európai Parlamenttel együttműködve [2],
tekintettel a Gazdasági és Szociális Bizottság véleményére [3],
mivel a Közösség közbeszerzési irányelvei, különösen az építési beruházásra irányuló közbeszerzési szerződések odaítélési eljárásainak összehangolásáról [4] szóló, legutóbb a 89/440/EGK irányelvvel [5] módosított 1971. július 26-i 71/305/EGK tanácsi irányelv, valamint az árubeszerzésre irányuló közbeszerzési szerződések odaítélési eljárásainak összehangolásáról [6] szóló, legutóbb a 88/295/EGK irányelvvel [7] módosított 1976. december 21-i 77/62/EGK tanácsi irányelv, nem tartalmaznak különös rendelkezéseket a hatékony alkalmazásuk biztosítására;
mivel nemzeti és közösségi szinten az említett irányelvek alkalmazásának biztosítását szolgáló jelenlegi rendelkezések nem teszik mindig lehetővé a vonatkozó közösségi előírások betartását, különösen amikor azok megszegése még orvosolható;
mivel a közbeszerzésnek a közösségi verseny előtti megnyitása szükségessé teszi az átláthatóság és a megkülönböztetéstől mentesség garanciáinak jelentős növelését; mivel annak érdekében, hogy ez kézzelfogható eredménnyel járjon, hatékony és gyors jogorvoslatoknak kell rendelkezésre állniuk a közbeszerzésre vonatkozó közösségi jog vagy az e jogot végrehajtó nemzeti szabályok megszegése esetében;
mivel a közbeszerzési szerződések odaítélésére vonatkozó eljárások időtartama rövid, az illetékes jogorvoslati szerveket fel kell hatalmazni többek között arra, hogy ideiglenes intézkedéseket hozhassanak egy ilyen eljárásnak vagy valamely ajánlatkérő által esetleg meghozott határozat végrehajtásának a felfüggesztése érdekében; mivel az eljárások rövid időtartama a fent említett jogsértések sürgősséggel történő kezelését követeli;
mivel biztosítani kell, hogy megfelelő eljárások létezzenek minden tagállamban arra, hogy megsemmisítsék a jogellenesen hozott határozatokat és a jogsértést elszenvedett személyeket kártérítésben részesítsék;
mivel olyan esetekben, amikor a vállalkozások nem élnek jogorvoslati lehetőséggel, egyes jogsértések csak akkor orvosolhatók, ha létrehoztak egy sajátos mechanizmust;
mivel, ennek megfelelően ha a Bizottság tudomására jut, hogy egy szerződés-odaítélési eljárás során egyértelmű és nyilvánvaló jogsértést követtek el, képesnek kell lennie arra, hogy e jogsértésre felhívja az érintett tagállam illetékes hatóságai és az ajánlatkérő figyelmét annak érdekében, hogy az állítólagos jogsértés gyors orvoslására megfelelő lépéseket tegyenek;
mivel ennek az irányelvnek a tényleges alkalmazását a végrehajtásának megkezdését követő négyéves időszak letelte előtt a tagállamok által a nemzeti jogorvoslati eljárások működéséről adott tájékoztatás alapján felül kell vizsgálni,
ELFOGADTA EZT AZ IRÁNYELVET:
1. cikk
(1) A tagállamok megtesznek minden szükséges intézkedést annak biztosítása érdekében, hogy a 71/305/EGK és 77/62/EGK irányelv hatálya alá tartozó szerződés-odaítélési eljárásokat illetően az ajánlatkérők által hozott határozatokkal szemben a következő cikkekben és különösen a 2. cikk (7) bekezdésében foglalt feltételeknek megfelelően hatékonyan és különösen a lehető leggyorsabban jogorvoslattal lehessen élni azon az alapon, hogy e határozatok megsértették a közbeszerzésre vonatkozó közösségi jogot vagy az e jogot végrehajtó nemzeti jogszabályokat.
(2) A tagállamok biztosítják, hogy ne legyen megkülönböztetés egy szerződés-odaítélési eljárás vonatkozásában a kártérítést követelő vállalkozások között az ezen irányelv által a közösségi jogot végrehajtó nemzeti jogszabályok és az egyéb nemzeti jogszabályok közötti különbségtétel eredményeként.
(3) A tagállamok biztosítják, hogy a tagállamok által megállapítandó részletes szabályok szerint legalább azon személyeknek legyen lehetőségük jogorvoslati eljárás igénybevételére, akiknek érdekében áll vagy állt egy adott árubeszerzésre vagy építési beruházásra irányuló közbeszerzési szerződés elnyerése, és állítólagos jogsértést szenvedtek, vagy fennáll ennek a kockázata. A tagállamok előírhatják különösen, hogy a jogorvoslatot kérő személy előzetesen értesítse az ajánlatkérőt az általa elszenvedett jogsértésről és jogorvoslatot kérő szándékáról.
2. cikk
(1) A tagállamok biztosítják, hogy az 1. cikkben meghatározott jogorvoslati eljárások érdekében hozott intézkedések hatáskört adjanak:
a) a lehető legrövidebb időn belül és közbenső határozat útján ideiglenes intézkedések megtételére az állítólagos jogsértések orvoslása vagy az érintett érdekek további sérelmének elkerülése céljából, beleértve a közbeszerzési szerződés odaítélésére vonatkozó eljárásnak vagy az ajánlatkérő által meghozott bármely határozat végrehajtásának a felfüggesztését vagy felfüggesztetését;
b) a jogellenesen meghozott határozatok megsemmisítésére vagy megsemmisíttetésére, beleértve a diszkriminatív műszaki, gazdasági vagy pénzügyi előírások eltörlését az ajánlati felhívásból, az ajánlattételhez szükséges dokumentációból, illetve minden egyéb, a kérdéses szerződés-odaítélési eljárásra vonatkozó dokumentumból;
c) jogsértést szenvedett személyek részére kártérítés megítélésére.
(2) Az (1) bekezdésben meghatározott hatásköröket át lehet ruházni a jogorvoslati eljárás különböző szempontjaiért felelős elkülönült testületekre.
(3) A jogorvoslati eljárásoknak önmagukban nem kell szükségszerűen azonnali felfüggesztő hatályúnak lenniük azokban a szerződés-odaítélési eljárásokban, amelyekre vonatkoznak.
(5) A tagállamok előírhatják, hogy ha a kártérítést a határozatot jogellenessége miatt követelik, a vitatott határozatot először is a szükséges hatáskörrel rendelkező testületnek meg kell semmisítenie.
(6) Az (1) bekezdésben említett hatáskör gyakorlásának a szerződés odaítélése után megkötött szerződésre kifejtett hatásait a nemzeti jog határozza meg.
Továbbá, kivéve azt az esetet, amikor egy határozatot a kártérítés megítélését megelőzően meg kell semmisíteni, a tagállam rendelkezhet úgy, hogy egy szerződés-odaítélést követő szerződéskötés után a jogorvoslati eljárásokért felelős testület hatásköre csak a kártérítésnek a jogsértés károsultja részére történő megítélésére korlátozódik.
(7) A tagállamok biztosítják, hogy a jogorvoslati eljárásokért felelős testületek által hozott határozatokat hatékonyan lehessen végrehajtani.
(8) Amennyiben a jogorvoslati eljárásokért felelős testületek jellegüket tekintve nem bírói testületek, határozataikat mindig írásban kell indokolniuk. Továbbá erre az esetre rendelkezéseket kell hozni olyan eljárások biztosítására, amelyek révén a jogorvoslati testület által hozott valamennyi, állítólagosan jogellenes intézkedést vagy a testületre átruházott hatáskörök gyakorlása során elkövetett bármilyen állítólagos hibát igazságszolgáltatási jogorvoslat vagy egy olyan más testület által nyújtott jogorvoslat tárgyává lehet tenni, amely a Szerződés 177. cikke értelmében bíróság, és mind az ajánlatkérőtől, mind pedig a jogorvoslati testülettől független.
A kinevező szerv, a megbízatás időtartama és a visszahívhatóságuk tekintetében az ilyen független testület tagjainak a kinevezése és a megbízatásuk megszűnése ugyanolyan feltételek mellett történik, mint a bírák esetében. Legalább e független testület elnökének ugyanolyan jogi és szakképesítéssel kell rendelkeznie, mint a bírói testület tagjainak. A független testület a határozatait kontradiktórius eljárásban hozza meg, és e határozatok végrehajtása az egyes tagállamok által meghatározott módon kötelező.
3. cikk
(1) A Bizottság alkalmazhatja az e cikkben meghatározott eljárást, amennyiben a szerződés megkötését megelőzően megállapítja, hogy a közbeszerzésre vonatkozó közösségi rendelkezéseket egyértelműen és nyilvánvalóan megsértették egy, a 71/305/EGK és 77/62/EGK irányelv hatálya alá tartozó szerződés-odaítélési eljárás során.
(2) A Bizottság értesíti az érintett tagállamot és ajánlatkérőt azokról az okokról, amelyek alapján azt a következtetést vonta le, hogy egyértelmű és nyilvánvaló jogsértés történt, és kéri a jogsértés orvosolását.
(3) A második bekezdésben említett értesítés kézhezvételétől számított 21 napon belül az érintett tagállam közli a Bizottsággal:
a) annak megerősítését, hogy a jogsértést orvosolták; vagy
b) egy indokolt előterjesztést arra vonatkozóan, hogy miért nem történt meg a jogsértés orvosolása; vagy
c) egy olyan értesítést, amely szerint a szerződés-odaítélési eljárást az ajánlatkérő a saját kezdeményezésére vagy a 2. cikk (1) bekezdésének a) pontjában meghatározott hatáskörök gyakorlása körében felfüggesztette.
(4) A (3) bekezdés b) pontja szerinti indokolt előterjesztés többek között arra is támaszkodhat, hogy az állítólagos jogsértés már egy igazságszolgáltatási jogorvoslati eljárás vagy egy, a 2. cikk (8) bekezdésében említett jogorvoslat tárgyát képezi. Ilyen esetben a tagállam tájékoztatja a Bizottságot az ilyen eljárás eredményéről, amint az ismertté válik.
(5) Olyan esetben, amikor értesítést küldtek arról, hogy egy szerződés-odaítélési eljárást a (3) bekezdés c) pontja szerint felfüggesztettek, az érintett tagállam értesíti a Bizottságot a felfüggesztés megszüntetésének időpontjáról vagy arról az időpontról, amikor teljes egészében vagy részben ugyanarra a tárgyra vonatkozó újabb szerződés-odaítélési eljárás kezdődött meg. Ebben az új értesítésben meg kell erősíteni, hogy az állítólagos jogsértést orvosolták, vagy az értesítésnek tartalmaznia kell egy indoklással ellátott előterjesztést arról, hogy miért nem történt meg a jogsértés orvoslása.
4. cikk
(2) Minden év március 1-jét megelőzően a tagállamok tájékoztatják a Bizottságot nemzeti jogorvoslati eljárásaik előző évi működéséről. A tájékoztatás jellegét a Bizottság határozza meg a Közbeszerzési Szerződések Tanácsadó Bizottságával való egyeztetés alapján.
5. cikk
A tagállamok 1991. december 21-e előtt hatályba léptetik azokat az intézkedéseket, amelyek szükségesek ahhoz, hogy ennek az irányelvnek megfeleljenek. A tagállamok közlik a Bizottsággal nemzeti joguknak azokat a főbb törvényi, rendeleti és közigazgatási rendelkezéseit, amelyeket az ezen irányelv által szabályozott területen fogadnak el.
6. cikk
Ennek az irányelvnek a tagállamok a címzettjei.
tekintettel a legutóbb a 20/89/EGK rendelettel [1] módosított, a vám- és statisztikai nómenklatúráról, valamint a közös vámtarifáról szóló 2658/87/EGK tanácsi rendeletre [2] és különösen annak 9. cikkére,
mivel az említett rendelethez mellékelt Kombinált Nómenklatúra egységes alkalmazásának érdekében az e rendelet mellékletében említett árucikkek besorolására vonatkozóan intézkedéseket kell elfogadni;
mivel a 2658/87/EGK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, vagy azt további albontással egészíti ki, és amelyet különös közösségi rendelkezések határoznak meg az áruforgalommal kapcsolatos tarifális és egyéb intézkedések alkalmazása céljából;
mivel az említett általános szabályok értelmében az e rendelethez mellékelt táblázat 1. oszlopában megnevezett árucikkeket a 3. oszlopban kifejtett indokok alapján a 2. oszlopban feltüntetett megfelelő KN-kódok szerint kell besorolni;
mivel a Nómenklatúra Bizottság az elnöke által kitűzött határidőn belül nem nyilvánított véleményt,
ELFOGADTA EZT A RENDELETET:
1. cikk
A mellékelt táblázat 1. oszlopában megnevezett árucikkek Kombinált Nómenklatúrán belüli besorolása az említett táblázat 2. oszlopában feltüntetett megfelelő KN-kódok szerint történik.
2. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
tekintettel a legutóbb a 20/89/EGK [1] rendelettel módosított, a vám- és statisztikai nómenklatúráról, valamint a közös vámtarifáról szóló 1987. július 23-i 2658/87/EGK [2] tanácsi rendeletre és különösen annak 9. cikkére,
mivel a 2658/87/EGK rendelethez mellékelt Kombinált Nómenklatúra egységes alkalmazásának biztosítása érdekében a többek között a 6101, 6102, 6201 és 6202 KN-kód alá tartozó anorákok (beleértve a sízubbonyt is), viharkabátok, széldzsekik és hasonló árucikkek tarifális besorolása céljából meg kell határozni az említett ruhadarabok egyes jellemzőit;
mivel ezek az árucikkek az általában egyéb ruházat felett viselt ruhadarabok kategóriájába tartoznak, és védelmet biztosítanak az időjárás ellen;
mivel az ujjatlan vagy rövid ujjú ruhadarabok nem biztosítják ezt a védelmet; ezért meg kell határozni, hogy a fent említett anorákoknak, viharkabátoknak és hasonló árucikkeknek hosszú ujjúaknak kell lenniük;
mivel a Nómenklatúra Bizottság az elnöke által megállapított határidőn belül nem nyilvánított véleményt,
ELFOGADTA EZT A RENDELETET:
1. cikk
Kizárólag a hosszú ujjú ruhadarabokat lehet a 6101, 6102, 6201 és a 6202 KN-kód alá tartozó anorákként (beleértve a sízubbonyt is), viharkabátként, széldzsekiként és hasonló árucikként besorolni.
2. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
AZ EURÓPAI KÖZÖSSÉGEK TANÁCSA
tekintettel az Európai Atomenergia-közösséget létrehozó szerződésre, és különösen annak 31. cikkére,
tekintettel a Bizottság javaslatára, amelyet a Tudományos és Műszaki Bizottság által kijelölt szakértői csoport véleményének megismerése után dolgozott ki [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a 3954/87/Euratom rendelet [4] melléklete tartalmazza az élelmiszerekre és takarmányokra vonatkozó megengedett legmagasabb szennyeződési határértékeket;
mivel azonban néhány esetben a legmagasabb szennyezetségi határértékek a Tanácsnak – főleg tudományos szakértők által elvégzendő vizsgálatokat követően – később meghozandó döntéséig nem kerültek megállapításra;
mivel a Bizottság 1987. június 14-én, illetve december 9-én egy-egy közleményt terjesztett a Tanács elé, amelyek célja a fent említett rendelet mellékletének kiegészítése és amelyek megállapítására a Szerződés 31. cikkében említett szakértői csoporttal folytatott konzultációt követően került sor;
mivel az említett rendelet mellékletét ezért ki kell egészíteni;
mivel az említett mellékletet néhány egyéb ponton ki kell egészíteni a szakterületen végzett legújabb tudományos vizsgálatok figyelembevételével;
mivel ezért ajánlatosnak tűnik az említett mellékleten belül egyetlen táblázatba összevonni a megengedett legmagasabb határértékeket és a többi adatot;
mivel ugyancsak ajánlatosnak tűnik – a még elvégzendő vizsgálatok során – előírni, hogy a 3954/87/Euratom rendelet 7. cikkében előírt eljárás vonatkozzék a takarmányok esetében megengedett legmagasabb határértékek rögzítésére is; mivel azt a rendeletet ennek megfelelően ki kell egészíteni,
ELFOGADTA EZT A RENDELETET:
1. cikk
A 3954/87/Euratom rendelet melléklete helyébe e rendelet melléklete lép.
2. cikk
A 3954/87/Euratom rendelet 7. cikkének helyébe a következő szöveg lép:
"7. cikk
E rendelet végrehajtási szabályai, a kisebb mennyiségben fogyasztott élelmiszerek listája a rájuk vonatkozó legmagasabb határértékekkel együtt, továbbá a takarmányokra vonatkozó legmagasabb határértékek a 804/68/EGK rendelet 30. cikkében megállapított eljárásnak megfelelően kerülnek elfogadásra, ami megfelelően érvényesül. E célból létrejön egy ad hoc bizottság."
3. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
tekintettel az Európai Gazdasági Közösséget létrehozó szerződésre,
tekintettel a legutóbb a 88/657/EGK irányelvvel [1] módosított, a friss hús Közösségen belüli kereskedelmét érintő egészségügyi kérdésekről szóló, 1964. június 26-i 64/433/EGK tanácsi irányelvre [2] és különösen annak 13. cikkére,
mivel a 64/433/EGK irányelv 13. cikkével összhangban a 16. cikk szerinti eljárásnak megfelelően kérelemre bármelyik hasonló garanciákat nyújtó tagállam számára eltérések engedélyezhetők az I. melléklet 45. bekezdésének c) pontjától; mivel ezen eltérések célja olyan egészségügyi feltételek rögzítése, amelyek legalább egyenértékűek az említett mellékletben foglaltakkal;
mivel a spanyol hatóságok 1989. szeptember 26-án kelt levelükben kérelmet nyújtottak be a Bizottsághoz a 64/433/EGK irányelv I. melléklete 45. bekezdésének c) pontjától való eltérés engedélyezése iránt a friss marha-, juh- és sertéshús darabolására vonatkozóan; mivel ez a kérelem egészségügyi feltételekre vonatkozó javaslatot is tartalmaz; mivel szükséges, hogy a friss hús darabolására vonatkozó, az eltérés iránti kérelemben alternatívaként rögzített egészségügyi feltételek legalább egyenértékűek legyenek a 64/433/EGK irányelv I. melléklete 45. bekezdésének c) pontjában foglaltakkal;
Ennek a határozatnak a tagállamok a címzettjei.
tekintettel az Európai Gazdasági Közösséget létrehozó szerződésre,
tekintettel a legutóbb a 88/657/EGK irányelvvel [1] módosított, a friss hús Közösségen belüli kereskedelmét érintő egészségügyi problémákról szóló, 1964. június 26-i 64/433/EGK tanácsi irányelvére [2] és különösen annak 13. cikkére,
mivel a 64/433/EGK irányelv 13. cikke értelmében a 16. cikkben leírt eljárásnak megfelelően az I. melléklet 45. pontjának c) pontjától kérelemre bármelyik hasonló garanciákat nyújtó tagállam számára eltérések engedélyezhetők; mivel ezeknek az eltéréseknek a célja olyan egészségügyi feltételek rögzítése, amelyek legalább egyenértékűek az említett mellékletben foglaltakkal;
mivel Franciaország hatóságai egy 1989. január 18-án kelt levélben kérelmet nyújtottak be a Bizottsághoz a 64/433/EGK irányelv I. melléklete 45. pontjának c) alpontjától való eltérés engedélyezésére a friss marha-, borjú- és sertéshús darabolásával kapcsolatban; mivel e kérelem egészségügyi feltételeket javasol; mivel szükséges, hogy a friss hús darabolására vonatkozó eltérési kérelemben alternatívaként rögzített egészségügyi feltételek legalább egyenértékűek legyenek a 64/433/EGK irányelv I. melléklete 45. pontjának c) alpontjában foglaltakkal;
Ennek a határozatnak a tagállamok a címzettjei.
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel legutóbb a 3945/89/EGK rendelettel [1] módosított, a vám- és statisztikai nómenklatúráról, valamint a közös vámtarifáról szóló, 2658/87/EGK tanácsi rendeletre [2] és különösen annak 9. cikkére,
mivel az említett rendelethez mellékelt Kombinált Nómenklatúra egységes alkalmazásának biztosítása érdekében az e rendelet mellékletében említett árucikkek besorolására vonatkozóan intézkedéseket kell elfogadni;
mivel a 2658/87/EK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, illetve azt további albontással egészíti ki, továbbá amelyet különös közösségi rendelkezések határoznak meg az árukereskedelemmel kapcsolatos tarifális és egyéb intézkedések alkalmazása céljából;
mivel az említett általános szabályok értelmében az e rendelethez mellékelt táblázat 1. oszlopában megnevezett árucikkeket a 3. oszlopban feltüntetett indoklásnak megfelelően a 2. oszlopban feltüntetett KN-kódok szerint kell besorolni;
mivel a mellékelt táblázat 4. terméke tekintetében a Nómenklatúra Bizottság az elnöke által kitűzött határidőn belül nem nyilvánított véleményt;
mivel az e rendeletben előírt intézkedések összhangban vannak a Nómenklatúra Bizottságnak a mellékelt táblázat 1., 2., 3., 5. és 6. termékére vonatkozó véleményével,
ELFOGADTA EZT A RENDELETET:
1. cikk
A mellékelt táblázat 1. oszlopában megnevezett árucikkek Kombinált Nómenklatúrán belüli besorolása ezentúl az említett táblázat 2. oszlopában feltüntetett KN-kódok szerint történik.
2. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
Ausztráliának az Erwinia amylovora (Burr.) Winsl. et al. károsító szervezettől mentes területként történő elismeréséről
(91/261/EGK) AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb a 91/27/EGK bizottsági irányelvvel [1] módosított, a növények vagy növényi eredetű termékek károsító szervezeteinek a tagállamokba történő behurcolása elleni védekezési intézkedésekről szóló, 1976. december 21-i 77/93/EGK tanácsi irányelvre [2], és különösen annak III. melléklete B. részének (10) bekezdésére,
mivel a 77/93/EGK irányelv rendelkezései szerint az északi féltekéről való származás esetén április 16-tól október 31-ig, a déli féltekéről való származás esetén november 1-től április 15-ig bizonyos nemzetségekbe tartozó növényeket – a gyümölcsök és vetőmagok kivételével – nem lehet behozni az egyes tagállamokba olyan területekről vagy régiókból, amelyek nem kerültek elismerésre Erwinia amylovora (Burr.) Winsl. et alkárosító szervezettől mentes területként vagy régióként;
mivel az Ausztrália által átadott hivatalos információkból úgy tűnik, hogy a fent említett károsító szervezet nem fordul elő ebben az országban, és hogy Ausztrália régóta szigorúan tiltja az e károsító szervezetet esetleg behurcoló növények és növényi termékek behozatalát;
mivel emiatt megállapítható az, hogy nem áll fenn az említett károsító szervezet elterjedésének veszélye;
mivel e határozat nem sérti az olyan későbbi észleléseket, amelyek azt mutatják, hogy az említett károsító szervezet jelen van ebben az országban;
mivel a Bizottságnak biztosítania kell azt, hogy Ausztrália évente elérhetővé tegye az összes technikai adatot, amelyek a fent említett helyzet felméréséhez szükségesek;
mivel az e határozatban meghatározott intézkedések összhangban vannak a Növény-egészségügyi Állandó Bizottság véleményével,
ELFOGADTA EZT A HATÁROZATOT: 1. cikk
Ausztráliát az Erwinia amylovora (Burr.) Winsl. et alkárosító szervezettől mentesnek kell tekinteni. 2. cikk
Ennek a határozatnak a tagállamok a címzettjei.
az egyes veszélyes anyagok és készítmények forgalomba hozatalának és felhasználásának korlátozásaira vonatkozó tagállami törvényi, rendeleti és közigazgatási rendelkezések közelítéséről szóló 76/769/EGK irányelv kilencedik módosításáról (91/173/EGK)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100a. cikkére,
tekintettel a Bizottság javaslatára [1],
az Európai Parlamenttel együttműködve [2],
tekintettel a Gazdasági és Szociális Bizottság véleményére [3],
mivel a belső piac fokozatos kialakítása érdekében 1992. december 31-ig intézkedéseket szükséges elfogadni; mivel a belső piac egy olyan belső határok nélküli térség, amelyben biztosított az áruk, a személyek, a szolgáltatások és a tőke szabad mozgása;
mivel a pentaklór-fenol (CAS-szám 87-86-5) és annak vegyületei olyan anyagok, amelyek veszélyesek az emberre és a környezetre, és különösen a vízi környezetre; mivel ezeknek az anyagoknak a használatát szabályozni kell;
mivel egyes tagállamok által, a fent említett anyagok és az ezeket az anyagokat tartalmazó készítmények forgalomba hozatalára és használatára már előírt korlátozások közvetlenül érintik a belső piac kialakítását és működését; mivel ezért össze kell hangolni a tagállamok vonatkozó jogi rendelkezéseit, és következésképpen módosítani kell a legutóbb a 89/678/EGK irányelvvel [4] módosított, 76/769/EGK irányelv I. mellékletét [5];
mivel a Bizottság összehangolt közösségi stratégiát alakít ki a fa tartósítására használt vegyipari termékek forgalomba hozatalára és használatára vonatkozóan; mivel ez a stratégia a tagállamok által a Bizottságnak átadott információkon, különös tekintettel az emberre és a környezetre vonatkozó kockázat becslésén alapul a tagállamokban a fa tartósítása által felvetett különböző problémák egyidejű figyelembevételével;
mivel ez az irányelv nem érinti azt a hatályos közösségi szabályozást, amelynek értelmében a tagállamok szigorúbb korlátozást fogadhatnak el a kérdéses anyagok és készítmények munkahelyen történő használatára vonatkozóan,
(1991. december 16.) a belvízi áru- és személyszállításra vonatkozó nemzeti hajóvezetői bizonyítványok kölcsönös elismeréséről (91/672/EGK)
tekintettel a Bizottság javaslatára [1],
1. cikk
Ennek az irányelvnek az alkalmazásában a belvízi áru- és személyszállításra vonatkozó nemzeti hajóvezetői bizonyítványokat az I. mellékletben említettek alapján az alábbiak szerint csoportosítjuk:
2. cikk
A 3. cikk (5) bekezdésében foglalt rendelkezések értelmében a hajóvezetők részére a felülvizsgált rajnai hajózási egyezménnyel összhangban kiadott rajnai hajózási engedély érvényes a Közösség minden vízi útjára.
3. cikk
(1) Azokat a hajóvezetői bizonyítványokat, amelyek érvényben vannak és az I. melléklet A. csoportjában fel vannak sorolva, minden tagállam érvényesnek ismeri el a II. mellékletben felsorolt tengeri jellegű vízi utakon való hajózásra úgy, mintha maga állította volna ki az érintett bizonyítványt.
(2) A tagállamok kölcsönösen elismerik az I. melléklet B. csoportjában felsorolt és érvényes hajóvezetői bizonyítványokat a saját belvizeiken való hajózás céljára, mintha a bizonyítványokat saját maguk állították volna ki, eltekintve azoktól, amelyekhez a rajnai hajózási engedély szükséges, vagy amelyek fel vannak sorolva a II. mellékletben.
(3) Az I. melléklet A. csoportjában, illetve B. csoportjában felsorolt hajóvezetői bizonyítványnak egy tagállam által történő elismerése függővé tehető az ugyanarra a csoportra a kérdéses tagállamban megállapított minimális életkori feltételektől.
(4) A hajóvezetői bizonyítvány elismerése egy tagállam által olyan hajókategóriákra korlátozható, amelyekre a bizonyítvány a kibocsátó tagállamban érvényes.
A tagállamok ezen ismeretek meglétének bizonyítékaként elismerik az ADNR 10170 rendelkezésével összhangban kiadott bizonyítványt.
4. cikk
Szükség esetén a Bizottság a 7. cikkben részletezett eljárásnak megfelelően megteszi az indokolt lépéseket az I. mellékletben jelölt bizonyítványok listájának kiigazítására.
5. cikk
A Tanács a legkésőbb 1993. december 31-ig benyújtandó bizottsági javaslat alapján legkésőbb 1994. december 31-ig minősített többséggel határoz a belvízi áru- és személyszállításra szolgáló hajók vezetésére vonatkozó közös rendelkezésekről.
6. cikk
7. cikk
(1) A 4. cikk alkalmazásában a Bizottságot egy bizottság segíti, amely a tagállamok képviselőiből áll és elnöke a Bizottság képviselője.
(2) A Bizottság képviselője benyújtja a bizottságnak az I. melléklet módosításának tervezetét. A bizottság olyan határidőn belül véleményezi a tervezetet, amelyet az elnök határoz meg az ügy sürgősségétől függően. Az olyan ügyekben, amelyeket a Bizottság javaslata alapján a Tanácsnak kell elfogadnia, a véleményt többségi szavazással kell meghozni a Szerződés 148. cikkének (2) bekezdésében megállapítottak szerint. A Bizottságon belül a tagállamok képviselőinek szavazatait az említett cikkben meghatározott módon kell súlyozni. Az elnök nem szavaz.
A Bizottság akkor fogadja el az I. melléklet módosítását, ha az összhangban van a bizottság véleményével.
Ha az előirányzott módosítás nincs összhangban a bizottság véleményével, vagy vélemény hiányában, a Bizottság haladék nélkül benyújtja a Tanácsnak javaslatát a megteendő intézkedésekre vonatkozóan. A Tanács minősített többséggel határoz.
Ha a Tanácshoz történő benyújtástól számított három hónapon belül a Tanács nem határozott, a Bizottság a javasolt módosítást elfogadja.
8. cikk
Ennek az irányelvnek a tagállamok a címzettjei.
A Bizottság 147/91/EGK rendelete (1991. január 22.) a mezőgazdasági termékek intervenciós raktározása során bekövetkező mennyiségi veszteségekkel kapcsolatos tűréshatár meghatározásáról és rögzítéséről
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel az intervenciós raktározás formájában megvalósított intervenciós intézkedéseknek az Európai Mezőgazdasági Orientációs és Garanciaalap Garanciarészlege által történő finanszírozására vonatkozó éves beszámolókban figyelembe veendő tényezők megállapításáról szóló, 1990. november 27-i 3492/90/EGK tanácsi rendeletre [1] és különösen annak 4. cikkére,
mivel az intervenciós raktározásban lévő mezőgazdasági termékek megóvása érdekében meg kell határozni a 3492/90/EGK rendelet 4. cikkében előírt tűréshatárt, valamint meg kell állapítani a tárolás pénzügyi következményeinek meghatározására alkalmazott számítási módszert;
mivel ez a tűréshatár az intervenció alatt álló mezőgazdasági termékek rendes tárolásából vagy feldolgozásából eredő szokásos mennyiségi veszteségre vonatkozik, a termékek megfelelő állagmegóvásával szemben támasztott követelmények betartása mellett;
mivel ezt a tűréshatárt minden egyes érintett termék esetében egyszerű módszert alkalmazva és az utóbbi évek során történő tárolás alatt bekövetkezett azonosíthatatlan mennyiségi veszteségeket figyelembe véve kell meghatározni; mivel a határértéket ezért a tárolt teljes mennyiség százalékarányában kell megszabni;
mivel bizonyos, a felvásárlás és a raktározás között feldolgozásra kerülő termékek esetében egyedi tűréshatárokat kell meghatározni a feldolgozás során bekövetkező veszteségekre;
mivel hosszú ideje nem került sor sertéshús raktározására, és ezt a határértéket csak később kell meghatározni, amikor a raktározási tevékenység ismét elkezdődik;
mivel meg kell határozni azt az időpontot, amikor az EMOGA Garanciarészlegének figyelembe kell vennie a tűréshatárok alkalmazásának pénzügyi hatásait;
mivel egyes mezőgazdasági termékek esetében alapvetően megváltozott a tárolás során szokásosan megengedett veszteség százalékarányának számítási módszere; mivel ezeket a százalékarányokat a tapasztalatok ismeretében felül kell vizsgálni;
mivel a tűréshatárokat rendeletileg írják elő az egyes ágazatokra vonatkozóan; mivel a jogrendszer egyszerűsítése érdekében egyetlen rendeletben kell azokat előírni;
mivel az e rendeletben előírt intézkedések összhangban vannak az EMOGA-bizottság véleményével,
ELFOGADTA EZT A RENDELETET: 1. cikk
(1) Az elfogadott szabályokkal összhangban végzett rendes tárolási tevékenységből eredő mennyiségi veszteségekre tűréshatár kerül meghatározásra minden egyes intervenciós raktározási intézkedéssel érintett mezőgazdasági termék esetében.
(2) A tűréshatár a szóban forgó pénzügyi év során raktározás alá kerülő és átvett mennyiségek, valamint az ugyanazon év elején raktározás alatt lévő mennyiségek csomagolás nélküli, tényleges súlyának százalékában kerül rögzítésre. A számítás az egyes termékekre vonatkozóan az intervenciós ügynökség által raktározott teljes mennyiségek alapulvételével történik.
A felvásárlás és a kitárolás idején fennálló tényleges súly kiszámítása úgy történik, hogy a felvásárlási feltételekben előírtak szerint a megállapított súlyból kivonják a normál göngyölegsúlyt, illetve annak hiányában az ügynökség által alkalmazott átlagos göngyölegsúlyt.
(2) A feldolgozás során megengedett veszteség százalékarányának rögzítése a következő:
-marhahús csontozása 32 %
-leveles dohány feldolgozása 19 %.
(1991. április 22.) a hasított kifejlett marhák közösségi osztályozási rendszerének meghatározásáról szóló 1208/81/EGK rendelet módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre,
tekintettel az 1980/81-es piaci évre a kifejlett szarvasmarhák irányárának és intervenciós árának meghatározásáról, valamint a kifejlett marhák közösségi osztályozási rendszerének bevezetéséről szóló, 1980. június 5-i 1358/80/EGK tanácsi rendeletre [1] és különösen annak 4. cikke (1) bekezdésére,
tekintettel a Bizottság javaslatára,
mivel az 1208/81/EGK rendelet [2] megállapította a kifejlett hasított szarvasmarhák közösségi osztályozási rendszerét;
mivel tekintettel a szarvasmarha-tenyésztésből eredő genetikai fejlődésre a kifejlett hasított szarvasmarhák közösségi osztályozási rendszerét annak megfelelően kell módosítani, hogy az figyelembe vegye a dupla izmú állatok létezését; mivel ennek érdekében rendelkezni kell a már létező húsossági osztályok mellett egy további, szabadon választható osztály bevezetéséről,
ELFOGADTA EZT A RENDELETET: 1. cikk
Az 1208/81/EGK rendelet a következőképpen módosul:
1. A 3. cikk helyébe a következő rendelkezés lép:
"3. cikk
(1) A kifejlett hasított szarvasmarhákat az alábbi kategóriákba kell sorolni:
A. nem ivartalanított és két évesnél fiatalabb növendék bikák hasított teste;
B. egyéb nem ivartalanított hím állatok hasított teste;
C. ivartalanított hím állatok hasított teste;
D. olyan nőivarú szarvasmarhák hasított teste, amelyek már ellettek;
E. egyéb nőivarú állatok hasított teste.
A vonatkozó intervenciós szabályok sérelme nélkül a hasított testek azonosítására az A, B, C, D és E betűket 1992. január 1-jétől kell használni.
A hasított testek kategóriáinak elkülönítésére alkalmazott szempontokat a 805/68/EGK rendelet 27. cikkében szabályozott eljárás alapján kell meghatározni.
(2) A kifejlett szarvasmarhák hasított testének minősítését a következő tulajdonságok egymást követő felmérése alapján kell elvégezni:
a) húsosság;
b) faggyússág
az I., illetve a II. mellékletben meghatározottak szerint.
Az I. mellékletben S betűvel jelölt húsossági osztályt a tagállamok – a már meglévő osztályoknál jobb minőségű húsossági osztály szabadon választható bevezetése révén (dupla izmú hasított testek) – egy bizonyos termelési forma jellemzőinek, illetve várt fejlődésének figyelembe vételére használhatják.
Azok a tagállamok, amelyek élni kívánnak ezzel a lehetőséggel, erről értesítik a Bizottságot és a többi tagállamot.
(3) A tagállamok jogosultak az I., illetve a II. mellékletben előirányzott minden osztályt legfeljebb három további alosztályra felosztani."
2. Az I. melléklet helyébe a mellékletben megjelenő melléklet lép. 2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba. Ez a rendelet teljes egészében kötelező és közvetlenül alkalmazandó valamennyi tagállamban.
(1991. június 19.) a szeszesitalok meghatározására, megnevezésére és kiszerelésére vonatkozó részletes végrehajtási szabályok megállapításáról szóló 1014/90/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a szeszesitalok meghatározására, megnevezésére és kiszerelésére vonatkozó általános szabályok megállapításáról szóló, 1989. május 29-i 1576/89/EGK tanácsi rendeletre [1] és különösen annak 6. cikke (3) bekezdésére,
mivel az 1014/90/EGK bizottsági rendelet [2] megállapította a kezdeti részletes szabályokat; mivel ezeket ki kell egészíteni;
mivel az 1576/89/EGK rendelet hatálybalépésekor a meglévő, régóta alkalmazott gyakorlatok figyelembevételének érdekében megengedhető, hogy egyes likőrök összetett nevei továbbra is megmaradjanak, még abban az esetben is, ha az alkoholt nem, vagy nem kizárólag a megjelölt szeszesitalból nyerik; mivel fontos, hogy e likőrök megnevezési feltételeit meghatározzák annak érdekében, hogy az 1576/89/EGK rendelet 1. cikkének (4) bekezdésében meghatározott szeszesitalokkal való összetévesztés kockázatát elkerüljék;
mivel az e rendeletben előírt intézkedések összhangban vannak a Szeszesitalok Végrehajtási Bizottság véleményével,
"7b. cikk
(1) Az 1576/89/EGK rendelet 6. cikke (1) bekezdésének második francia bekezdése szerint tilos egy általános megjelölés használata a szeszesital kiszerelésén lévő összetett kifejezés részeként, kivéve, ha az italban lévő alkohol kizárólag az említett szeszesitalból származik.
(2) Azonban az e rendelet hatálybalépésekor fennálló helyzettel összhangban csak a következő összetett szavak használhatók a Közösségben készült likőrök kiszerelésén:
solbaerrom, vagy más néven, feketeribizke rum.
(3) A (2) bekezdésben megnevezett likőrök címkézése és kiszerelése tekintetében, az összetett kifejezést a címkén egy sorban, ugyanolyan betűtípussal és színnel kell feltüntetni, továbbá a "likőr" szó közvetlenül mögötte, nem kisebb betűnagysággal szerepel.
2. cikk Ez a rendelet az Európai Közösségek Hivatalos Lapjában való kihirdetését követő harmadik napon lép hatályba. Ez a rendelet teljes egészében kötelező és közvetlenül alkalmazandó valamennyi tagállamban.
(1991. október 11.) a baromfira vonatkozó egyes forgalmazási előírásokról szóló 1906/90/EGK rendelet végrehajtása részletes szabályainak bevezetéséről szóló 1538/91/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a baromfira vonatkozó egyes forgalmazási előírásokról szóló, 1990. június 26-i 1906/90/EGK tanácsi rendeletre [1] és különösen annak 9. cikkére,
mivel a 1538/91/EGK bizottsági rendelet [2] 8. cikke meghatározza a fagyasztott vagy gyorsfagyasztott baromfihús súly szerinti kategorizálásának részletes szabályait; mivel e rendelkezések azonnali alkalmazása gátolta a harmadik országokból érkező, a fenti rendelet hatálybalépése előtt csomagolt baromfihús behozatalát; mivel emiatt a 8. cikk alkalmazását el kell halasztani 1992. március 1-jéig;
mivel az elnök által megadott határidőn belül a Baromfihús- és Tojáspiaci Irányítóbizottság nem nyújtotta be véleményét,
ELFOGADTA EZT A RENDELETET:
Ez a rendelet 1991. június 20-án lép hatályba.
1991. december 31-ig a piaci szereplők az e rendeletben említett termékeket csomagolhatják olyan csomagolóanyagba, amelyen az e rendelet hatálybalépése előtt alkalmazott közösségi vagy nemzeti jogszabályok által megkövetelt jelölések fel vannak tüntetve. Ezeket a termékeket 1992. december 31-ig lehet forgalomba hozni."
az állat-egészségügyi behozatali eljárások számítógépesítéséről (Shift program), és a 90/675/EGK, 91/496/EGK, 91/628/EGK irányelv, illetve a 90/424/EGK határozat módosításáról, továbbá a 88/192/EGK határozat hatályon kívül helyezéséről
(92/438/EGK) AZ EURÓPAI KÖZÖSSÉGEK TANÁCSA,
tekintettel az Európai Közösséget létrehozó szerződésre és különösen annak 43. cikkére,
tekintettel a Bizottság javaslatára,
tekintettel az Európai Parlament véleményére [1],
mivel az állategészségügy területén történő harmonizáció kedvező alakulásának fényében helyénvaló az állat-egészségügyi behozatali eljárások számítógépesítésére vonatkozó új rendelkezések bevezetése, és a 88/192/EGK határozat hatályon kívül helyezése;
mivel ezen új rendelkezéseknek a közegészségügy és az állatok egészségének védelmét kell szolgálniuk, miközben lehetővé kell tenniük az állatok és állati termékek belső piacának megvalósítását;
mivel ezen új rendelkezések annál is inkább szükségesek, tekintve hogy a belső határokon az ellenőrzés meg fog szűnni;
mivel az állat-egészségügyi behozatali eljárások számítógépesítésének hatékony utat kell biztosítania egy állat-egészségügyi határállomáson egy szállítmányt visszautasító hatósági állatorvos számára a lényeges adatok továbbítására, valamint az állatok és állati termékek behozatali követelményei és behozatala részletes adatbázisának felépítéséhez;
mivel ennek megfelelően módosítani kell a 90/675/EGK, a 91/496/EGK és a 91/628/EGK irányelvet;
mivel az állat-egészségügyi kiadásokról szóló, 1990. június 26-i 90/424/EGK tanácsi határozatnak [6] megfelelően rendelkezéseket kell hozni az állat-egészségügyi behozatali eljárások számítógépesítésére vonatkozó új rendelkezések végrehajtásával kapcsolatban a Közösség pénzügyi hozzájárulásáról;
mivel a Bizottságot meg kell bízni a szükséges végrehajtási szabályok elfogadásának feladatával,
ELFOGADTA EZT A HATÁROZATOT:
- a lényeges információ átadására vonatkozó eljárás, amikor egy hatósági állatorvos a határállomáson átirányít egy szállítmányt,
- a Közösség állatokra és termékekre vonatkozó behozatali követelményeit tartalmazó adatbázisok szervezése és működtetése,
- a Közösségbe behozott állatokra és termékekre vonatkozó adatbázis szervezése és működtetése.
(2) Az (1) bekezdés szerinti számítógépesítésnek meg kell felelnie a jelenlegi nemzetközi követelményeknek.
2. cikk
E határozat alkalmazásában a 90/675/EGK, a 91/496/EGK valamint a 91/628/EGK irányelv meghatározásait kell szükség szerint alkalmazni.
3. cikk
(1) Az 1. cikk (1) bekezdésének első francia bekezdésében említett információs eljárásnak ki kell terjednie az állat-egészségügyi határállomásokra, a tagállamok központi hatóságaira, valamint a Bizottságra.
(2) Az 1. cikk (1) bekezdésének első francia bekezdésében említett információs eljárás az I. mellékletben meghatározott módon működik.
4. cikk
(1) Az 1. cikk második francia bekezdésében említett adatbázisok részletesen tartalmaznak minden, az állatok és termékek Közösségbe történő behozatalára vonatkozó követelményt, különösen az engedéllyel rendelkező harmadik országok jegyzékére, az engedélyezett létesítményekre, az elfogadott védőintézkedésekre és az engedélyezett bizonyítványmintákra vonatkozó információkat.
(2) Az 1. cikk (1) bekezdésének második francia bekezdésében említett adatbázisok szervezése és működtetése a II. mellékletben meghatározott módon történik.
5. cikk
(1) Az 1. cikk (1) bekezdésének harmadik francia bekezdésében említett adatbázisok tartalmaznak minden információt a Közösség területére behozott minden állat vagy termék szállítmányról, különösen az állatok 91/628/EGK irányelv III. fejezetében meghatározott szállítási feltételeire, valamint a 90/675/EGK és 91/496/EGK irányelv szerint elvégzett ellenőrzések eredményeire vonatkozó információkat.
(2) Az 1. cikk harmadik francia bekezdésében említett adatbázisok szervezése és működtetése a III. mellékletben meghatározott módon történik.
6. cikk
Az e határozat céljaira az állat-egészségügyi határállomásokon használt berendezések megegyezhetnek az állat-egészségügyi hatóságokat összekötő számítógépes hálózatról (Animo) szóló, 1991. július 19-i 91/398/EGK bizottsági határozat [7] 2. cikkének (2) bekezdésében meghatározott berendezésekkel.
7. cikk
A 88/192/EGK határozat hatályát veszti.
8. cikk
A 90/675/EGK irányelv a következőképpen módosul:
1. a 4. cikk (1) bekezdése a következő francia bekezdéssel egészül ki:
2. a 8. cikk (2) bekezdése a következő szöveggel egészül ki:
"d) lekérdezi a 92/438/EGK határozat 1. cikkének második francia bekezdése szerinti adatbázisokban.";
3. a 9. cikk (2) bekezdésének iii. pontja a következő mondattal egészül ki:
"A hatósági állatorvos biztosítja a 92/438/EGK határozat 1. cikkének harmadik francia bekezdése szerinti adatbázisok minden frissítésének elvégzését.";
4. a 11. cikk (4) bekezdése b) pontjának első francia bekezdése helyébe a következő szöveg lép:
"– az állat-egészségügyi hatóságokat összekötő számítógépes hálózat (Animo) segítségével a rendeltetési hely állat-egészségügyi állomása hatósági állatorvosának jelzi a termékek áthaladását és beérkezésük várható idejét,";
5. a 11. cikk (4) bekezdésének b) pontja a következő mondattal egészül ki:
"Ilyen esetekben tájékoztatni kell az illetékes hatóságot az állat-egészségügyi hatóságokat összekötő számítógépes hálózaton (Animo) keresztül.";
6. a 16. cikk (1) bekezdése a) pontjának első francia bekezdése helyébe a következő szöveg lép:
"– megindítja a 92/438/EGK határozat 1. cikkének első francia bekezdése szerinti információs eljárást,";
7. a 16. cikk (1) bekezdése a) pontjának harmadik francia bekezdését el kell hagyni;
8. a 16. cikk (5) bekezdése helyébe a következő szöveg lép:
"(5) A 92/438/EGK határozat rendelkezéseit kell alkalmazni."
9. cikk
A 91/496/EGK irányelv a következőképpen módosul:
1. a 4. cikk (1) bekezdése a következő francia bekezdéssel egészül ki:
"Az ellenőrzést a 92/438/EGK határozat 1. cikkének második francia bekezdése szerinti adatbázis lekérdezése után kell elvégezni.";
3. a 6. cikk (2) bekezdése a következő szöveggel egészül ki:
"A hatósági állatorvos biztosítja a 92/438/EGK határozat 1. cikkének harmadik francia bekezdése szerinti adatbázisok minden frissítésének elvégzését.";
4. a 9. cikk (1) bekezdésének d) pontjában a "12. cikk (4) bekezdésének második albekezdésében említett" szöveg helyébe a "a 90/425/EGK irányelv 20. cikkében említett" szöveg lép;
5. a 12. cikk (1) bekezdése c) pontjának első francia bekezdése helyébe a következő szöveg lép:
"– megindítja a 92/438/EGK határozat 1. cikkének első francia bekezdésében meghatározott információs eljárást";
6. a 12. cikk (1) bekezdése c) pontjának harmadik francia bekezdését el kell hagyni;
7. a 12. cikk (4) bekezdésének helyébe a következő szöveg lép:
"(4) A 92/438/EGK határozat rendelkezéseit kell alkalmazni.";
8. a 30. cikk (2) bekezdésének első albekezdésében a "második albekezdésében" szöveget el kell hagyni.
10. cikk
A 91/628/EGK irányelv 11. cikke a következő bekezdéssel egészül ki:
11. cikk
A 90/424/EGK határozat a következő cikkel egészül ki:
"37a. cikk
(1) A állat-egészségügyi behozatali eljárások 92/438/EGK határozat [*] HL L 243., 1992.8.25., 27. o. szerinti számítógépesítéséhez közösségi pénzügyi támogatás nyújtható.
12. cikk
E határozat alkalmazásához szükséges szabályokat, szükség szerint a 13. cikkben meghatározott eljárásnak megfelelően kell elfogadni.
13. cikk
(1) A Bizottságot a 68/361/EGK határozat [12] által felállított Állat-egészségügyi Állandó Bizottság (a továbbiakban: "a bizottság") segíti.
(2) Amennyiben az e cikkben meghatározott eljárást kell követni, az ügyeket az elnök – saját kezdeményezésére, vagy valamely tagállam képviselőjének kérésére – késedelem nélkül a bizottság elé terjeszti.
(3) A Bizottság képviselője tervezetet nyújt be a meghozandó intézkedésekről. A bizottság, az elnöke által az ügy sürgősségére tekintettel meghatározott határidőn belül, véleményt nyilvánít az ilyen intézkedésekről. A véleményt 54 szavazatos többséggel kell meghozni, a tagállamok szavazatait a Szerződés 148. cikkének (2) bekezdésének megfelelően kell súlyozni. Az elnök nem szavazhat.
(4) a) A Bizottság az intézkedéseket elfogadja, és azonnal végrehajtja, ha azok összhangban vannak a bizottság véleményével.
b) Ha az intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről késedelem nélkül javaslatot terjeszt a Tanács elé. A Tanács az intézkedéseket minősített többséggel fogadja el.
Ha a javaslatnak a Tanács elé terjesztésétől számított három hónapon belül a Tanács nem fogadott el semmilyen intézkedést, a javasolt intézkedéseket a Bizottság fogadja el, és azonnal alkalmazza azokat.
14. cikk
E határozat rendelkezéseit a műszaki fejlődés figyelembevétele és a szükséges fejlesztések elvégzése érdekében 1995. július 1-ig felül kell vizsgálni, különös tekintettel a legfejlettebb tagállamokban már elért eredményekre.
15. cikk
Ennek a határozatnak a tagállamok a címzettjei.
(1992. szeptember 25.) az ANIMO-központ és a tagállamok közötti együttműködés szabályainak megállapításáról (92/486/EGK)
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb a 92/60/EGK irányelvvel [1] módosított, az egyes élő állatok és állati termékek Közösségen belüli kereskedelmében a belső piac megvalósításának céljával alkalmazandó állat-egészségügyi és tenyésztéstechnikai ellenőrzésekről szóló, 1990. június 26-i 90/425/EGK tanácsi irányelvre [2], és különösen annak 20. cikkének (3) bekezdésére,
mivel a Bizottság 1991. július 19-én elfogadta a 91/398/EGK határozatot [3] az állategészségügyi hatóságokat összekötő számítógépes hálózatról (Animo) és 1992. július 2-án a 92/373/EGK határozatot [4] az Animo központ kijelöléséről;
mivel az Animo számítógépes hálózat megfelelő működésének biztosítása érdekében rendelkezést kell hozni az Animo központ és a tagállamok közötti együttműködés formájának összehangolására;
mivel az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
Minden egyes tagállam nemzeti szabályaival összhangban kijelöli a tagállamok hatóságai közötti koordinációért felelős hatóságot.
A koordináló hatóság tárgyalásokat folytat az Eurokom-mal a közös központ használatára vonatkozó szerződés tárgyában. A szerződést a nemzeti szabályokkal összhangban kell aláírni.
2. cikk
A tagállamok illetékes hatóságai biztosítják, hogy az 1. cikkben említett szerződés:
- hatálya 1995. július 1-ig tart,
- évenkénti felülvizsgálati záradékot tartalmaz,
- felmondási záradékot tartalmaz, hat hónapos felmondási idővel,
- tartalmazza az Eurokom kötelezettségvállalását, hogy biztosítja a Bizottság 91/638/EGK határozatának [5] mellékletében meghatározott műszaki követelményeket, melyek az Eurokom ajánlatában javasolt műszaki szemléleten alapulnak. Az Eurokom lehetséges kapcsolódó munkái, beleértve minden egyes tagállam esetében a rendszer bevezetésével kapcsolatos munkákat a tagállamokban és a munkálatok irányítását, külön kötelezettségvállalás tárgyát képezik,
- figyelembe veszik a következő pénzügyi szempontokat:
a) helyi egységenként évente 300 ECU a Bizottság 92/175/EGK határozatában [6] szereplő jegyzék szerint;
b) kommunikációs költségek, nemzeti központ meglététől vagy hiányától függően differenciáltan és az Eurokom által a kapott, kommunikációt biztosító legkedvezőbb áron.
3. cikk
A tagállamok vállalják, hogy a 2. cikk harmadik franciabekezdésében szereplő felmondási záradékhoz csak a 90/425/EGK irányelv 20. cikkének (3) bekezdésében szereplő eljárással összhangban meghatározandó időponttól kezdődően folyamodnak.
4. cikk
A 2. cikk ötödik francia bekezdésének a) pontjában szereplő, a hálózatban való részvételből eredő összes éves költséget, mely nem haladhatja meg az első évben meghatározott összeget, valamint ennek a tagállamok közötti megosztását 1993. július 1. előtt újból meg kell vizsgálni. Azonban az egyes tagállamokra jutó maximális ár a szerződés második és harmadik évében nem emelkedhet 10 %-nál nagyobb mértékben az első éves árhoz képest.
5. cikk
Amennyiben a rendszer bevezetése során bebizonyosodik, hogy a jelen határozat céljaival nem egyező helyzet áll elő, különösen a pénzügyi rendelkezésekkel kapcsolatban, úgy a Bizottság megteszi a szükséges lépéseket a Tanács 90/424/EGK határozatának [7] 42. cikkében szereplő eljárással összhangban.
6. cikk
Ennek a határozatnak a tagállamok a címzettjei.
az élelmiszerekben használható emulgeálószerek, stabilizátorok, sűrítőanyagok és zselésítőanyagok különleges tisztasági követelményeinek megállapításáról szóló 78/663/EGK tanácsi irányelv módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel az emberi fogyasztásra szánt élelmiszerekben felhasználásra engedélyezett élelmiszer-adalékanyagokra vonatkozó tagállami jogszabályok közelítéséről szóló, 1988. december 21-i 89/107/EGK tanácsi irányelvre [1] és különösen annak 3. cikke (3) bekezdésére,
mivel a Codex Alimentarius által elfogadott előírásokat és az új gyártási technológiákat figyelembe véve szükséges módosítani a legutóbb a 90/612/EGK bizottsági irányelvvel [2] módosított 78/663/EGK tanácsi irányelvet [3];
mivel a 89/107/EGK irányelv 6. cikkével összhangban az élelmiszerügyi tudományos bizottsággal konzultációt folytattak azokról a rendelkezésekről, amelyek hatással lehetnek a közegészségügyre;
mivel az ezen irányelvben megállapított intézkedések összhangban vannak az Élelmiszerügyi Állandó Bizottság véleményével,
ELFOGADTA EZT AZ IRÁNYELVET:
1. cikk
A 78/663/EGK irányelv melléklete az ezen irányelv mellékletében megállapítottaknak megfelelően módosul.
2. cikk
A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 1993. június 1-jéig megfeleljenek, és erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
3. cikk
Ennek az irányelvnek a tagállamok a címzettjei.
a veszélyes anyagok osztályozására, csomagolására és címkézésére vonatkozó törvényi, rendeleti és közigazgatási rendelkezések közelítéséről szóló 67/548/EGK tanácsi irányelv hetedik alkalommal történő módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésére és különösen annak 100a. cikkére,
tekintettel a Bizottság javaslatára [1],
együttműködve az Európai Parlamenttel [2],
tekintettel a Gazdasági és Szociális Bizottság véleményére [3],
mivel a tagállamoknak a veszélyes anyagok osztályozásával, csomagolásával és címkézésével, valamint az új anyagok bejelentésével kapcsolatos törvényi, rendeleti és közigazgatási rendelkezései közötti különbségek akadályozhatják a tagállamok közötti kereskedelmet, és egyenlőtlen versenyfeltételeket teremthetnek; mivel e rendelkezések közötti különbség a tagállamokban közvetlen hatással van a belső piac működésére, és nem biztosítja a közegészség- és környezetvédelem azonos szintjét;
mivel a tagállamok rendelkezéseinek közelítésére hozott intézkedések, amelyek célja a belső piac létrehozása és működtetése, egy magas védelmi szintet vesznek alapul, amennyiben azok az egészséget, a biztonságot, valamint az ember és a környezet védelmét érintik;
mivel az ember és a környezet olyan veszélyforrásokkal szembeni védelme érdekében, amelyek egy új anyag forgalomba hozatalával állhatnak elő, szükség van a megfelelő intézkedések megállapítására és különösen a legutóbb a 90/517/EGK tanácsi irányelvvel módosított [4] 67/548/EGK irányelv [5] intézkedéseinek módosítására és megerősítésére;
mivel bármely új, forgalomba hozott anyagot meghatározott információkat tartalmazó bejelentés útján be kell jelenteni az illetékes hatóságoknak; mivel amennyiben gyártónként évi egy tonna mennyiségnél kevesebb a forgalomba hozott anyag mennyisége, a bejelentési követelmények csökkenthetők; mivel azonban, amennyiben a forgalomba hozott anyag mennyisége meghalad bizonyos határértéket, további tanulmányok lefolytatásáról kell intézkedni;
mivel szükség van olyan intézkedések megállapítására, amelyek lehetővé teszik egy olyan bejelentési eljárás bevezetését, amely szerint az egyik tagállamban tett bejelentés automatikusan az egész Közösségre érvényes; mivel a Közösségen kívül gyártott anyagok esetében érdemes lenne a gyártónak a bejelentés végett a Közösségen belül egy kizárólagos képviselőt kijelölni;
mivel az emberre és a környezetre gyakorolt hatás előrejelzése érdekében bármely bejelentett új anyag esetében ajánlatos a kockázatértékelés, és mivel meg kell állapítani a kockázatértékelés egységes elveit;
mivel fontos továbbá a forgalomba hozott új anyagok fejlődésének és felhasználásának szigorú nyomon követése, és mivel ezért szükséges egy olyan rendszer létesítése, amely biztosítja valamennyi új anyag listába foglalását;
mivel a Bizottság a 67/548/EGK irányelv 13. cikke (1) bekezdésének [6] alapján és a Bizottság 81/437/EGK határozatában megállapított útmutatásokkal összhangban egy anyagjegyzéket alakított ki a Közösség piacán az 1981. szeptember 18-i állapotot figyelembe véve forgalomban lévő anyagokról (EINECS); mivel a jegyzéket közzétették az Európai Közösségek Hivatalos Lapjában [7];
mivel célszerű a kísérleti célra használt állatok számát a lehető legkevesebbre csökkenteni, összhangban a kísérleti és egyéb tudományos célokra felhasznált állatok védelmére vonatkozó tagállami törvényi, rendeleti és közigazgatási rendelkezések közelítéséről szóló, 1986. november 24-i 86/609/EGK irányelvvel [8]; mivel minden megfelelő intézkedést meg kell hozni az ismételt állatkísérletek elkerülésére;
mivel a helyes laboratóriumi gyakorlat alapelveinek alkalmazására és a vegyi anyagokra való alkalmazás ellenőrzésére vonatkozó törvényi, rendeleti és közigazgatási rendelkezések közelítéséről szóló, 1986. december 18-i 87/18 EGK tanácsi irányelv [9] meghatározza a helyes laboratóriumi gyakorlat azon közösségi elveit, amelyeket a vegyianyag-kísérleteknél követni kell;
mivel a környezetvédelem, valamint a biztonságos és egészséges munkavégzés elősegítése érdekében kívánatos, hogy a veszélyes anyagokra vonatkozó biztonsági adatok a szakmai felhasználók rendelkezésére álljanak;
mivel közösségi szinten kell intézkedéseket hozni az anyagok besorolására és jelölésére, a lakosság és különösen az azokat használó munkavállalók védelme elősegítése érdekében;
mivel az ember és a környezet megfelelő szintű védelme biztosítása érdekében szükséges az olyan veszélyes anyagok csomagolásával és ideiglenes címkézésével kapcsolatos intézkedések bevezetése, amelyek nem szerepelnek a 67/548/EGK irányelv I. mellékletében; mivel ugyanezen célból szükséges a biztonsági útmutatások feltüntetésének kötelezővé tétele;
mivel a 67/548/EGK irányelv 2. cikke – általános meghatározásokat használva – az anyagokat és készítményeket mérgező, ártalmas, maró vagy irritatív hatásúként osztályozza; mivel a tapasztalat azt mutatja, hogy szükséges e besorolás pontosítása; mivel helyénvalónak tűnik megadni a besorolás pontos kritériumait; mivel ezen túlmenően az irányelv 3. cikke rendelkezik a környezeti veszélyek értékeléséről, szükségessé téve az értékelés néhány jellemzőjének és paraméterének részletezését, és egy fázisokra osztott vizsgálati program létrehozását;
mivel kívánatos egy új, közös veszélyszimbólum, a "környezetre veszélyes" feltüntetése a csomagoláson;
mivel a magán vagy üzleti titoktartással érintett bizonyos információk bizalmas jellegét meg kell őrizni;
mivel bizonyos körülmények között a tagállamoknak meg kell engedni védintézkedések megtételét;
mivel a Bizottságnak meg kell kapnia a szükséges hatáskört a 67/548/EGK irányelv valamennyi mellékletének a műszaki fejlődéshez való hozzáigazításához,
ELFOGADTA EZT AZ IRÁNYELVET:
1. cikk
A 67/548/EGK irányelv a következőképpen módosul:
a) az anyagok bejelentése;
b) a bejelentett anyagokkal kapcsolatos információcsere;
c) a bejelentett anyagok embert és környezetet érintő lehetséges kockázatának értékelése;
(2) Ezen irányelv nem vonatkozik a végfelhasználó számára készült alábbi készítményekre, mint késztermékekre:
a) a legutóbb a 87/21/EGK irányelvvel módosított [10] 65/65/EGK irányelvben megállapított [11] emberi vagy az állatgyógyászati célra használt gyógyszerek (késztermékek);
b) a legutóbb a 86/199/EGK irányelvvel módosított [12] 76/768/EGK irányelvben megállapított [13] kozmetikai termékek;
c) olyan anyagok keveréke, amelyek hulladék formájában a 75/442/EGK [14], és a 78/319/EGK [15] irányelv hatálya alá tartoznak;
d) élelmiszerek;
e) takarmányok;
f) peszticidek;
g) a 80/836/EGK irányelvben [16] meghatározott radioaktív anyagok;
h) egyéb olyan anyagok vagy készítmények, amelyekkel kapcsolatban közösségi bejelentési, vagy engedélyezési eljárás létezik, és amelyekre vonatkozó követelmények megegyeznek az ezen irányelvben megállapított követelményekkel.
Legkésőbb az ezen irányelv értesítésétől számított 12 hónap elteltével a Bizottság – a 29. cikk (4) bekezdésének a) pontjában megállapított eljárással összhangban – meghatározza a fent említett anyagok és készítmények listáját. E listát az említett eljárás szerint rendszeresen ellenőrzik, és szükség szerint felülvizsgálják.
Ezenkívül ezen irányelvet nem kell alkalmazni a következőkre:
- veszélyes anyagok szállítása vasúton, közúton, belföldi vízi úton, tengeren, vagy légi úton,
2. cikk
Meghatározások
(1) Ezen irányelv alkalmazásában:
a) "anyagok": természetes állapotban előforduló vagy ipari termelőfolyamatból származó kémiai elemek és azok vegyületei, amelyek a termék stabilizálásához szükséges adalékokat és az előállításból/gyártásból származó szennyeződéseket is tartalmazhatnak, de nem tartalmaznak olyan oldószereket, amelyek az anyag stabilitásának vagy összetételének megváltozása nélkül elkülöníthetők;
b) "készítmény": két vagy több anyagot tartalmazó keverék vagy oldat;
c) "polimer": anyag, amelynek molekulái azzal jellemezhetők, hogy egy vagy több (különböző) típusú monomer egység sorozatából állnak, a molekulák "tömeg szerinti" többségét azok alkotják, amelyek legalább három olyan monomer egységet tartalmaznak, amelyek kovalens kötéssel egy másik monomer egységhez vagy egy másik reaktánshoz kapcsolódnak, és a molekulák "tömeg szerinti" kisebbségét alkotják azok, amelyeknek azonos a molekulatömege. A rendszer molekulái molekulatömeg-eloszlással bírnak, ahol a molekulatömeg-különbségek elsődlegesen az egyes molekulákat alkotó monomer egységek eltérő számának a következményei. Ezen összefüggésben a "monomer egység" a monomerek polimerben levő reagált formáját jelenti;
d) "bejelentés": a megkövetelt tájékoztatást tartalmazó dokumentumok benyújtása egy tagállam illetékes hatóságához a következő személyek (a továbbiakban: "bejelentő") által:
- a Közösségen belül gyártott anyagok esetén a gyártó, aki az anyagot magát, vagy az azt tartalmazó készítményt forgalomba hozza,
e) "forgalomba hozatal": hozzáférhetővé tétel harmadik személy számára. Ezen irányelv alkalmazásában a Közösség vámterületére érkező importot forgalomba hozatalnak kell tekinteni;
f) "tudományos kutatás és fejlesztés": ellenőrzött feltételek között végzett tudományos kísérletezés, elemzés vagy kutatás; mely utóbbi magába foglalja mind a belső tulajdonság, a megjelenés és a hatásosság meghatározását, mind a termék kifejlesztésével kapcsolatos tudományos kutatást;
g) "eljárásorientált kutatás és fejlesztés": valamely veszélyes anyag továbbfejlesztése, amely továbbfejlesztés alatt a próbaüzemet és a próbatermelést az anyag alkalmazási területének vizsgálatára kell használni;
h) "EINECS": az 1981. szeptember 18-án az Európai Közösség piacán jelen lévő valamennyi anyagot tartalmazó Létező Kereskedelmi Anyagok Európai Jegyzéke.
(2) Ezen irányelv alkalmazásában a következők minősülnek "veszélyes"-nek:
a) robbanó anyagok és készítmények: az olyan szilárd, folyékony, képlékeny, vagy kocsonyás anyagok és készítmények, amelyek a légköri oxigénnel vagy anélkül, gyors gázfejlődéssel járó hőtermelő reakcióra képesek, és amelyek adott kísérleti körülmények között, illetőleg nyomásra vagy hőre felrobbannak;
b) oxidáló anyagok és készítmények: azon anyagok és készítmények, amelyek más, elsősorban gyúlékony anyagokkal érintkezve erősen hőtermelő reakciót fejtenek ki;
c) fokozottan tűzveszélyes anyagok és készítmények: azon folyékony anyagok és készítmények, amelyeknek lobbanás- és forráspontja rendkívül alacsony, valamint azon gázok, amelyek környezeti hőmérsékleten és nyomáson a levegővel érintkezve gyúlékonyak;
d) tűzveszélyes anyagok és készítmények:
- azon anyagok és készítmények, amelyek szobahőmérsékleten levegővel érintkezve felforrósodhatnak, majd öngyulladásra képesek, vagy
- olyan szilárd anyagok és készítmények, amelyek gyújtóforrással való rövid ideig tartó érintkezést követően könnyen meggyulladnak, és a gyújtóforrás eltávolítását követően is tovább égnek vagy bomlanak, vagy
- igen alacsony lobbanáspontú folyékony anyagok és készítmények, vagy
- olyan anyagok és készítmények, amelyek vízzel vagy nedves levegővel érintkezve veszélyes mennyiségben fokozottan tűzveszélyes gázokat képeznek;
e) kevésbé tűzveszélyes anyagok és készítmények: folyékony anyagok és készítmények, amelyek alacsony lobbanásponttal rendelkeznek;
f) nagyon mérgező anyagok és készítmények: olyan anyagok és készítmények, amelyek belélegzésük, lenyelésük vagy a bőrön át történő felszívódásuk esetén igen kis mennyiségben halált, heveny vagy krónikus egészségkárosodást okoznak;
g) mérgező anyagok és készítmények: olyan anyagok és készítmények, amelyek belélegzésük, lenyelésük vagy a bőrön át történő felszívódásuk esetén kis mennyiségben halált, heveny vagy krónikus egészségkárosodást okoznak;
h) ártalmas anyagok és készítmények: olyan anyagok és készítmények, amelyek belélegzésük, lenyelésük vagy a bőrön át történő felszívódásuk esetén halált, heveny vagy krónikus egészségkárosodást okozhatnak;
i) maró (korrozív) anyagok és készítmények: olyan anyagok és készítmények, amelyek élő szövetekkel érintkezve azok elhalását okozzák;
j) irritáló vagy izgató anyagok és készítmények: olyan nem maró anyagok és készítmények, amelyek a bőrrel vagy nyálkahártyával való pillanatszerű, hosszan tartó vagy ismételt érintkezésük esetén gyulladást okoznak;
k) túlérzékenységet okozó (allergizáló, szenzibilizáló) anyagok és készítmények: olyan anyagok és készítmények, amelyek belégzés vagy bőrön át történő felszívódásuk esetén hiperérzékenységi reakciót képesek kiváltani úgy, hogy az anyagnak vagy készítménynek való ismételt expozíció esetén jellegzetes káros hatások lépnek fel;
l) karcinogén anyagok és készítmények: olyan anyagok és készítmények, amelyek belégzéssel, szájon át vagy a bőrön keresztül a szervezetbe jutva daganatot okozhatnak vagy annak előfordulási gyakoriságát megnövelik;
m) mutagén anyagok és készítmények: olyan anyagok és készítmények, amelyek belégzéssel, szájon át vagy a bőrön keresztül a szervezetbe jutva öröklődő genetikai károsodást okozhatnak vagy megnövelik a genetikai károsodások gyakoriságát;
n) reprodukciót károsító anyagok és készítmények: olyan anyagok és készítmények, amelyek belégzéssel, szájon át vagy a bőrön keresztül a szervezetbe jutva nem öröklődő káros hatással lehetnek az utódokra, illetve a férfi vagy női szaporodási funkció vagy képesség csökkenését okozhatják, vagy növelhetik ezek előfordulását;
o) környezetre veszélyes anyagok és készítmények: olyan anyagok és készítmények, amelyek a környezetbe jutva a környezet egy vagy több elemét azonnal vagy meghatározott idő elteltével károsítják.
3. cikk
Az anyagok tulajdonságainak vizsgálata és értékelése
(1) A vegyi anyagok ezen irányelv keretén belüli vizsgálatait általános szabályként az V. mellékletben meghatározott módszerek szerint kell lefolytatni. Az anyagok fizikai-kémiai tulajdonságait az V. melléklet A. részében meghatározott módszerek alapján; mérgező hatásukat az V. melléklet B. részében, míg ökotoxikus hatásukat az V. melléklet C. részében előírt módszerek szerint kell meghatározni.
Az EINECS-ben szereplő néhány anyagnál azonban létezhetnek olyan vizsgálati adatok, amelyekhez az V. mellékletben meghatározottól eltérő módszerrel jutottak hozzá. Az ilyen adatok osztályozás és jelölés céljára való megfelelőségéről, valamint az V. melléklet szerinti új vizsgálat végrehajtásának szükségességéről esetenként kell dönteni, figyelembe véve többek között a gerinces állatokkal végzett vizsgálatok minimálisra csökkentésének szükségességét.
A laboratóriumi vizsgálatokat a 87/18/EGK irányelvben meghatározott helyes laboratóriumi gyakorlat alapelveinek, és a 86/609/EGK irányelv előírásainak megfelelően kell elvégezni.
(2) Az ember és a környezet tényleges vagy lehetséges veszélyeztetettségét 1993. április 30-a előtt, a 29. cikk (4) bekezdésének b) pontjában szabályozott eljárással összhangban megállapított alapelvek szerint kell értékelni. Ezen alapelveket rendszeresen felül kell vizsgálni, és – amennyiben szükséges – a fent említett eljárás szerint kell módosítani.
4. cikk
Osztályozás
(1) Az anyagokat tulajdonságaik alapján kell osztályozni, a 2. cikk (2) bekezdésében meghatározott kategóriáknak megfelelően. Az anyagok osztályozásánál a szennyező anyagokat akkor kell figyelembe venni, amennyiben koncentrációjuk meghaladja az e cikk (4) bekezdésében és a 88/379/EGK irányelv 3. cikkében meghatározott koncentráció határértékeket.
(2) Az anyagok és készítmények osztályozására és címkézésére vonatkozó általános alapelveket a VI. melléklet [17] kritériumai szerint kell alkalmazni, kivéve, ha egyedi irányelvek ezzel ellentétes követelményeket írnak elő a veszélyes készítményekre.
Az I. melléklet [18] tartalmazza az e cikk (1) és (2) bekezdésében leírt alapelvekkel összhangban osztályozott anyagok listáját, azok harmonizált osztályozásával és címkézésével együtt. Az anyagok I. mellékletbe történő felvételéről, harmonizált osztályozásukról és feliratozásukról a 29. cikkben megállapított eljárással összhangban kell dönteni.
5. cikk
A tagállamok kötelezettségei
(1) A 13. cikk sérelme nélkül a tagállamok meghoznak minden szükséges intézkedést annak biztosítására, hogy maguk az anyagok vagy az azokat tartalmazó készítmények csak akkor kerülhessenek forgalomba, amennyiben azokat:
- ezen irányelvnek megfelelően bejelentették valamely tagállam illetékes hatóságánál,
- a 22–25. cikknek és a VI. melléklet kritériumainak, valamint a VII. és VIII. mellékletben meghatározott vizsgálatok eredményeinek megfelelően csomagolták és címkézték, kivéve azon készítményeket, amelyekről más irányelvek rendelkeznek.
Ezenkívül, a tagállamok meghoznak minden szükséges intézkedést annak biztosítására, hogy a 27. cikkben megállapított, biztonsági adatlapokra vonatkozó rendelkezéseket betartsák.
(2) Az (1) bekezdés második francia bekezdésében említett intézkedések érvényesek mindaddig, amíg az anyag az I. melléklet listájára fel nem kerül, vagy amíg listába vételének mellőzéséről döntést nem hoznak a 29. cikkben szabályozott eljárással összhangban.
6. cikk
Kutatások lefolytatására vonatkozó kötelezettség
Az EINECS-ben szereplő, de az I. mellékletbe még fel nem vett veszélyes anyagok gyártói, forgalmazói és importőrei kötelesek nyomozást folytatni azért, hogy megszerezzék az ezen anyagok tulajdonságaival kapcsolatos lényeges és hozzáférhető adatokat. Ezen információk alapján kell az ilyen anyagokat csomagolniuk és ideiglenes címkével ellátniuk, a 22–25. cikkben megállapított szabályokkal és a VI. mellékletben szereplő kritériumokkal összhangban.
7. cikk
Teljes bejelentés
(1) Az 1. cikk (2) bekezdésének, a 8. cikk (1) bekezdésének, a 13. cikk és a 16. cikk (1) bekezdésének sérelme nélkül egy anyag bármely bejelentőjétől meg kell követelni, hogy az anyagot gyártó tagállam, a 16. cikk (1) bekezdésében említett illetékes hatóságánál, vagy – a Közösségen kívül működő gyártó esetén – azon tagállam illetékes hatóságánál, ahol a bejelentő letelepedett, olyan bejelentést tegyen, amely tartalmazza:
- a műszaki dossziét, amely az anyagnak az embert és a környezetet érintő előrelátható, akár közvetlen, akár későbbi kockázatának kiértékeléséhez szükséges tájékoztatásokat, és e célt szolgáló valamennyi rendelkezésre álló, lényeges adatot tartalmazza. Minimális követelményként a dosszié tartalmazza a VII. A. mellékletben említett kutatásokról szóló tájékoztatást és azok eredményeit, a lefolytatott kutatások és az alkalmazott módszerek részletes és teljes leírásával, vagy azok szakirodalmi fellelhetőségével együtt,
- nyilatkozatot az anyag különböző előre látható felhasználási módjainak kedvezőtlen hatásairól,
- az anyag javasolt osztályozását és jelölését, ezen irányelvvel összhangban,
- csak a veszélyes anyagok esetén, a biztonsági adatlapra tett javaslatot, a 27. cikk rendelkezése szerint,
- a Közösségen kívüli gyártó esetén, a bejelentő csatolja a 2. cikk (1) bekezdése d) pontjának második francia bekezdése szerinti gyártói nyilatkozatot – amennyiben van ilyen – arról, hogy az érintett anyag bejelentésének benyújtására ő a gyártó által kijelölt kizárólagos képviselő,
- amennyiben a bejelentő igényli, a nyilatkozatát, amelyben alapos indokok alapján kéri a bejelentés mentesítését a 15. cikk (2) bekezdésének rendelkezései alól egy meghatározott időtartamra, amely azonban egyetlen esetben sem haladja meg a bejelentés időpontjától számított 1 évet.
A fenti információkon kívül a bejelentő a kockázatok előzetes értékelését is benyújthatja a hatóságnak, amelyet a 3. cikk (2) bekezdésében megállapított irányelvek szerint végzett el.
(2) A 14. cikk sérelme nélkül egy már bejelentett anyag bármely bejelentője tájékoztatja az illetékes hatóságot:
- amennyiben a forgalomba hozott anyag mennyisége eléri a gyártónkénti 10 tonnát évente, vagy halmozott össztömege eléri a gyártónkénti 50 tonnát; ekkor az illetékes hatóság megkövetelheti a VIII. melléklet 1. szintjében megállapított további vizsgálatok/tanulmányok valamelyikének vagy mindegyikének elvégzését az általa meghatározott határidőn belül,
- amennyiben a forgalomba hozott anyag mennyisége eléri a gyártónkénti 100 tonnát évente, vagy halmozott össztömege eléri a gyártónkénti 500 tonnát; ekkor az illetékes hatóság megköveteli a VIII. melléklet 1. szakaszában megállapított további vizsgálatok/tanulmányok valamelyikének vagy mindegyikének elvégzését az általa meghatározott határidőn belül, kivéve, ha a bejelentő alaposan megindokolja, hogy egy adott vizsgálat/tanulmány nem megfelelő, vagy hogy előnyösebb lenne egy másik tudományos vizsgálat/tanulmány,
- amennyiben a forgalomba hozott anyag mennyisége eléri a gyártónkénti 1000 tonnát évente, vagy halmozott össztömege eléri a gyártónkénti 5000 tonnát, az illetékes hatóság a VIII. melléklet 2. szakasza szerint felállít egy vizsgálati/tanulmányi programot, amelyet a bejelentőnek el kell végeznie az illetékes hatóság által meghatározott határidőn belül.
(3) Amennyiben a további vizsgálatok lefolytatása akár a (2) bekezdés követelményeivel összhangban, akár önkéntesen történik, a bejelentő átadja az illetékes hatóságnak az elvégzett tanulmányok eredményeit.
8. cikk
A gyártónként évente egy tonna mennyiséget el nem érő forgalomba hozott anyagok csökkentett bejelentési követelményei
(1) Az 1. cikk (2) bekezdésének, a 13. cikk (1) bekezdésének és a 16. cikk (1) bekezdésének sérelme nélkül, bármely bejelentőtől, aki évente gyártónként egy tonna mennyiségnél kevesebbet szándékozik a Közösségben forgalomba hozni, meg kell követelni, hogy az anyagot gyártó tagállam a 16. cikk (1) bekezdésében említett illetékes hatóságánál, vagy – a Közösségen kívül működő gyártó esetén – azon tagállam illetékes hatóságánál, ahol a bejelentő letelepedett, olyan bejelentést tegyen, amely tartalmazza:
- a műszaki dossziét, amely az anyagnak az embert és a környezetet érintő előrelátható, akár közvetlen, akár későbbi kockázatának kiértékeléséhez szükséges tájékoztatásokat, és e célt szolgáló valamennyi rendelkezésre álló, lényeges adatot tartalmazza. Minimális követelményként a dosszié tartalmazza a VII. B. mellékletben említett kutatásokról szóló tájékoztatást és azok eredményeit, a lefolytatott kutatások és az alkalmazott módszerek részletes és teljes leírásával, vagy azok bibliográfiai hivatkozásával együtt, amennyiben azon tagállam, amelyben a bejelentés történt ezt így kéri,
- a 7. cikk (1) bekezdésben említett összes egyéb tájékoztatást.
(2) Amennyiben a forgalomba hozott mennyiség gyártónként évi 100 kg alatt van, a bejelentő, a 16. cikk (1) bekezdésének sérelme nélkül a fent említett bejelentés műszaki dossziéban található tájékoztatást a VII. C. mellékletben meghatározott információkra korlátozhatja.
(3) Amennyiben a bejelentő a (2) bekezdésnek megfelelően korlátozott műszaki dossziét nyújt be, úgy, mielőtt a forgalomba hozott anyag mennyisége elérné a gyártónkénti évi 100 kg-ot, vagy mielőtt a forgalomba hozott anyag halmozott össztömege elérné a gyártónkénti 500 kg-ot, a bejelentő köteles a szükséges kiegészítő tájékoztatásokat szolgáltatni az illetékes hatóságnak, a műszaki dossziénak a VII. B. mellékletben meghatározott szintre történő kiegészítése érdekében.
(4) Hasonlóképpen, amennyiben a bejelentő az (1) bekezdésnek megfelelően korlátozott műszaki dossziét nyújtott be, úgy, mielőtt a forgalomba hozott anyag mennyisége elérné a gyártónkénti évi 1 tonnát, vagy a forgalomba hozott anyag halmozott összömege a gyártónkénti 5 tonnát, a bejelentő köteles teljes bejelentést tenni a 7. cikk követelményeinek megfelelően.
(5) Az (1) és (2) bekezdésnek megfelelően bejelentett anyagokat, amilyen mértékben ésszerűen elvárható a bejelentőtől azok veszélyes tulajdonságainak ismerete, a 22–25. cikkben megállapított szabályokkal és a VI. mellékletben szereplő kritériumokkal összhangban kell csomagolni és ideiglenes címkével ellátni. Amennyiben még nem lehetséges ezeket ellátni a 23. cikkben előírt elveknek megfelelő címkével, a már lefolytatott vizsgálatokból származó jelölésen túl a címkén fel kell tüntetni a "Vigyázat! – Még nem teljesen bevizsgált anyag!" figyelmeztetést.
9. cikk
Már bejelentett anyagok (10 éves szabály)
A bejelentő nem köteles megadni a 7. és 8. cikk szerint megkövetelt információkat a VII. A., VII. B., VII. C. és VII. D. mellékletben leírt műszaki dossziékhoz, kivéve azok 1. és 2. pontját, amennyiben az adatokat eredetileg legalább 10 évvel korábban nyújtották be.
10. cikk
Bejelentett anyagok forgalomba hozatala
(1) A 7. cikk szerint bejelentett anyagokat, az illetékes hatóság bármilyen ellentétes jelzésének hiányában, legkorábban az ezen irányelv követelményeit teljesítő dokumentáció hatósági átvételétől számított 60 nap után lehet forgalomba hozni.
Amennyiben az illetékes hatóság úgy találja, hogy a dosszié nem felel meg az ezen irányelvben megadott rendelkezéseknek, és erről értesíti a bejelentőt a 16. cikk (2) bekezdésének megfelelően, az anyagot csak 60 nappal azután lehet forgalomba hozni, hogy a hatóság megkapta azon információkat, amelyek szükségesek ahhoz, hogy a bejelentést ezen irányelvvel összhangba hozzák.
(2) A 8. cikk (1) vagy (2) bekezdése alapján bejelentett anyagokat, az illetékes hatóság bármilyen ellentétes jelzésének hiányában, legkorábban az ezen irányelv követelményeit teljesítő műszaki dosszié hatósági átvételétől számított 30 nap után lehet forgalomba hozni.
Amennyiben az illetékes hatóság úgy találja, hogy a dosszié nem felel meg az ezen irányelvben megadott rendelkezéseknek, és erről értesíti a bejelentőt a 16. cikk (3) bekezdésének megfelelően, az anyagot csak 30 nappal azután lehet forgalomba hozni, hogy a hatóság megkapta azon információkat, amelyek ahhoz szükségesek, hogy a bejelentést ezen irányelvvel összhangba hozzák. Ha azonban a bejelentő megkapta a 16. cikk (3) bekezdése szerinti értesítést arról, hogy a műszaki dossziét elfogadták, az anyagot legkorábban a dossziénak az illetékes hatóság általi átvételétől számított 15 nap elteltével lehet forgalomba hozni.
11. cikk
A Közösségen kívül gyártott anyagok összmennyisége
Amennyiben a Közösségen kívül gyártott anyagok esetében az azonos gyártó által gyártott anyagra egynél több bejelentés létezik, úgy a Közösség piacán forgalomba hozott éves összmennyiséget a Bizottság és a nemzeti hatóságok a 7. cikk (1) bekezdése, a 8. cikk (1) bekezdése és a 14. cikk szerint benyújtott tájékoztatás alapján határozzák meg. A 7. cikk (2) bekezdése szerinti kiegészítő vizsgálatok elvégzésének kötelezettsége egyaránt terheli valamennyi bejelentőt.
12. cikk
Polimerek
A polimerek esetében a bejelentésekhez csatolt, és a 7. cikk (1) bekezdésében, valamint a 8. cikk (1) bekezdésében említett műszaki dossziét érintő különös rendelkezéseket a VII. mellékletben, a VII. D. melléklet formájában kell megállapítani, a 29. cikk (4) bekezdés b) pontjában említett eljárással összhangban.
13. cikk
Mentesítések
(1) A következő anyagok mentesülnek a 7., 8., 14. és 15. cikk rendelkezései alól:
- az EINECS jegyzékben szereplő anyagok,
- kizárólag állati takarmányokban használt adalékok és anyagok, a 70/524/EGK és 82/471/EGK irányelv [19] szerint,
- kizárólag élelmiszer adalékként használt anyagok, a 89/107/EGK irányelv [20] szerint, továbbá kizárólag élelmiszerekben ízesítésre használt anyagok, valamint a 88/388/EGK irányelvben tárgyalt anyagok,
- kizárólag az 1. cikk (2) bekezdésének a) pontjában meghatározott, gyógyszerkészítményekben használt hatóanyagok. Ez nem vonatkozik a kémiai intermedier termékekre,
- kizárólag olyan más termékkörben használt anyagok, amelyekre léteznek közösségi bejelentési és engedélyezési eljárások, és amelyek adatszolgáltatási követelményei megegyeznek az ezen irányelvben megfogalmazott követelményekkel. Ezen irányelv megjelenése után legkésőbb 12 hónappal a Bizottság a 29. cikk (4) bekezdésének a) pontja szerinti eljárással összhangban létrehozza az ilyen közösségi jogszabályok listáját. E listát rendszeresen felül kell vizsgálni, és szükség esetén az említett eljárásnak megfelelően módosítani kell azt.
(2) Az alábbiakban felsorolt anyagokat bejelentettnek kell tekinteni ezen irányelv értelmében, amennyiben az alábbi feltételek teljesülnek:
- polimerek, kivéve, amelyek kombinált formában 2 % vagy annál nagyobb mennyiségben az EINECS-ben nem szereplő anyagot tartalmaznak,
- gyártónként évi 10 kg-nál kisebb mennyiségben forgalmazott anyagok, feltéve, hogy a gyártó/importőr megfelel mindazon feltételeknek, amelyeket az anyag forgalmazása szerinti tagállam határozott meg. E feltételek nem léphetik túl a VII. C. melléklet 1. és 2. pontjában meghatározott információkat,
- korlátozott, és gyártónként évente 100 kg-ot meg nem haladó mennyiségben forgalmazott anyagok, amelyeket kizárólag ellenőrzött körülmények között végzett tudományos kutatási és fejlesztési célra szánnak.
Minden gyártó vagy importőr, aki e mentességgel élni kíván, az anyagról, a címkézési adatokról, a mennyiségről, valamint a vevőkről írásos nyilvántartást köteles vezetni; ezen információkat – kérésre – azon tagállam illetékes hatósága rendelkezésére bocsátja, ahol a gyártás, a behozatal vagy a tudományos kutatás és fejlesztés történik,
- eljárásorientált kutatási és fejlesztési célokra, korlátozott számú bejegyzett vevő számára, olyan mennyiségben forgalomba hozott anyagok, amely mennyiség csak az eljárásorentált kutatás és fejlesztés céljára korlátozódik. Ezen anyagok egyéves időszakra élveznek mentességet, feltéve, hogy a gyártó vagy az importőr közli azonosító, címkézési adataikat, mennyiségüket, a mennyiség indoklását, a vásárlók listáját, valamint a kutatási és fejlesztési programot azon tagállamok illetékes hatóságával, ahol a gyártás, a behozatal, valamint az eljárás-orientált kutatás és fejlesztés történik, valamint megfelel mindazon feltételeknek, amelyeket e hatóságok vagy a tagállamok az ilyen kutatásra és fejlesztésre előírnak. A tagállamok által meghatározott feltételek csak olyan információkra terjedhetnek ki, amelyek nem lépik túl a 8. cikkben megadott információk terjedelmét. Egy év elteltével ezen anyagok rendes bejelentési kötelezettség alá kerülnek. A gyártó vagy az importőr garantálja, hogy az anyagot vagy az anyagot tartalmazó készítményt csak a vásárló alkalmazottai kezelik ellenőrzött körülmények között, és az anyag sem önmagában, sem készítmény formájában nem hozzáférhető a lakosság számára. Ezen túlmenően, amennyiben az illetékes hatóság úgy ítéli meg, hogy az emberre és a környezetre nézve elfogadhatatlan kockázat állhat fenn, a fenti korlátozást bármilyen olyan termékre kiterjesztheti, amely az új anyagot tartalmazza és amelynek előállítása az eljárásorientált kutatás és fejlesztés keretében történik.
A fent említett egyéves mentességi időszak, kivételes körülmények között, meghosszabbítható további egy évre, amennyiben a bejelentő az illetékes hatóság számára meggyőző módon tudja bizonyítani e hosszabbítás indokoltságát.
(3) A (2) bekezdésben említett anyagok csomagolását és ideiglenes címkézését a gyártónak vagy képviselőjének a 22–25. cikkekben megállapított szabályokkal és a VI. melléklet kritériumaival összhangban kell elvégezni, amilyen mértékben elvárható a gyártótól azok veszélyes tulajdonságainak ismerete.
Amennyiben nem lehetséges az anyagok teljes és a 23. cikkben megállapított elvek szerinti címkézése, mivel a VII. A. mellékletben előírt vizsgálatok eredményei teljességben nem állnak rendelkezésre, a már lefolytatott vizsgálatokból származó jelölésen túl a címkén fel kell tüntetni a "Vigyázat! – még nem teljesen bevizsgált anyag!" figyelmeztetést.
14. cikk
Követő tájékoztatás
(1) A 7. cikk (1) bekezdésének vagy a 8. cikk (1) bekezdésének megfelelően már bejelentett anyag bármely bejelentője felelős azért, hogy saját kezdeményezésére írásban tájékoztassa a következőkről azon hatóságot, amelyhez az eredeti bejelentést benyújtották:
- a Közösség területén az általa forgalmazott éves mennyiség vagy a forgalomba hozott anyag halmozott össztömege megváltozik, vagy olyan, a Közösségen kívül gyártott anyag esetén, amelyre a bejelentőt a gyártó és/vagy más személy, mint kizárólagos képviselőt nevezte ki,
- új ismeretek az anyag emberre és/vagy környezetre gyakorolt hatásáról, amelyről ésszerűen elvárható, hogy tudomása van,
- új felhasználási módok, amelyek céljából az anyagot forgalomba hozzák, és amelyekről ésszerűen elvárható, hogy tudomása van,
- bármilyen változás az anyag összetételében, amint azt a VII. A., VII. B. vagy a VII. C. melléklet 1.3. pontja megadja,
- bármilyen változás saját státuszában (gyártó vagy importőr).
(2) A Közösségen kívüli illetőségű gyártó által előállított anyag bármely importőre, aki ezen anyagot egy előzőleg egy kizárólagos képviselő által benyújtott bejelentés keretén belül, a 2. cikk (1) bekezdésének d) pontjával összhangban importálja, biztosítja azt, hogy a kizárólagos képviselő megkapja a Közösség piacára általa bevezetett anyag mennyiségével kapcsolatos naprakész információkat.
15. cikk
Ugyanazon anyag ismételt bejelentése és a gerinces állatokon végzett ismételt vizsgálatok elkerülése
(1) A 7. cikk (1) bekezdése vagy a 8. cikk (1) bekezdése szerint már bejelentett anyag esetén az illetékes hatóság hozzájárulhat ahhoz, hogy az anyag későbbi bejelentője a VII. A. és B. melléklet 3., 4. és 5. pontjának, és a VIII. C. melléklet 3. és 4. pontjának tekintetében hivatkozhasson az első bejelentő által elvégzett vizsgálatok/tanulmányok eredményeire, amennyiben a későbbi bejelentő bizonyítani tudja, hogy az ismételten bejelentett anyag azonos az előzőleg bejelentettel, beleértve a tisztasági fokot és a szennyező anyagok természetét. Az első bejelentőnek írásban beleegyezését kell adnia az általa korábban elvégzett vizsgálatok/tanulmányok eredményeire történő hivatkozáshoz, mielőtt egy ilyen hivatkozásra sor kerülne.
(2) Mielőtt gerinces állatokon vizsgálatokat végeznének a 7. cikk (1) bekezdése és a 8. cikk (1) bekezdése szerint benyújtandó bejelentés céljából, és e cikk (1) bekezdésének sérelme nélkül, a leendő bejelentőknek a következőkről kell tudomást szerezniük azon tagállam illetékes hatóságától, amelyben a bejelentést meg kívánják tenni:
a) az általuk bejelenteni szándékozott anyagot már bejelentették-e; és
b) az első bejelentő nevét és címét.
a) az információkérést kézhez vevő hatóság megbizonyosodott arról, hogy a leendő bejelentő a feltüntetett mennyiségben kívánja forgalomba hozni az anyagot; és
b) az anyagot előzetesen bejelentették; és
c) az első bejelentő nem kért és nem kapott ideiglenes mentesítést e cikk rendelkezései alól, úgy
Az első és a leendő bejelentő minden ésszerű lépést megtesz annak érdekében, hogy megállapodjanak az információk megosztásában, a gerinces állatokon végzett ismételt vizsgálatok elkerülése érdekében.
(3) Ugyanazon anyag bejelentői, akik a VII. melléklettel kapcsolatos információk megosztásában megállapodtak az (1) és (2) bekezdéssel összhangban, szintén megtesznek minden szükséges lépést a 7. cikk (2) bekezdése szerint benyújtott, a gerinces állatokon végzett vizsgálatokból származó információk megosztására vonatkozó megállapodás elérése érdekében.
(4) Amennyiben a (2) és (3) bekezdés rendelkezései ellenére ugyanazon anyag bejelentői és leendő bejelentői még mindig nem jutnának megállapodásra az adatok megosztását illetően, úgy a tagállamok a saját területükön letelepedett bejelentők és leendő bejelentők tekintetében a bejelentőt és a leendő bejelentőt adatmegosztásra kötelező nemzeti jogszabályokat vezethetnek be a gerinces állatokon ismételten elvégzett vizsgálatok elkerülésére, és meghatározhatják mind az információ hasznosításának eljárását, beleértve a 7. cikk (1) bekezdésének utolsó francia bekezdésében az ideiglenes mentességre vonatkozó rendelkezéseket, mind pedig az érintett felek ésszerű érdekegyensúlyát.
16. cikk
A hatóságok jogai és kötelezettségei
(1) A tagállamok kijelölik azon illetékes hatóságot vagy hatóságokat, amelyek hatáskörrel rendelkeznek a 7. és 14. cikkben meghatározott információk átvételéért és annak ellenőrzéséért, hogy azok megfelelnek-e az ezen irányelvben megadott követelményeknek.
Ezen túlmenően, amennyiben egy anyag által okozható kockázat értékelése érdekében szükségesnek mutatkozik, az illetékes hatóságok további tájékoztatást és/vagy ellenőrző vagy megerősítő vizsgálatokat kérhetnek az olyan anyagokról vagy azok átalakulási termékeiről, amelyeket már náluk bejegyeztek, vagy amelyekről már tájékoztatást kaptak ezen irányelv szerint. Ez tartalmazhatja bármely, a VIII. mellékletben említett tájékoztatás korábbi bekérését, mint ahogy azt a 7. cikk (2) bekezdés előírja.
Továbbá az illetékes hatóság:
- olyan mintavételezést végezhet, amely az ellenőrzési célokból szükséges,
- olyan mennyiségű bejelentett anyagot kérhet a bejelentőtől, amelyet szükségesnek vél az ellenőrző vizsgálatok elvégzéséhez,
- megfelelő intézkedéseket hozhat egy anyag biztonságos használatával kapcsolatosan, a közösségi rendelkezések bevezetéséig.
A 7. cikk (1) és a 8. cikk (1) és (2) bekezdésével összhangban bejelentett anyag esetén, a bejelentést átvevő illetékes hatóság köteles elvégezni a kockázatok értékelését, a 3. cikk (2) bekezdésében megállapított alapelvekkel összhangban. Az értékelés ajánlásokat tartalmaz az anyag legmegfelelőbb vizsgálati módszerét illetően és – adott esetben – olyan intézkedések tekintetében is, amelyek lehetővé teszik az anyag forgalmazásával kapcsolatos emberi és környezeti kockázat csökkentését. Az értékelést időről időre frissíteni kell, e cikknek megfelelően vagy a 7. cikk (2), 8. cikk (3) és 14. cikk (1) bekezdése szerint biztosított kiegészítő tájékoztatások ismeretében.
(2) A 7. cikkel összhangban benyújtott bejelentések esetén a hatóság a bejelentés átvételétől számított 60 napon belül írásban tájékoztatja a bejelentőt arról, hogy bejelentését, mint ezen irányelvvel egyezőt, elfogadták-e, vagy sem.
Amennyiben a dossziét elfogadják, a hatóság ezzel egyidejűleg értesíti a bejelentőt a bejelentéshez rendelt hivatalos sorszámról. Amennyiben a dossziét nem fogadják el, a hatóság köteles tájékoztatni a bejelentőt arról, hogy milyen további információkat kell benyújtania annak érdekében, hogy a dosszié ezen irányelvvel összhangba kerüljön.
(3) A 8. cikkel összhangban benyújtott bejelentéseknél az illetékes hatóság a bejelentés átvételétől számított 30 napon belül határoz arról, hogy a bejelentés ezen irányelvvel összhangban van-e, és, amennyiben azt nem megfelelőnek ítéli, tájékoztatja a bejelentőt arról, hogy milyen további információkat kell benyújtania annak érdekében, hogy a dosszié ezen irányelvvel összhangba kerüljön. Amennyiben a bejelentés ezen irányelvvel összhangban van, a hatóság azonos határidőn belül értesíti a bejelentőt a bejelentéshez rendelt hivatalos sorszámról.
(4) A Közösségen kívül gyártott, olyan azonos gyártótól származó anyagoknál, amelyekre egynél több bejelentést nyújtottak be, az illetékes hatóság a Bizottsággal együtt felelős a Közösség területén forgalomba hozott éves mennyiség és a forgalomba hozott halmozott össztömeg kiszámításáért. Amennyiben elérik a 7. cikk (2) bekezdésben meghatározott össztömeg-küszöbértéket, úgy a bejelentés átvételéért felelős illetékes hatóság a bejelentők mindegyikével felveszi a kapcsolatot, és tájékoztatja őket a többi bejelentő kilétéről, és felhívja a figyelmüket a 11. cikkben leírt közös felelősségükre.
(5) A 28. cikkben megállapított eljárást kell követni az osztályozásra és címkézésre vonatkozó javaslatok megerősítésénél vagy módosításánál.
(6) A 19. cikk (1) bekezdésének sérelme nélkül a tagállamok és a Bizottság biztosítják azt, hogy bármely, a kereskedelmi felhasználást, vagy gyártást érintő információ titokban marad.
17. cikk
A Bizottság bevonása a bejelentési eljárásba
Amennyiben egy tagállam megkapja a 7. cikk (1) és 8. cikk (1) bekezdésében említett bejelentési dokumentációt, vagy a 7. cikk (2) és 8. cikk (3) bekezdésével összhangban végrehajtott kiegészítő vizsgálatról szóló tájékoztatást, vagy a 14. cikk alapján benyújtott követő tájékoztatást, úgy a lehető legrövidebb időn belül a Bizottságnak a dossziéról vagy a további tájékoztatásról másolatot, vagy azokról egy összefoglalót küld.
A 16. cikk (1) bekezdésében említett további tájékoztatás esetén, az illetékes hatóság tájékoztatja a Bizottságot a kiválasztott vizsgálatokról, kiválasztásuk okáról, és adott esetben az eredmények értékeléséről. A 13. cikk (2) bekezdése szerint kapott tájékoztatás esetén az illetékes hatóság továbbítja a Bizottsághoz azon tényeket, amelyek mind a Bizottság, mind más illetékes hatóságok érdeklődésére számíthatnak.
A 16. cikk (1) bekezdésében említett kockázatértékelést vagy annak összefoglalóját azonnal továbbítani kell a Bizottsághoz, amint azok rendelkezésre állnak.
18. cikk
A Bizottság kötelességei
(1) A 17. cikkben említett bejelentési dokumentáció vagy tájékoztatások kézhezvételekor a Bizottság azokból egy-egy példányt továbbít a tagállamoknak. Ezenkívül a Bizottság továbbíthat bármely más releváns tájékoztatást is, amelyet ezen irányelv szerint gyűjtött be, és amelyet arra alkalmasnak talál.
(2) Bármely tagállam illetékes hatósága közvetlenül felveheti a kapcsolatot azon illetékes hatósággal, amely az eredeti bejelentést átvette, vagy a Bizottsággal, az ezen irányelv szerint megkövetelt bejelentési dokumentációban található adatok különös részleteinek a közlése, vagy a 16. cikk (1) bekezdésében előírt kockázatértékelés vonatkozásában; emellett javaslatot tehet további vizsgálatok vagy tájékoztatások kérésére, vagy a kockázatértékelés módosítására. Amennyiben az eredeti bejelentést átvevő illetékes hatóság nem teljesíti más hatóságoknak a további tájékoztatásra, a megerősítési vizsgálatokra vagy a VIII. mellékletben előírt vizsgálati programok módosítására vagy a kockázatértékelés módosítására vonatkozó javaslatait, úgy annak okát közli a többi érintett hatósággal. Amennyiben az érintett hatóságok nem tudnak megállapodni, és ezek egyike részletezett indokok alapján úgy véli, hogy a további tájékoztatások, megerősítési vizsgálatok, a kutatási programok módosításai, vagy egy kockázatértékelés elvégzése mégis valóban szükségesek az ember és a környezet védelme érdekében, felkérheti a Bizottságot, hogy az hozzon határozatot a 29. cikk (4) bekezdésének b) pontjában szabályozott eljárással összhangban.
19. cikk
Az adatok bizalmas kezelése
(1) Amennyiben úgy véli, hogy az adatok bizalmas kezelésével kapcsolatos probléma áll fenn, a bejelentő megjelölheti a 7., 8. és 14. cikkben előírt azon információt, amelyet kereskedelmi szempontból érzékenynek ítél, és amelynek felfedése iparilag vagy kereskedelmileg káros lehet a számára, és amely titokban tartását éppen ezért az illetékes hatóságokon és a Bizottságon kívül mindenkivel szemben elvárja. Ilyen esetekben mindenre kiterjedő indokolást kell adni.
A 7. cikk (1) és (2), a 8. cikk (1), (2) és (3) bekezdése szerint benyújtott bejelentések és tájékoztatások tekintetében az ipari és kereskedelmi titok nem vonatkozik a következőkre:
a) az anyag kereskedelmi neve;
b) a gyártó és a bejelentő neve;
c) a VII. A., VII. B. és VII. C. melléklet 3. pontjával összhangban az anyagokat érintő fizikai-kémiai adatok;
d) az anyag ártalmatlanításának lehetőségei;
e) toxikológiai és ökotoxikológiai vizsgálatok eredményeinek összefoglalója;
h) a biztonsági adatlapon lévő információ;
i) az I. mellékletben szereplő anyagok esetében azon analitikai módszerek, amelyek lehetővé teszik a veszélyes anyag kimutatását, amennyiben azt a környezetbe kibocsátják, valamint az emberek közvetlen kitettségének meghatározását.
Amennyiben a bejelentő, a gyártó vagy az importőr később maga fedne fel korábban bizalmasként kezelt információkat, erről tájékoztatja az illetékes hatóságot.
(2) A bejelentést vagy az információkat átvevő hatóság saját hatáskörében eldönti, hogy melyik információ tartozik az (1) bekezdés szerinti ipari és kereskedelmi titok körébe.
Amennyiben a bejelentőtől származó bejelentési dokumentációt átvevő hatóság az információt bizalmasként fogadja el, azt a többi illetékes hatóságnak és a Bizottságnak is bizalmasként kell kezelnie.
(3) Azon anyagok nevei, amelyek a 21. cikk (1) bekezdésében meghatározott listán szerepelnek, és amelyek ezen irányelv értelmében nem minősülnek veszélyesnek, a kereskedelmi név formájában lehetnek feltüntetve, amennyiben az illetékes hatóság, amelyhez a bejelentést benyújtották, így kéri. Rendesen, az ilyen anyagok kereskedelmi nevük formájában legfeljebb 3 év időtartamra kerülhetnek a listára. Ha azonban az illetékes hatóság, amelyhez a dokumentumot benyújtották, úgy ítéli meg, hogy az IUPAC nómenklatúrában megadott kémiai név közzététele önmagában a kereskedelmi felhasználást vagy gyártást érintő információkat fedne fel, az anyag nevét egyedül kereskedelmi nevével vehetik fel a listára, mindaddig, amíg az illetékes hatóság ezt megfelelőnek találja.
A veszélyes anyagok – a bejelentést átvevő illetékes hatóság kérésére – egyedül kereskedelmi nevük formájában vehetők fel a listára, ameddig az I. mellékletbe felvételre nem kerülnek.
(4) A Bizottság vagy egy tagállam tudomására hozott bármely bizalmas információt titkosként kell kezelni.
Ezen információkat minden esetben:
- csak annak a hatóságnak lehet a tudomására hozni, amelynek a hatáskörét a 16. cikk (1) bekezdése megállapítja,
- nyilvánosságra lehet azonban hozni olyan személyek számára, akik közvetlenül részt vesznek a forgalmazott anyagok ellenőrzése céljából foganatosított, esetlegesen szankciókat maguk után vonó közigazgatási és bírósági eljárásokban, valamint azok számára, akiknek részt kell venniük, vagy akiket meg fognak hallgatni egy jogalkotási eljárás keretében.
20. cikk
Az összefoglaló dossziék cseréje
(1) A 17. és 18. cikk (1) bekezdésével összhangban szolgáltatott adatok összefoglalt formában továbbíthatók a Bizottsághoz és a tagállamokhoz.
Ilyen esetekben, és a 18. cikk (2) bekezdésének keretében, egy tagállam illetékes hatóságai és a Bizottság bármikor hozzáférhetnek a bejelentési dokumentációhoz és a kiegészítő tájékoztatáshoz.
(2) A 17. cikkben és a 18. cikk (1) bekezdésében említett információcsere céljából a Bizottság egy közös nyomtatványt szerkeszt. Ezt a nyomtatványt a 29. cikkben szabályozott eljárás szerint kell elfogadni.
21. cikk
A meglévő és az új anyagok listája
(1) A Bizottság listát vezet az ezen irányelv szerint bejelentett valamennyi anyagról. E listát a Bizottság 85/71/EGK határozatának [21] rendelkezései szerint kell összeállítani.
22. cikk
Csomagolás
(1) A tagállamok meghoznak minden szükséges intézkedést annak biztosítására, hogy veszélyes anyagok csak akkor kerülhessenek forgalomba, amennyiben a csomagolásuk kielégíti az alábbi követelményeket:
a) a csomagolóeszközöket úgy kell megtervezni és gyártani, hogy tartalmuk ne juthasson ki; e követelmény nem alkalmazható, amennyiben különleges biztonsági berendezéseket írnak elő;
b) a csomagolóeszközök és a záróelemek csomagolóanyagai nem lehetnek olyan anyagok, amelyeket a tartalom károsíthat, vagy amelyek hajlamosak arra, hogy a tartalommal ártalmas vagy veszélyes vegyületeket alkossanak;
c) a csomagolóeszközök és a záróelemek mindenhol elég erősek és szilárdak ahhoz, hogy ne lazuljanak meg, és sérülés nélkül megfeleljenek a felhasználás során történő rendeltetésszerű igénybevétel követelményeinek;
d) az ismételt visszazárásra alkalmas záróelemmel ellátott tárolókat úgy kell megtervezni, hogy a csomagolóeszköz többszöri lezárását követően is megakadályozzák a tartalom kijutását;
e) minden olyan tárolót, tekintet nélkül az űrtartalomra, amely lakossági felhasználásra kereskedelmi forgalomba hozott vagy a lakosság számára hozzáférhető anyagokat tartalmaz, és amely címkézése az ezen irányelvben meghatározottak szerint "nagyon mérgező", "mérgező", vagy "maró", gyermekbiztos zárással és kitapintható jelképpel (figyelmeztetéssel) kell ellátni;
f) minden olyan tárolót, tekintet nélkül az űrtartalomra, amely a lakossági felhasználásra kereskedelmi forgalomba hozott vagy a lakosság számára hozzáférhető anyagokat tartalmaz, és amelynek címkézése az ezen irányelvben meghatározottak szerint "ártalmas", "fokozottan tűzveszélyes" vagy "tűzveszélyes" veszélyre utaló, kitapintható jelképpel (figyelmeztetéssel) kell ellátni.
(2) A tagállamok előírhatják azt is, hogy a csomagolást eredetileg olyan záróelemmel vagy kiegészítő elemmel kell ellátni, amely az első alkalommal történő felnyitáskor helyrehozhatatlanul megsérül.
(3) Azon anyagkategóriákat, amelyek csomagolását az (1) bekezdés e) és f) pontja szerinti felszerelésekkel látják el, a 29. cikkben megadott eljárással összhangban kell módosítani.
(4) Az (1) bekezdés e) és f) pontjában említett felszerelések műszaki meghatározásait a 29. cikk (4) bekezdésének a) pontjában megadott eljárással összhangban kell módosítani, és azok ezen irányelv IX. mellékletének A. és B. pontjában találhatók meg.
23. cikk
Címkézés
(1) A tagállamok meghozzák a szükséges intézkedéseket annak biztosítására, hogy csak akkor kerülhessenek forgalomba veszélyes anyagok, amennyiben csomagolásukon a címkézés kielégíti az alábbi követelményeket.
(2) Minden csomagolás jól olvashatóan és letörölhetetlen módon tartalmazza az alábbiakat:
a) az anyag neve, az I. mellékletben felsorolt kifejezések egyike. Amennyiben az anyag még nem szerepel az I. melléklet listáján, a nevet egy nemzetközileg elismert nómenklatúrának megfelelően kell megadni;
b) a Közösségben letelepedett azon személy neve, teljes címe és telefonszáma, aki az anyag forgalomba hozataláért felelős, függetlenül attól, hogy a gyártóról, az importőrről, vagy a forgalmazóról van szó;
c) a veszélyes anyag használatával felmerülő veszély megjelölése és a veszély jelképe (szimbóluma). A veszélyszimbólum kialakítása és a veszélyjelek szövegezése megfelel a II. mellékletben [22] előírtaknak. A veszélyt jelző szimbólumot fekete színnel narancssárga alapra kell nyomtatni. Az egyes anyagokhoz használt veszélyszimbólumoknak és veszélyjeleknek az I. mellékletben megadottaknak kell lenniük. Az I. mellékletben még nem szereplő veszélyes anyagok esetén, a veszélyszimbólumokat és jeleket a VI. mellékletben megállapított szabályok szerint kell kijelölni.
Amennyiben egynél több veszélyszimbólumot határoznak meg valamely anyaghoz:
- a T szimbólum jelzésének kötelezettsége választhatóvá teszi az X és C szimbólumot, kivéve, ha az I. melléklet ezzel ellentétes rendelkezést tartalmaz,
- a C szimbólum jelzésének kötelezettsége választhatóvá teszi az X szimbólumot,
- az E szimbólum jelzésének kötelezettsége választhatóvá teszi az F és O szimbólumot;
d) a veszélyes anyag használatával járó különös kockázatokat megjelölő szabványmondatokat (R-mondatok). Az ilyen R-mondatok szövege megegyezik a III. mellékletben megadottakkal. Az egyes anyagokhoz használandó R-mondatok az I. mellékletben vannak feltüntetve. Az I. mellékletben még nem szereplő veszélyes anyagokra használandó R-mondatok választását a VI. mellékletben megadott szabályok szerint kell elvégezni;
e) az anyag biztonságos használatával kapcsolatos mondatok (S-mondatok). Az S-mondatok használata megegyezik a IV. mellékletben megadottakkal. Az egyes anyagokhoz használandó S-mondatok az I. mellékletben vannak feltüntetve. Az I. mellékletben még nem szereplő veszélyes anyagokra használandó S-mondatok kiválasztását a VI. mellékletben megadott szabályok szerint kell elvégezni;
f) az EGK szám, amennyiben azt megállapították. Az EGK szám az EINECS leltárból vagy a 21. cikk (1) bekezdésében említett listáról ismerhető meg.
Ezenkívül az I. mellékletben szereplő anyagok esetén a címkének tartalmaznia kell az "EGK felirat" szavakat is.
(3) Az irritáló, tűzveszélyes, kevésbé tűzveszélyes és az oxidáló anyagok esetén, amennyiben a csomag tartalma a 125 ml-t nem haladja meg, az R- és S-mondatokat nem kell feltüntetni. Ez vonatkozik a lakosság számára kiskereskedelmi forgalomba nem hozott hasonló űrtartalmú ártalmas anyagokra is.
(4) Olyan jelzés, mint "nem mérgező", "nem ártalmas", vagy bármilyen más hasonló utalás nem jelenhetnek meg az ezen irányelv tárgyát képező anyagok címkéjén vagy csomagolásán.
24. cikk
A címkézési követelmények végrehajtása
E szabványok kizárólag az ezen irányelvben megkövetelt tájékoztatást és – amennyiben szükséges – a kiegészítő egészségügyi és biztonsági jelzéseket tartalmazzák.
(2) Nincs szükség címkére, amennyiben a tájékoztatót láthatóan, és az (1) bekezdésben meghatározott módon magán a csomagoláson helyezték el.
(3) A címke – vagy a (2) bekezdés esetében a csomagolás – színe és megjelenése olyan, hogy abból a veszélyszimbólum és ennek háttere jól láthatóan kiemelkedik.
(4) A 23. cikk szerint megadott tájékoztatás a címkén világosan kitűnik a háttérből, valamint olyan méretűnek és elhelyezésűnek kell lennie, hogy könnyen olvasható legyen.
E tájékoztatás méreteire és kivitelére vonatkozó különös rendelkezéseket a VI. melléklet adja meg, a 29. cikk (4) bekezdésének b) pontjában említett eljárással összhangban.
(5) A tagállamok a veszélyes anyagok felségterületükön való forgalomba hozatalát a címkézésnek a tagállam hivatalos nyelvén vagy nyelvein való megjelenésétől tehetik függővé.
(6) Ezen irányelv alkalmazásában a címkézési követelmények kielégítettnek tekintendők:
a) abban az esetben, ha egy külső csomagolás egy vagy több belső csomagolást tartalmaz, amennyiben a külső csomagolás a veszélyes anyagok szállításáról szóló nemzetközi szabályoknak megfelelően van címkézve és a belső csomagolás vagy csomagolások ezen irányelvvel összhangban vannak címkézve;
b) egyetlen csomagolás esetében:
- amennyiben e csomagolás címkézése a veszélyes anyagok szállításáról szóló nemzetközi szabályokkal és a 23. cikk (2) bekezdésének a), b), d), e) és f) pontjával összhangban történt.
- adott esetben, olyan egyedi típusú csomagolásnál, mint a mozgatható gázpalackok, összhangban a VI. mellékletben említett különleges követelményekkel.
Azon veszélyes anyagok esetében, amelyek nem hagyják el a tagállam felségterületét, olyan címkézés engedélyezhető, amely a veszélyes anyagok szállításáról szóló nemzetközi szabályok helyett a nemzeti szabályokkal van összhangban.
25. cikk
Mentesítések a címkézési és csomagolási követelmények teljesítése alól
(1) A 22., 23. és 24. cikk nem vonatkozik a lőszereket és olyan robbanószereket szabályozó rendelkezésekre, amelyeket robbanó vagy pirotechnikai hatás bemutatása céljából hoznak forgalomba.
Nem alkalmazhatók a fenti cikkek a butánnal, propánnal és cseppfolyós petróleumgázzal kapcsolatos rendelkezésekre sem 1997. április 30-ig.
(2) Ezenkívül a tagállamok engedélyezhetik:
a) hogy a 23. cikk által megkövetelt címkézés más megfelelő módon legyen elhelyezve olyan csomagolásoknál, melyek vagy túl kicsik, vagy egyéb ok miatt alkalmatlanok a 24. cikk (1) vagy (2) bekezdésének megfelelő címkézéshez;
b) a 23. és 24. cikktől való eltéréssel, hogy a nem robbanásveszélyes, nem nagyon mérgező, nem mérgező veszélyes anyagok csomagolása címkézés nélküli legyen vagy valamilyen más módon legyen címkézve, amennyiben olyan kis mennyiséget tartalmaznak, amely semmilyen veszélyt nem jelent az anyagokat kezelő vagy harmadik személyekre;
c) a robbanásveszélyes, nagyon mérgező vagy mérgező anyagok csomagolásának más, megfelelő módon történő címkézését, amennyiben a csomagolások túl kicsik ahhoz, hogy a 23. és 24. cikk szerint címkézzék azokat, és semmilyen veszélyt sem jelentenek az ilyen anyagokat kezelő vagy harmadik személyekre.
Ezen eltérés nem engedi meg olyan szimbólumok, veszélyjelek, kockázati (R) mondatok, vagy biztonságos használatra vonatkozó (S) mondatok használatát, amelyek eltérnek az ezen irányelvben meghatározottaktól.
(3) Amennyiben valamely tagállam él a (2) bekezdésben biztosított lehetőségekkel, erről haladéktalanul tájékoztatja a Bizottságot.
26. cikk
Reklám
A 2. cikk (2) bekezdésében említett osztályok egyikébe vagy több osztályba is besorolható anyagok csak abban az esetben reklámozhatóak, amennyiben a reklám tartalmazza a reklámozott termék veszélyességi osztályának egyértelmű megjelölését.
27. cikk
Biztonsági adatlap
(1) Annak érdekében, hogy a foglalkozásszerű felhasználók meg tudják tenni különösen a környezetvédelmet, valamint a munkahelyi egészség- és biztonságvédelmet szolgáló szükséges intézkedéseket, bármely gyártó, importőr, vagy forgalmazó a veszélyes anyag első alkalommal történő kiszolgálása előtt, vagy amennyiben lehetséges, azt megelőzően átadja az átvevőnek a biztonsági adatlapot. E lapnak tartalmaznia kell az ember és a környezet védelméhez szükséges tájékoztatást.
A biztonsági adatlap írásban vagy elektronikus úton rögzített módon is átadható. Ezek után a gyártó, az importőr vagy a forgalmazó a biztonsági adatlap átvevőjének továbbít bármely, az anyaggal kapcsolatban tudomására jutott új információt.
(2) Az (1) bekezdésben említett biztonsági adatlap kidolgozására, elosztására, tartalmára és formátumára vonatkozó általános szabályok megállapítása a 29. cikk (4) bekezdésének a) pontjában szabályozott eljárással összhangban történik.
28. cikk
A műszaki fejlődéshez történő hozzáigazítás
A mellékleteknek a műszaki fejlődéshez történő hozzáigazításához szükséges módosításokat a 29. cikkben szabályozott eljárással összhangban kell elfogadni.
29. cikk
A műszaki fejlődéshez történő hozzáigazítási eljárás
(1) A Bizottságot egy, a tagállamok képviselőiből álló, és a Bizottság képviselője által elnökölt bizottság segíti.
(2) A Bizottság képviselője tervezetet nyújt be a bizottság számára a meghozandó intézkedésekről. A bizottság, az elnöke által az ügy sürgősségére tekintettel megállapított határidőn belül, véleményt nyilvánít a tervezetről. A véleményt a Szerződés 148. cikkének (2) bekezdésében a Tanácsnak a Bizottság javaslata alapján elfogadandó határozataira előírt többséggel kell meghozni. A tagállamok képviselőinek szavazatait a bizottságon belül az említett cikkben meghatározott módon kell súlyozni. Az elnök nem szavazhat.
(3) A Bizottság a tervezett intézkedéseket elfogadja, ha azok összhangban vannak a bizottság véleményével.
Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé. A Tanács minősített többséggel határoz.
(4) a) Az alábbi b) albekezdésben említett esetek kivételével, ha a javaslatnak a Tanács elé terjesztésétől számított 3 hónapon belül a Tanács nem döntött, a javaslatot a Bizottság fogadja el. Ezen időtartam 6 hét a 31. cikk (2) bekezdésében említett esetben.
b) A II., VI., VII. és VIII. mellékletnek a műszaki fejlődéshez történő hozzáigazítására vonatkozó intézkedések esetén, ha a javaslatnak a Tanács elé terjesztésétől számított 3 hónapon belül a Tanács nem döntött, a javaslatot a Bizottság fogadja el, kivéve, ha a Tanács az említett intézkedéseket egyszerű többséggel elutasította.
30. cikk
Szabad mozgás záradék
A tagállamok nem tilthatják meg, nem korlátozhatják, vagy nem akadályozhatják az ezen irányelv szerinti bejelentés, osztályozás, csomagolás vagy címkézés alapján az olyan anyagok forgalmazását, amelyek összhangban vannak ezen irányelv követelményeivel.
31. cikk
Védzáradék
(1) Amennyiben egy tagállam alapos indokkal bír annak megállapítására, hogy egy veszélyes anyag, annak ellenére, hogy ezen irányelv követelményeinek eleget tesz, mégis kockázatot jelent az egészségre és a környezetre, a továbbiakban már nem megfelelőnek minősülő osztályozás, csomagolás vagy címkézés miatt, úgy ideiglenesen újra osztályozhatja azt, vagy amennyiben szükséges, átmenetileg megtilthatja, vagy a területén érvényes különleges feltételeknek vetheti alá ezen anyag forgalomba hozatalát. Erről haladéktalanul értesíti a Bizottságot és a többi tagállamot, és megadja döntése indokait.
(2) A Bizottság határozatot hoz a 29. cikk (4) bekezdésének a) pontjában említett eljárással összhangban.
(3) Amennyiben a (2) bekezdéssel összhangban hozott határozatot követően a Bizottság úgy találja, hogy a fenti (1) bekezdés alá eső esetek miatt szükséges ezen irányelv mellékleteinek a műszaki fejlődéshez történő hozzáigazítása, úgy a 29. cikkben megadott eljárással összhangban dönt az ügyben.
32. cikk
Jelentések
(1) A tagállamok háromévenként jelentést küldenek a Bizottságnak ezen irányelv saját területükön való végrehajtásáról. Az első jelentést ezen irányelv végrehajtásának megkezdése után három évvel kell benyújtani.
(2) A Bizottság háromévenként részletes jelentést készít az (1) bekezdésben említett információk alapján, amelyet továbbít a tagállamok számára."
2. A 24., 25. és 27. cikk 33., 34. és 35. cikkre változik.
3. A II., VI., VII. és VIII. melléklet a következőképpen módosul:
- a II. melléklet úgy módosul, hogy kiegészül a környezetre veszélyes hatást jelölő, ezen irányelv 1. melléklete szerinti szimbólummal,
- a VI. melléklet 1. A. részének helyébe ezen irányelv 2. melléklete lép,
- a VII. melléklet helyébe ezen irányelv 3. melléklete lép,
- a VIII. melléklet helyébe ezen irányelv 4. melléklete lép.
- a 10. cikk (3) bekezdésében és a 11. cikkben a "8c. cikk" helyébe "28. cikk" lép;
3. A 78/631/EGK irányelv:
- a 6. cikk (2) bekezdésének g) pontjában a "6. cikk" helyébe "23. cikk" lép,
- a 10. cikk (3) bekezdésében és a 11. cikkben a "8c. cikk" helyébe "28. cikk" lép;
4. A 88/379/EGK irányelv:
- a 79/831/EGK irányelvre történő hivatkozás helyébe az ezen irányelvre történő hivatkozás lép a második és nyolcadik preambulumbekezdésben,
- a "karcinogén, mutagén és teratogén hatások" helyébe "karcinogén, mutagén és (reprodukciót) szaporodást károsító hatások" lép a 3. cikk (3) bekezdésében,
- a 3. cikk (5) bekezdésében a "67/548/EGK irányelv 8. cikkének (2) bekezdése" helyébe "67/548/EGK irányelv 13. cikkének (3) bekezdése" lép,
- a 3. cikk (5) bekezdése o) pontjának megfogalmazása a következő:
- "o) A készítményeket úgy kell tekinteni, mint: a reprodukcióra károsító hatásúak, és legalább a "mérgező", veszélyjellel és -szimbólummal kell ellátni, amennyiben olyan hatású anyagot tartalmaznak, amelyet legalább az R-mondatok egyikével jelölnek a 67/548/EGK irányelv VI. mellékletében, mint 1. kategóriájú, a reprodukcióra károsító hatású anyagot, a következő, vagy azt meghaladó koncentrációban:
- vagy a 67/548/EGK irányelv I. mellékletében meghatározott koncentrációk a kérdéses anyag esetében, vagy
- az ezen irányelv I. mellékletének (VI. táblázat) 6. pontjában meghatározott koncentráció, amennyiben a kérdéses anyag vagy anyagok nem szerepelnek a 67/548/EGK irányelv I. mellékletében, vagy koncentráció határérték nélkül szerepelnek ott;",
- a 3. cikk (5) bekezdése p) pontjának megfogalmazása a következő:
- "p) A készítményeket a reprodukciót károsító hatásúnak kell tekinteni, és legalább a "mérgező", veszélyjellel és -szimbólummal kell ellátni, amennyiben olyan hatású anyagot tartalmaznak, amelyet legalább az R-mondatok egyikével jelölnek a 67/548/EGK irányelv VI. mellékletében, mint 2. kategóriájú, a reprodukciót károsító anyagot, a következő vagy azt meghaladó koncentrációban:
- vagy a 67/548/EGK irányelv I. mellékletében meghatározott koncentrációk a kérdéses anyag esetében, vagy
- ezen irányelv I. mellékletének (VI. táblázat) 6. pontjában meghatározott koncentráció, amennyiben a kérdéses anyag vagy anyagok nem szerepelnek a 67/548/EGK irányelv I. mellékletében, vagy koncentráció határérték nélkül szerepelnek ott;",
- a 3. cikk (5) bekezdése q) pontjának megfogalmazása a következő:
- "q) A készítményeket reprodukciót károsító hatásúnak kell tekinteni, és legalább az "ártalmas", veszélyjellel és -szimbólummal kell ellátni, amennyiben olyan hatású anyagot tartalmaznak, amelyet legalább az R-mondatok egyikével jelölnek a 67/548/EGK irányelv VI. mellékletében, mint 3. kategóriájú, a reprodukciót károsító anyagot, a következő vagy azt meghaladó koncentrációban:
- vagy a 67/548/EGK irányelv I. mellékletében meghatározott koncentrációk a kérdéses anyag esetében, vagy
- ezen irányelv I. mellékletének (VI. táblázat) 6. pontjában meghatározott koncentráció, amennyiben a kérdéses anyag, vagy anyagok nem szerepelnek a 67/548/EGK irányelv I. mellékletében, vagy koncentráció határérték nélkül szerepelnek ott;",
- a "15. cikk (1) bekezdése" helyébe a "22. cikk (1) bekezdése" lép a 6. cikk (1) bekezdésének a) pontjában,
- a "21. cikk" helyébe a "28. cikk" lép a 6. cikk (3) bekezdésében,
- a "11. cikk (4) bekezdése" helyébe a "19. cikk (4) bekezdése" lép a 7. cikk (1) bekezdése c) pontjának ii. alpontjában,
- a "16. cikk (2) bekezdésének c) pontja" helyébe a "23. cikk (2) bekezdésének c) pontja" lép a 7. cikk (1) bekezdésében,
- a 8. cikk a következő bekezdéssel egészül ki:
"3a. A 7. cikk szerinti címkén megkívánt információ világosan kitűnik a háttérből, valamint olyan méretűnek és elhelyezésűnek kell lennie, hogy könnyen olvasható legyen.
Ezen információ megjelenésére és méretére vonatkozó különleges rendelkezéseket a 67/548/EGK irányelv VI. mellékletében kell megállapítani, az ugyanazon irányelv 28. cikke (4) bekezdésének b) pontjában említett eljárással összhangban.,"
- a "21. cikk" helyébe a "28. cikk" lép a 10. cikkben, a 14. cikk (2) bekezdésében és a 15. cikkben,
- a "teratogén hatások" helyébe a "reprodukciót károsító hatások" lép az I. melléklet 6. szakaszának címében,
- a "teratogén anyagok" helyébe a "reprodukciót károsító hatású anyagok" lép az I. melléklet VI. táblázatában.
3. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 1993. október 31-ig megfeleljenek. Erről haladéktalanul tájékoztatják a Bizottságot.
(2) Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell csatolni. A hivatkozás módját a tagállamok határozzák meg.
(3) A tagállamok közlik a Bizottsággal nemzeti joguknak azokat a rendelkezéseit, amelyeket az ezen irányelv által szabályozott területen fogadnak el.
4. cikk
Ennek az irányelvnek a tagállamok a címzettjei.
(1992. október 19.) a közös hozzáadottértékadó-rendszer kiegészítéséről és a 77/388/EGK irányelv módosításáról (hozzáadottértékadó-mértékek közelítése)
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 99. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a belső piac létrehozása, amely a Közösség legalapvetőbb céljainak egyike, első lépésként szükségessé teszi a határokon történő pénzügyi ellenőrzés eltörlését;
mivel az aránytalanságok elkerülése érdekében a határokon történő pénzügyi ellenőrzés megszüntetése a hozzáadottérték-adó esetében magával vonja azt, hogy ne csak egységes adóalap legyen, hanem hogy az adómértékek száma és szintje megfelelően kis eltérést mutasson a tagállamok között; mivel ezért szükségessé vált a 77/388/EGK irányelv [4] módosítása;
mivel az átmeneti időszak alatt szükség lehet az adómértékek számát és szintjét illetően bizonyos eltérések engedélyezésére,
ELFOGADTA EZT AZ IRÁNYELVET:
1. cikk
A 77/388/EGK irányelv a következőképpen módosul:
1. A 12. cikk (3) bekezdése helyébe a következő rendelkezés lép:
"(3) a) 1993. január 1-jétől a tagállamok általános adómértéket alkalmaznak, amely 1996. december 31-ig legalább 15 %.
A 28l. cikk értelmében a Bizottság által benyújtott, az átmeneti intézkedésekről készített beszámoló, illetve a végleges intézkedésekre tett javaslatok alapján a Tanács 1995. december 31-ig egyhangú döntést hoz az 1996. december 31. után alkalmazandó kedvezményes adómértékről, tekintettel az általános adómértékre.
A tagállamok emellett alkalmazhatnak egy vagy két kedvezményes adómértéket is. A kedvezményes adómértékek nem lehetnek kisebbek 5 %-nál, és azokat csak a H. mellékletben felsorolt termék- és szolgáltatáscsoportokban lehet alkalmazni.
b) A tagállamok kedvezményes adómértéket alkalmazhatnak a földgáz és elektromosáram-szolgáltatás terén, azzal a feltétellel, hogy ez nem jár együtt a verseny torzulásának veszélyével. Az ilyen adómértéket alkalmazni kívánó tagállam ennek bevezetése előtt köteles a Bizottságot tájékoztatni. A Bizottság határoz arról, hogy fennáll-e a verseny torzulásának veszélye. Ha a Bizottság a tájékoztatás kézhezvételétől számított három hónapon belül nem hozza meg az említett határozatot, akkor úgy kell tekinteni, hogy a verseny torzulásának veszélye nem áll fenn.
c) A művészeti tárgyakra, régiségekre és gyűjteménydarabokra vonatkozó adómértékek szabályait a használt cikkekre, művészeti tárgyakra, régiségekre és gyűjteménydarabokra vonatkozó irányelv külön rendelkezései határozzák meg. A Tanács 1992. december 31-ig fogadja el ezen irányelvet.
d) A H. melléklet 1. kategóriáján kívül eső mezőgazdasági termékek adóztatásának szabályairól a Bizottság javaslata alapján a Tanács 1994. december 21-ig hoz egyhangú határozatot.
1994. december 31-ig azon tagállamok, amelyek jelenleg kedvezményes adómértéket alkalmaznak, továbbra is alkalmazhatják ezeket; a jelenleg általános adómértéket alkalmazó tagállamok nem alkalmazhatnak kedvezményes adómértéket. Ez az intézkedés lehetővé teszi, hogy az általános adómérték két évvel később kerüljön bevezetésre.
e) Az arannyal kapcsolatos adózás rendjére és mértékére vonatkozó szabályokat az aranyra vonatkozó különleges rendelkezésekről szóló irányelv állapítja meg. A Bizottság időben elkészíti az erre vonatkozó javaslatát ahhoz, hogy a Tanács azt 1992. december 31-ig egyhangúlag el tudja fogadni.
A tagállamok minden szükséges lépést megtesznek annak érdekében, hogy 1993. január 1-jétől megakadályozzák az e területen előforduló adócsalásokat. Az ilyen intézkedések között szerepelhet egy olyan hozzáadottérték-adó elszámolási rendszer bevezetése az ugyanazon tagállamban élő adóalanyok közötti aranyértékesítésre, amely előírja, hogy a vevő az eladó nevében fizesse meg az adót, és egyidejűleg jogot biztosít a vevő számára, hogy ezen adót előzetesen felszámított adóként levonja."
2. A 12. cikk (4) bekezdésének első mondatát el kell hagyni.
3. A 12. cikk (4) bekezdése a következő albekezdéssel egészül ki:
"A Tanács, a Bizottság beszámolója alapján, 1994-től kezdődően kétévente köteles a kedvezményes adómértékek alkalmazási területét felülvizsgálni. A Bizottság javaslata alapján a Tanács egyhangú döntéssel módosíthatja a H. mellékletben található listát."
4. A 28. cikk (2) bekezdése helyébe a következő rendelkezések lépnek:
"(2) A 12. cikk (3) bekezdése ellenére, a 28l. cikkben említett átmeneti időszakban a következő rendelkezéseket kell alkalmazni:
a) Fenn lehet tartani azon előzetesen felszámított adó visszatérítésével járó mentességeket, valamint a 12. cikk (3) bekezdése szerinti kedvezményes adómértéket meg nem haladó mértékű kedvezményes mértékeket, amelyek 1991. január 1-jén hatályban voltak, és amelyek összhangban vannak a közösségi joggal, továbbá eleget tesznek a 1967. április 11-i második tanácsi irányelv 17. cikkének utolsó bekezdésében foglaltaknak.
A tagállamok megteszik a szükséges intézkedéseket az e műveletekhez kapcsolódó saját források meghatározásának biztosítására.
Azon esetben, ha az e bekezdés rendelkezései Írországban a fűtési és villamosenergia-szolgáltatás terén fennálló verseny torzulásához vezetnek, Írországnak jogában áll, külön kérelemre, a Bizottság engedélyével a 12. cikk (3) bekezdésének megfelelően kedvezményes adómértéket alkalmaznia e szolgáltatásokra. Ez esetben Írország a kérelmét az összes szükséges információval együtt a Bizottság elé terjeszti. Ha a Bizottság a kérelem benyújtásától számított három hónapon belül nem hoz döntést, úgy kell tekinteni, hogy Írország engedélyt kapott a javasolt kedvezményes adómértékek alkalmazására.
b) Azon tagállamok, amelyek a Közösség jogszabályaival összhangban 1991. január 1-jén az előzetesen felszámított adó visszatérítésével járó mentességeket, illetve a 12. cikk (3) bekezdésében előírt kedvezményes adómértéknél kisebb mértékű kedvezményes adómértékeket alkalmaztak olyan termékek és szolgáltatások tekintetében, amelyek nem szerepelnek a H. mellékletben, e kedvezményes adómértéket, illetve a 12. cikk (3) bekezdésében előírt két kedvezményes adómérték egyikét alkalmazhatják az ilyen termékekre és szolgáltatásokra.
c) Azon tagállamok, amelyek a 12. cikk (3) bekezdése értelmében az 1991. január 1-jén alkalmazott általános adómértékük több mint 2 %-kal történő emelésére kötelesek, a 12. cikk (3) bekezdésében megállapított kedvezményes adómértéknél alacsonyabb mértékű kedvezményes adómértékeket alkalmazhatnak a H. mellékletben szereplő termék- és szolgáltatáskategóriák tekintetében. E tagállamok ezen adómértéket alkalmazhatják az éttermi szolgáltatásokra, a gyermekruházatra, a gyermekcipőre és a lakásépítésre vonatkozóan is. A tagállamok nem vezethetnek be e bekezdés alapján az előzetesen felszámított adó visszatérítésével járó mentességeket.
d) Azon tagállamok, amelyek az éttermi szolgáltatások, gyermekruházat, gyermekcipő és lakásépítés vonatkozásában kedvezményes adómértéket alkalmaztak 1991. január 1-jén, e termékekre és szolgáltatásokra továbbra is alkalmazhatják azt.
e) Azon tagállamok, amelyek 1991. január 1-jén kedvezményes adómértéket alkalmaztak a H. mellékletben felsorolt szolgáltatások és termékek között nem szereplő termékekre és szolgáltatásokra, a kedvezményes adómértéket, illetve a 12. cikk (3) bekezdésében ilyen termékekre és szolgáltatásokra előírt két kedvezményes adómérték egyikét alkalmazhatják, azzal a feltétellel, hogy az legalább 12 %.
f) A Görög Köztársaság a görög szárazföldön alkalmazottnál legfeljebb 30 %-kal alacsonyabb hozzáadottértékadó-mértékeket alkalmazhat Leszbosz, Kiosz, Számosz, Dodekanészosz és a Kikládok tartományokban, illetve a következő Égei-tengeri szigeteken: Thaszosz, Északi Szporádok, Szamothraké és Szkürosz.
g) A Bizottság beszámolója alapján, a Tanács 1994. december 31. előtt újból megvizsgálja a fenti a)–f) pontokat, főként a belső piac megfelelő működésével kapcsolatban. Abban az esetben, ha a verseny jelentősen torzul, a Tanács a Bizottság javaslata alapján egyhangú határozattal megfelelő intézkedéseket fogad el."
5. Az ezen irányelv mellékletében található H. mellékletet csatolni kell.
2. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 1992. december 31-ig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
3. cikk
Ennek az irányelvnek a tagállamok a címzettjei.
(1992. február 7.) a kivire vonatkozó minőségi előírások megállapításáról szóló 410/90/EGK bizottsági rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb az 1623/91/EGK rendelettel [1] módosított, a gyümölcs- és zöldségpiac közös szervezéséről szóló, 1972. május 18-i 1035/72/EGK tanácsi rendeletre [2] és különösen annak 2. cikke (2) bekezdésére,
mivel a 410/90/EGK bizottsági rendelet [3] megállapítja a kivire vonatkozó minőségi előírásokat;
mivel néhány rendelkezés a különböző nyelvi változatokban egymástól eltérő; mivel ezeket a rendelkezéseket megfelelően módosítani kell;
mivel a kivire vonatkozó minőségi előírások egyéb, gyümölcsökre és zöldségekre vonatkozó EGK előírásokkal történő összehangolásához módosítani kell az "eltarthatóságot", a "méretet" és a "méret szerinti osztályozást";
mivel az e rendeletben előírt rendelkezések összhangban vannak a Gyümölcs- és Zöldségpiaci Irányítóbizottság véleményével,
ELFOGADTA EZT AZ RENDELETET:
harmadik szakasza minden nyelvi változatban a következő szöveg:
"Rendelkeznie kell a fajta jellemzőivel. A következő enyhe hibák azonban, amelyek nem rontják a termék általános megjelenését, a minőségét, az eltarthatóságát és a csomagoló eszközben való megjelenést, megengedhetők:
- enyhe alakhiba (de kinövésektől vagy torzulástól mentes),
- enyhe színhiba,
- felületi héjhibák, amelyek összterülete nem több mint 1 cm2,
- egy kis "Hayward varrat", amely hosszanti vonalakhoz hasonló, de nem megvastagodó." c) az iii.
"II. osztály" harmadik szakaszának negyedik francia bekezdése a következő szöveg:
"– több, erősebb "Hayward varrat", enyhe megvastagodással,"
2. A III. "A méretre vonatkozó előírások" rész első szakaszának szövege a következő:
"A méret megállapítása a gyümölcs tömege alapján történik."
3. A V. "A külső megjelenésre vonatkozó előírások" rész a következőképpen módosul:
2. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba. Ez a rendelet teljes egészében kötelező és közvetlenül alkalmazandó valamennyi tagállamban.
az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló 2377/90/EGK tanácsi rendelet V. mellékletének módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 675/92/EGK bizottági rendelettel [1] módosított, az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló, 1990. június 26-i 2377/90/EGK tanácsi rendeletre [2] és különösen annak 11. cikkére,
mivel az ügyintézés hatékonyságának érdekében kívánatos, hogy azon információk és adatok, amelyeket a 2377/90/EGK rendelet szerint az állatgyógyászati készítményekben használt farmakológiai hatóanyagra vonatkozó maradékanyag-határérték meghatározására irányuló kérelemnek tartalmaznia kell, a lehető legszorosabb kapcsolatban legyenek azokkal az információkkal és adatokkal, amelyek a 90/676/EGK irányelvvel [3] módosított, az állatgyógyászati készítményekre vonatkozó tagállami jogszabályok közelítéséről szóló, 1981. szeptember 28-i 81/851/EGK tanácsi irányelv [4] 5. cikke szerint állatgyógyászati készítmény forgalomba hozatalának engedélyezésére nyújtandók be a tagállamokhoz;
mivel az állatgyógyászati készítmények vizsgálatával kapcsolatos analitikai, farmako-toxikológiai és klinikai előírásokra és vizsgálati tervekre vonatkozó tagállami jogszabályok közelítéséről szóló, 1981. szeptember 28-i 81/852/EGK tanácsi irányelv mellékletét módosító 1992. március 20-i 92/18/EGK bizottsági irányelv által az állatgyógyászati készítmények tesztelésére vonatkozóan bevezetett követelmények változásainak figyelembevétele érdekében a 2377/90/EGK rendelet V. mellékletét módosítani szükséges;
mivel e rendelet rendelkezései összhangban állnak a 87/20/EGK irányelvvel [5] módosított 81/852/EGK tanácsi irányelv [6] 2b. cikke alapján létrehozott, az állatgyógyászati készítmények kereskedelme területén a technikai akadályok eltörléséről szóló irányelveknek a műszaki fejlődéshez való hozzáigazításával foglalkozó bizottság véleményével,
ELFOGADTA EZT A RENDELETET:
az Algériából, Ciprusról, Egyiptomból, Izraelből, Jordániából, Libanonból, Máltáról, Marokkóból, Szíriából és Tunéziából származó egyes mezőgazdasági termékeknek a Közösségbe történő behozatalára alkalmazandó szabályok módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre, és különösen annak 113. cikkére,
tekintettel a Bizottság javaslatára,
mivel a mediterrán térség új politikájának általános keretén belül, a régió országaival meglévő kapcsolatok erősítése és az együttműködés fokozása érdekében a Tanács és a Bizottság a Földközi-tenger térségében található, tagsággal nem rendelkező országokkal folytatott kereskedelemről szóló állásfoglalást fogadott el a Tanács 1990. december 18–19-i ülésén;
mivel az említett állásfoglalás különösen az adott országokból a Közösségbe irányuló mezőgazdasági export elősegítését célzó intézkedések végrehajtásáról rendelkezik, és mivel ezért meg kell határozni az említett intézkedések alkalmazására vonatkozó részletes szabályokat;
mivel ennek érdekében módosítani kell az Algériával, Ciprussal, Egyiptommal, Izraellel, Jordániával, Libanonnal, Máltával, Marokkóval, Szíriával és Tunéziával megkötött társulási vagy együttműködési megállapodásokhoz csatolt jegyzőkönyvek rendelkezéseinek értelmében a Közösségbe irányuló behozatalra vonatkozó szabályokat,
ELFOGADTA EZT A RENDELETET:
1. cikk
(1) A Közösség 1985. december 31-én meglévő tagállamaiban a Szerződés II. mellékletében felsorolt termékekre 1991. december 31-én érvényben lévő vámok – amely termékek a szóban forgó, a Földközi-tenger térségében található, tagsággal nem rendelkező országokból származnak, és amelyekre vonatkozóan a vámok lebontását az e rendelet I. mellékletében említett társulási vagy együttműködési megállapodásokhoz csatolt jegyzőkönyvek értelmében 1993. január 1-je után is folytatni kell – két egyenlő szakaszban, 1992. január 1-jétől és 1993. január 1-jétől kerülnek eltörlésre.
(2) Az (1) bekezdés, a bekezdésben említett jegyzőkönyvekben megállapított vámkontingensek – amennyiben léteznek – és ütemezések keretén belül, az ott megállapított különös rendelkezések figyelembevételével alkalmazandó.
(3) Amikor a vámok az (1) bekezdés alkalmazásának eredményeként elérik a 2 %-os vagy annál alacsonyabb szintet, azokat teljes mértékben fel kell függeszteni.
A Tanács 2077/92/EGK rendelete (1992. június 30.) a dohányágazaton belüli ágazati szervezetekről és megállapodásokról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 42. és 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a Közösség és a világ mezőgazdasági piacainak közép- és hosszú távú kilátásai a piaci egyensúly helyreállítása érdekében megkövetelik a közös agrárpolitika egyes eszközeinek felülvizsgálatát; mivel az ilyen, elsősorban a piactámogató eszközök rugalmasságának fokozására irányuló kiigazítások megkívánják, hogy az érintett piaci szereplők a tényleges piaci helyzet magasabb szintű figyelembevétele érdekében változtassanak gazdasági magatartásukon;
mivel az egyének vagy csoportok által létrehozott és a dohányágazatban a termelés, feldolgozás és értékesítés különböző ágainak jelentős részét képviselő ágazati szervezetek készek hozzájárulni a piaci helyzet jobb felismeréséhez és bátorítani a termelés, feldolgozás és az értékesítés megismerésének és szervezésének fejlesztését célzó gazdasági magatartást; mivel ezek néhány tevékenysége hozzájárulhat a piaci egyensúly javításához, és ezzel segítséget nyújthatnak a Szerződés 39. cikkében foglalt célkitűzések eléréséhez; mivel meg kell határozni azokat az intézkedéseket, amelyek ilyen hozzájárulást jelenthetnek az ágazati szervezetek részéről;
mivel a fentiekre való tekintettel szükségesnek tűnik, hogy külön elismerést kapjanak azok a szervek, amelyek bizonyítani tudják igazolt reprezentativitásukat regionális, régióközi vagy közösségi szinten, és amelyek pozitív lépéseket tesznek a fent említett célkitűzések elérésére; mivel az ilyen elismerést a szakmai szövetség tevékenységétől függően a tagállamnak vagy a Bizottságnak kell megadnia;
mivel azon ágazati szervezetek egyes tevékenységeinek támogatására, amelyek a piac szervezésére vonatkozó jelenlegi szabályok fényében különös érdeklődésre tarthatnak számot a dohányágazatban, rendelkezni kell arról, hogy azokat a szabályokat, amelyeket egy ágazati szervezet a tagjai számára elfogad, bizonyos feltételek mellett kiterjesszék valamennyi nem tag termelőre és csoportra is egy vagy több régióban; mivel azok számára, akik nem tagjai a szervezeteknek, szintén kötelezővé kell tenni, hogy megfizessék a hozzájárulás teljes összegét vagy annak egy részét, amely az ilyen tevékenységek folytatása során felmerülő, nem igazgatási jellegű költségek fedezetéül szolgál; mivel ezen eljárás során biztosítani kell a társadalmi-gazdasági csoportok jogait, különösképpen a fogyasztók jogait;
mivel az elismert ágazati szervezetek egyéb tevékenységei általános gazdasági vagy technikai jelentőséggel bírhatnak a dohányágazat számára, és ezért hasznosak lehetnek a kérdéses szakmában dolgozó valamennyi személy számára függetlenül attól, tagjai-e a szervezetnek; mivel az ilyen esetekben indokoltnak látszik kötelezővé tenni a nem tagok számára, hogy megfizessék a közvetlenül a kérdéses tevékenységek folytatásából eredő, az igazgatási költségeken kívüli költségek fedezetére szánt hozzájárulást;
mivel a rendszer megfelelő működésének biztosítása érdekében szoros együttműködésre van szükség a tagállamok és a Bizottság között, amelynek állandó ellenőrzési jogosultsággal is rendelkeznie kell, különösen ami a regionális vagy régióközi szinten működő ágazati szervezetek elismerését és az ilyen szervezetek által elfogadott megállapodásokat és összehangolt magatartásokat illeti;
mivel rendelkezni kell arról, hogy a tagállamok és más érdekeltek tájékoztatása céljából minden év elején közzétegyék az előző év során elismert szervezetek listáját, az olyan szervezetek jegyzékét, amelyek elismerését ugyanezen idő alatt visszavonták, valamint azokat a szabályokat, amelyeknek hatályát kiterjesztették, az alkalmazási körük megjelölésével,
ELFOGADTA EZT A RENDELETET:
3. a következők közül többféle tevékenységet folytatnak regionális szinten, számos közösségi régióban vagy az egész Közösség területén, szükség szerint figyelembe véve a fogyasztói érdekeket:
a) hozzájárulás a leveles vagy bálázott dohány piacra vitelének magasabb szintű összehangolásához;
b) a Közösség szabályainak megfelelő szabványszerződések készítése;
c) a piaci információ és átláthatóság javítása;
d) a hozzáadott érték növelése, különösen az értékesítés és az olyan új felhasználási lehetőségek kutatása révén, amelyek nem veszélyeztetik a közegészséget;
e) az ágazat átirányítása olyan termékek felé, amelyek jobban megfelelnek a piaci és a közegészségügyi követelményeknek;
f) olyan módszerek kutatása, amelyek lehetővé teszik a növényvédő szerek alkalmazásának csökkentését és biztosítják a termékminőséget és a talajvédelmet;
g) olyan módszerek és eszközök kifejlesztése, amelyekkel javítható a termékminőség a termelés és feldolgozás szakaszában;
(2) Az elismerés megadását megelőzően a tagállamok tájékoztatják a Bizottságot az elismerést kérelmező ágazati szervezetekről, és megadnak minden szükséges információt azokról a gazdasági tevékenységhez kapcsolódó alágazatokról, amelyeket átfognak, a reprezentativitásukról, az általuk vállalt tevékenységről, és továbbítanak minden olyan információt, amelyre a kérelem elbírálásához szükség lehet.
A Bizottság a tagállamtól érkező értesítést követő 60 napon belül emelhet kifogást az elismerés ellen.
(3) A tagállamok visszavonják az elismerést:
a) ha az ebben a rendeletben előírt feltételek már nem teljesülnek;
b) ha az ágazati szervezet a 7. cikk (3) bekezdésében felsorolt tilalmak valamelyikét megszegi, ami nem érinti a nemzeti jog alapján indítható büntetőeljárásokat;
c) ha az ágazati szervezet nem teljesíti a 7. cikk (2) bekezdésében előírt értesítési kötelezettségét.
A tagállamok az elismerés visszavonására vonatkozó döntésről haladéktalanul értesítik a Bizottságot.
4. cikk
(1) Kérelem alapján a Bizottság azokat az ágazati szervezeteket ismeri el, amelyek
a) tevékenységüket több tagállam egész területén vagy azok egy részén vagy a Közösség egész területén folytatják;
b) egy tagállam nemzeti joga vagy a Közösségi jog alapján jöttek létre;
c) megfelelnek a 3. cikk (1) bekezdésének b), c) és d) pontjában foglalt rendelkezéseknek.
(2) A Bizottság az elismerésért benyújtott kérelemről értesíti azokat a tagállamokat, amelyek területén az ágazati szervezet székhellyel rendelkezik, és amelyek területén az ágazati szervezetet tevékenységét folytatja. Az értesítést követően az érintett tagállamnak két hónap áll rendelkezésére, hogy észrevételeit megtegye.
A Bizottság a kérelem és a valamennyi szükséges információ beérkezését követő három hónapon belül hozza meg döntését az elismerésről.
(3) A Bizottság a 3. cikk (3) bekezdésében említett körülmények között visszavonja az (1) bekezdésben említett szervezet elismerését.
5. cikk
A Bizottság az elismert ágazati szervezetek nevét az Európai Közösségek Hivatalos Lapjának C sorozatában teszi közzé, megadva a gazdasági ágazatot vagy területet, amelyen belül működnek, és a 2. cikk értelmében folytatott tevékenységeket. Az elismerés visszavonását szintén közzé kell tenni.
6. cikk
Az ágazati szervezetek elismerése engedélyt jelent a 2. cikk (3) bekezdésében említett tevékenység folytatására az e rendeletben megállapított feltételek szerint.
7. cikk
(1) A 26. Rendelet [4] 1. cikkének sérelme nélkül a Szerződés 85. cikkének (1) bekezdése nem vonatkozik az elismert ágazati szervezeteknek a 2. cikk (3) bekezdésében említett intézkedések végrehajtását célzó megállapodásaira és összehangolt magatartására.
(2) Az (1) bekezdést csak akkor kell alkalmazni, ha:
- a megállapodásról és az összehangolt magatartásról értesítették a Bizottságot, és ha
- a kért valamennyi információ kézhezvételét követő három hónapon belül a Bizottság nem találja úgy, hogy a megállapodás, illetve összehangolt magatartás nem felel meg a Közösség szabályainak.
A megállapodások és összehangolt magatartások végrehajtására ennek az időszaknak az elteltéig nem kerülhet sor.
(3) Azokat a megállapodásokat és összehangolt magatartásokat, amelyek:
- a Közösségen belül a piac megosztásának bármely formájához vezethetnek,
- befolyásolhatják a piacszervezés hatékony működését,
- a verseny olyan torzulásához vezethetnek, amely nem elengedhetetlen az ágazati szervezet intézkedése által megvalósítani kívánt közösségi agrárpolitikai célkitűzés eléréséhez,
- az árak vagy kvóták rögzítését vonják maguk után, az ágazati szervezetnek a közösségi szabályok meghatározott rendelkezései alkalmazása során hozott intézkedései sérelme nélkül,
- hátrányos megkülönböztetést vagy a verseny megszüntetését eredményezhetik az adott termékek jelentős részének vonatkozásában,
A határozat legkorábban az érintett ágazati szervezet értesítésének időpontjában lép hatályba, kivéve ha az ágazati szervezet valótlan információt közölt, vagy visszaélt az (1) bekezdésben nyújtott mentességgel.
8. cikk
(1) Az ágazati szervezetek kérelmezhetik, hogy bizonyos megállapodásuk vagy összehangolt magatartásuk egy korlátozott időszakra kötelező érvényűvé váljon az érintett gazdasági ágazatban működő olyan egyének és csoportok számára, amelyek nem tagjai az általuk képviselt alágazatoknak az alágazatok által érintett területeken.
Ahhoz, hogy a szabályok alkalmazási körét kiterjesszék, az ágazati szervezeteknek az érintett termelés és/vagy kereskedelem legalább kétharmadát kell képviselniük. Ahol a szabályok javasolt kiterjesztése régióközi hatályú, az ágazati szervezetnek bizonyítania kell, hogy mindegyik összefogott alágazat tekintetében a képviselt régiók mindegyikében rendelkezik a reprezentativitás minimális fokával.
(2) Azoknak a szabályoknak, amelyek hatályának kiterjesztését kérelmezik, már legalább egy éve hatályban kell lenniük, és az alábbi célkitűzések valamelyikére kell vonatkozniuk:
a) a termelés és a piac ismerete;
b) a minimális mennyiségek meghatározása;
c) a környezetvédelemmel összeegyeztethető művelési módszerek alkalmazása;
d) a csomagolás és az áru kiszerelése minimális szabványainak meghatározása;
e) minősített vetőmag használata és a termékminőség ellenőrzése.
(3) A szabályok kiterjesztését a Bizottságnak kell jóváhagynia a 9. cikkben meghatározott eljárásnak megfelelően.
9. cikk
(1) A tagállamok által elismert ágazati szervezetek által megállapított szabályok esetében a tagállamok az érintett társadalmi-gazdasági csoportok tájékoztatása érdekében közzéteszik azokat a megállapodásokat vagy összehangolt magatartásokat, amelyeket egy adott régióban vagy régiócsoportban ki kívánnak terjeszteni a nem tag egyénekre vagy csoportokra is.
Az érintetteknek két hónap áll rendelkezésükre, hogy észrevételeiket megtegyék.
(2) Ennek az időszaknak a végén és a határozat meghozatalát megelőzően a tagállamok értesítik a Bizottságot azokról a szabályokról, amelyeket kötelező érvényűvé kívánnak tenni, és rendelkezésére bocsátanak minden szükséges információt. Az értesítésben szerepel minden, az (1) bekezdés szerinti közzétételt követően kapott észrevétel és a kiterjesztési kérelem értékelése.
(3) A Bizottság az Európai Közösségek Hivatalos Lapjának C sorozatában közzéteszi azokat a szabályokat, amelyek kiterjesztését az általa a 4. cikk értelmében elismert ágazati szervezetek kérelmezték. A közzétételt követően a tagállamoknak és az érintett társadalmi-gazdasági csoportoknak két hónap áll rendelkezésükre, hogy észrevételeiket megtegyék.
(4) Ha azok a szabályok, amelyek kiterjesztését kérelmezték, a 83/189/EGK irányelv [5] értelmében "műszaki szabályoknak" minősülnek, a (2) bekezdésben előírt értesítéssel egy időben az említett irányelv 8. cikkének megfelelően ezekről is tájékoztatni kell a Bizottságot.
Az (5) bekezdés sérelme nélkül, ha a 83/189/EGK irányelv 9. cikke szerinti indokolt álláspont benyújtásának feltételei teljesülnek, a Bizottság megtagadja azoknak a szabályoknak a jóváhagyását, amelyek kiterjesztését kérték.
(5) A Bizottság a tagállamtól a (2) bekezdéssel összhangban kapott értesítéstől számított három hónapon belül, illetve abban az esetben, ha a (3) bekezdést kell alkalmazni, a szabályok kiterjesztésére vonatkozó kérelemnek az Európai Közösségek Hivatalos Lapjában való közzétételét követő öt hónapon belül döntést hoz.
A Bizottság mindenképpen negatív döntést hoz, ha úgy találja, hogy a kiterjesztés:
- a közös piac jelentős részén akadályozza a versenyt,
- korlátozza a kereskedelem szabadságát, vagy
- veszélyezteti a közös agrárpolitika vagy a közösségi szabályok bármelyikének célkitűzéseit.
(6) Azokat a szabályokat, amelyek hatályát kiterjesztették, közzéteszik az Európai Közösségek Hivatalos Lapjában.
(7) Amikor ennek a cikknek megfelelően a szabályokat azok számára is kötelezővé teszik, akik nem tagjai az ágazati szervezetnek, az adott esettől függően a tagállam vagy a Bizottság dönthet úgy, hogy azok az egyének vagy csoportok, akik nem tagok, a tagok által fizetett hozzájárulás egészét vagy annak egy részét fizessék a szervezet számára, amennyiben az ilyen hozzájárulást nem a szabályok vagy összehangolt magatartások alkalmazása igazgatási költségeinek fedezésére használják.
10. cikk
(1) Ha egy elismert ágazati szervezet a (2) bekezdésben említett tevékenységek közül egyet vagy többet folytat, és e tevékenységek azoknak a személyeknek az általános gazdasági érdekét szolgálják, akiknek a tevékenysége a termékek valamelyikével vagy azok közül többel kapcsolatos, akkor az elismerést megadó tagállam, vagy ha az elismerést a 4. cikk értelmében adták meg, a Bizottság úgy határozhat, hogy azok az egyének vagy csoportok, amelyek nem tagjai a szövetségnek, de amelyek élvezik tevékenységének előnyeit, a tagok által fizetett hozzájárulás egészét vagy annak egy részét fizessék a szervezet számára, amennyiben az ilyen hozzájárulást az érintett tevékenységek folytatásának eredményeként közvetlenül felmerülő, nem igazgatási jellegű költségek fedezésére szánják.
(2) Az e cikkben említett tevékenységek az alábbi célkitűzések közül egyre vagy többre vonatkoznak:
- kutatások a termék értékének növelése céljából, különösen olyan új felhasználási módok által, amelyek közegészségügyi szempontból nem veszélyesek,
- a leveles vagy bálázott dohány minőségének javítását célzó tanulmányok,
- olyan művelési módszerek kutatása, amelyek lehetővé teszik a növényvédő szerek használatának csökkentését, és biztosítják a talaj és a környezet védelmét.
(3) Az érintett tagállamok értesítik a Bizottságot azokról a határozatokról, amelyeket az (1) bekezdés értelmében kívánnak meghozni. Az ilyen határozatok legkorábban a Bizottság értesítésétől számított három hónap elteltével lépnek hatályba. A Bizottság ezen idő alatt elrendelheti a határozat tervezete egészének vagy egy részének elutasítását, ha a megjelölt általános gazdasági érdeket nem találja kellően megalapozottnak.
(4) Ha a Bizottság által a 4. cikknek megfelelően elismert ágazati szervezet tevékenysége az általános gazdasági érdeket szolgálja, a Bizottság továbbítja a tagállamnak a határozata tervezetét, amelynek ezt követően két hónap áll rendelkezésére, hogy észrevételeit megtegye.
11. cikk
A tagállamok vagy a Bizottság bármely intézkedését, amely hozzájárulás fizetését írja elő olyan személyek vagy csoportok számára, amelyek nem tagjai az ágazati szervezetnek, közzéteszik az Európai Közösségek Hivatalos Lapjában. Az intézkedés legkorábban a közzététel időpontjától számított két hónap elteltével lép hatályba.
12. cikk
Az e rendelet alkalmazására vonatkozó részletes szabályokat a 2075/92/EGK rendelet [6] 23. cikkében meghatározott eljárásának megfelelően kell megállapítani.
Ez a rendelet teljes egészében kötelező és közvetlenül alkalmazandó valamennyi tagállamban.
(1992. július 14.) a mezőgazdasági termékek és élelmiszerek földrajzi jelzéseinek és eredetmegjelöléseinek oltalmáról
mivel a közös agrárpolitika kiigazításának részeként ösztönözni kell a mezőgazdasági termelés változatosabbá tételét annak érdekében, hogy a piacokon javuljon a kínálat és a kereslet közötti egyensúly; mivel bizonyos jellemzőkkel rendelkező termékek támogatása jelentős előnyökkel járna a vidék gazdaságában, különösen a kedvezőtlen adottságú vagy távoli területeken, azáltal, hogy növelné a gazdálkodók jövedelmét, a vidéki népességet pedig meg tudná tartani e területen;
mivel ezen túlmenően az elmúlt években megfigyelhető, hogy a fogyasztók a mennyiség helyett inkább az élelmiszerek minőségének tulajdonítanak nagyobb fontosságot; mivel ez a meghatározott termékekre irányuló igény növekvő keresletet támaszt az azonosítható földrajzi eredetű mezőgazdasági termékek vagy élelmiszerek iránt;
mivel figyelembe véve a forgalmazott termékek nagyfokú változatosságát és az ezekkel kapcsolatos információáradatot, a lehető legjobb döntés meghozatalának elősegítése érdekében a fogyasztókat világosan és tömören tájékoztatni kell a termék eredetéről;
mivel a mezőgazdasági termékek és élelmiszerek címkézése az élelmiszerek címkézésére, kiszerelésére és reklámozására vonatkozó tagállami jogszabályok közelítéséről szóló, 1978. december 18-i 79/112/EGK tanácsi irányelvben [4] megállapított általános szabályok hatálya alá tartozik; mivel sajátos jellegüket tekintve további különös rendelkezéseket kell elfogadni a meghatározott földrajzi területről származó mezőgazdasági termékekre és élelmiszerekre vonatkozóan;
mivel az azonosítható földrajzi eredettel rendelkező mezőgazdasági termékek és élelmiszerek oltalmának igénye következtében egyes tagállamok bevezették a "bejegyzett eredetmegjelöléseket"; mivel ezek eredményesnek bizonyultak nemcsak a termelők körében, akik a minőség javítására irányuló odaadó erőfeszítéseikért cserében magasabb jövedelemre tesznek szert, hanem a fogyasztók körében is, akik olyan jó minőségű termékeket vásárolhatnak, amelyek előállítási módja és eredete garantált;
mivel azonban a nemzeti gyakorlat eltérő a bejegyzett eredetmegjelölésekkel és földrajzi jelzésekkel kapcsolatos végrehajtási szabályok terén; mivel közösségi megközelítésben kell gondolkodni; mivel az oltalomra vonatkozó közösségi szabályozás keretei lehetővé teszik a földrajzi jelzések és eredetmegjelölések szerepének növelését, azáltal, hogy – egységesebb megközelítéssel – tisztességes versenyt biztosítanak az ezen árujelzőkkel jelölt termékek termelői között, valamint erősítik a fogyasztókban a termékek eredetiségéről való meggyőződést;
mivel a tervezett szabályoknak figyelemmel kell lenniük a borokra és a szeszes italokra vonatkozó, magasabb szintű oltalomról rendelkező közösségi jogszabályokra;
mivel e rendelet hatálya egyes olyan mezőgazdasági termékekre és élelmiszerekre korlátozódik, amelyek esetében kapcsolat van a termék vagy élelmiszer jellemzői és annak földrajzi eredete között; mivel azonban ez a tárgyi hatály más termékekre vagy élelmiszerekre is kiterjeszthető lenne;
mivel a jelenlegi gyakorlat alapján indokolt a földrajzi árujelző két különböző típusának, nevezetesen az oltalom alatt álló földrajzi jelzésnek és az oltalom alatt álló eredetmegjelölésnek a meghatározása;
mivel az ilyen árujelzőt hordozó mezőgazdasági termékeknek és élelmiszereknek meg kell felelniük a termékleírásokban meghatározott, bizonyos feltételeknek;
mivel annak érdekében, hogy a földrajzi jelzések és eredetmegjelölések minden tagállamban oltalmat élvezhessenek, azokat közösségi szinten kell nyilvántartásba venni; mivel a nyilvántartásba történő bejegyzésnek a kereskedelem szereplői és a fogyasztók számára egyaránt tájékoztatásul kell szolgálnia;
mivel a bejegyzési eljárásnak lehetővé kell tennie, hogy a tagállamokban bármely egyénileg, illetve közvetlenül érintett személy gyakorolni tudja jogait oly módon, hogy a Bizottság értesítést kap a kifogásról;
mivel eljárást kell kidolgozni a termékleírás bejegyzés után történő, a technológai fejlődés miatt szükséges módosításának engedélyezése érdekében, illetve a mezőgazdasági termék vagy élelmiszer földrajzi jelzésének vagy eredetmegjelölésének a nyilvántartásból való törlésére, ha az illető termék vagy élelmiszer többé már nem felel meg azon leírásnak, amely alapján a földrajzi jelzést vagy eredetmegjelölést megkapta;
mivel rendelkezni kell az olyan harmadik országokkal folytatott kereskedelemről, amelyek egyenértékű garanciát nyújtanak a területükön megadott földrajzi jelzések és eredetmegjelölések megadása és vizsgálata terén;
mivel rendelkezni kell egy olyan eljárás bevezetéséről, amely az e célra létrehozott szabályozó bizottságon keresztül szoros együttműködést alakít ki a tagállamok és a Bizottság között,
ELFOGADTA EZT A RENDELETET:
1. cikk
(1) Ez a rendelet állapítja meg a Szerződés II. mellékletében említett, emberi fogyasztásra szánt mezőgazdasági termékek, valamint az ezen rendelet I. mellékletében említett élelmiszerek és az ezen rendelet II. mellékletében felsorolt mezőgazdasági termékek eredetmegjelöléseinek és földrajzi jelzéseinek oltalmára vonatkozó szabályokat.
Ez a rendelet ugyanakkor nem alkalmazható a szőlészeti-borászati termékekre és szeszes italokra.
Az I. melléklet a 15. cikkben meghatározott eljárással összhangban módosítható.
(2) Ezt a rendeletet az egyéb különös közösségi rendelkezések sérelme nélkül kell alkalmazni.
(3) A műszaki szabványok és szabályzatok területén történő tájékoztatási eljárás megállapításáról szóló, 1983. március 28-i 83/189/EGK tanácsi irányelv [5] nem alkalmazható az ezen rendelet hatálya alá tartozó eredetmegjelölésekre és földrajzi jelzésekre.
- amely e régióból, meghatározott helyről vagy ezen országból származik, és
- amelynek minősége vagy jellemzői főként vagy kizárólag egy adott földrajzi környezetnek és az ahhoz kapcsolódó természeti és emberi tényezőknek, valamint az e meghatározott földrajzi területen folyó termelésnek, feldolgozásnak és előállításnak köszönhető;
b) földrajzi jelzés: valamely régiónak, meghatározott helynek vagy – kivételes esetben – országnak az olyan mezőgazdasági termék vagy élelmiszer leírására használatos elnevezése:
- amely e régióból, meghatározott helyről vagy ezen országból származik, és
- amely az e földrajzi származásnak tulajdonítható sajátos minőséggel, hírnévvel vagy egyéb jellemzőkkel rendelkezik, és amelynek termelése és/vagy feldolgozása és/vagy előállítása a meghatározott földrajzi területen folyik.
(3) Eredetmegjelölésnek kell tekinteni a valamely régióból vagy meghatározott helyről származó, mezőgazdasági terméket vagy élelmiszert jelölő egyes olyan, hagyományos földrajzi vagy akár nem földrajzi elnevezést is, amely eleget tesz a (2) bekezdés a) pontjának második francia bekezdésében említett feltételeknek.
(4) A 2. cikk a) pontjától eltérően, egyes földrajzi megjelöléseket is eredetmegjelölésnek kell tekinteni, ha az adott termékek nyersanyagai a feldolgozási területnél nagyobb vagy attól eltérő földrajzi területről származnak, amennyiben:
- a nyersanyagok termelési területe elhatárolt,
- a nyersanyagok termelésére nézve különös feltételek vonatkoznak, és
- e feltételek betartása vizsgálati rendelkezésekkel biztosított.
(5) A (4) bekezdés alkalmazásában kizárólag az élő állat, a hús és a tej tekinthető nyersanyagnak. Egyéb nyersanyagok felhasználása a 15. cikkben megállapított eljárásnak megfelelően engedélyezhető.
(6) A (4) bekezdésben foglalt eltérésre való jogosultság érdekében az érintett tagállam a szóban forgó megjelöléseket nemzeti oltalom alatt álló eredetmegjelölésnek ismerheti el, vagy ismeri el, illetve – ilyen rendszer hiányában – azoknak bizonyítottan hagyományos jelleggel, különleges hírnévvel és elismertséggel kell rendelkeznie.
(7) A (4) bekezdésben foglalt eltérésre való jogosultság érdekében a bejegyzés iránti kérelmeket e rendelet hatálybalépésétől számított két éven belül be kell nyújtani.
3. cikk
(1) Nem lehet bejegyezni a szokásossá vált elnevezéseket.
E rendelet alkalmazásában "szokásossá vált elnevezés" a mezőgazdasági termék vagy az élelmiszer olyan elnevezése, amely – bár arra a helyre vagy régióra utal, ahol e terméket vagy élelmiszert eredetileg állították elő vagy hozták forgalomba – a mezőgazdasági termék vagy az élelmiszer közismert elnevezésévé vált.
Annak megállapítása érdekében, hogy az elnevezés szokásossá vált-e vagy nem, az összes tényezőt figyelembe kell venni, különösen:
- az azon tagállamban fennálló körülményeket, ahonnan az elnevezés ered, illetve a fogyasztási területen fennálló körülményeket,
- a többi tagállamban fennálló körülményeket,
- a vonatkozó nemzeti vagy közösségi jogszabályokat.
Amennyiben a 6. és 7. cikkben megállapított eljárást követően a bejegyzés iránti kérelmet azért utasítják el, mert az elnevezés szokásossá vált, a Bizottság az erre vonatkozó határozatot közzéteszi az Európai Közösségek Hivatalos Lapjában.
(2) Az elnevezés nem jegyezhető be eredetmegjelölésként vagy földrajzi jelzésként, amennyiben valamely növény- vagy állatfajta nevével ütközik, és ebből kifolyólag a termék tényleges származása tekintetében megtévesztheti a nyilvánosságot.
(3) E rendelet hatálybalépését megelőzően a Tanács, a Bizottság javaslatára, minősített többséggel eljárva, összeállítja és az Európai Közösségek Hivatalos Lapjában közzéteszi a mezőgazdasági termékek és élelmiszerek e rendelet hatálya alá tartozó azon elnevezéseinek nem teljes körű, iránymutató jegyzékét, amelyek az (1) bekezdés értelmében szokásosnak tekintendők, és ebből kifolyólag e rendelet alapján nem alkalmasak a bejegyzésre.
4. cikk
(1) Az oltalom alatt álló eredetmegjelölés (OEM) vagy oltalom alatt álló földrajzi jelzés (OFJ) használatára való jogosultsághoz a mezőgazdasági terméknek vagy élelmiszernek meg kell felelnie a termékleírásnak.
(2) A termékleírásnak legalább a következőket kell tartalmaznia:
a) a mezőgazdasági termék vagy élelmiszer elnevezése, beleértve az eredetmegjelölést vagy a földrajzi jelzést;
b) a mezőgazdasági termék vagy élelmiszer leírása, beleértve a nyersanyagokat, valamint – adott esetben – a termék vagy az élelmiszer főbb fizikai, kémiai, mikrobiológiai és/vagy érzékszervi jellemzőit;
c) a földrajzi terület, illetve – adott esetben – a 2. cikk (4) bekezdésében foglalt követelmények teljesítését mutató adatok meghatározása;
d) annak igazolása, hogy a mezőgazdasági termék vagy élelmiszer a 2. cikk (2) bekezdésének a) vagy b) pontja értelmében vett földrajzi területről származik;
e) a mezőgazdasági termék vagy élelmiszer előállítási módjának, adott esetben a helyre jellemző, autentikus és állandó módszerének meghatározása;
f) a 2. cikk (2) bekezdés a), illetve b) pontja értelmében a földrajzi környezettel való kapcsolatot vagy a földrajzi származást megerősítő adatok;
g) a 10. cikkben foglalt felügyeleti rendszerre vonatkozó adatok;
h) az OEM vagy az OFJ árujelzőkre vagy az ezekkel egyenértékű, hagyományos nemzeti árujelzőkre vonatkozó, címkézéssel kapcsolatos különleges adatok;
i) a közösségi és/vagy nemzeti rendelkezések által megállapított előírások.
5. cikk
(2) A csoportosulás, illetve a természetes vagy jogi személy kizárólag olyan mezőgazdasági termék vagy élelmiszer tekintetében nyújthat be bejegyzés iránti kérelmet, amelyet a 2. cikk (2) bekezdésének a) vagy b) pontja értelmében ő termel vagy állít elő.
(3) A bejegyzési kérelemnek tartalmaznia kell a 4. cikkben említett termékleírást.
(4) A bejelentést abba a tagállamba kell elküldeni, ahol az adott földrajzi terület található.
(5) A tagállam ellenőrzi a bejelentés megalapozottságát, és – amennyiben megállapítja, hogy a bejelentés megfelel az e rendeletben foglalt követelményeknek – azt a 4. cikkben említett termékleírással és a határozata alapjául szolgáló egyéb iratokkal együtt továbbítja a Bizottsághoz.
Ha a bejelentés olyan elnevezésre vonatkozik, amely valamely másik tagállam területére is kiterjedő földrajzi területet jelöl, a határozat meghozatala előtt egyeztetni kell ez utóbbi tagállammal.
(1) A Bizottság hat hónapon belül alaki vizsgálat keretében ellenőrzi, hogy a bejegyzési kérelem tartalmazza-e a 4. cikkben foglalt valamennyi adatot.
A Bizottság megállapításairól tájékoztatja az érintett tagállamot.
(2) Ha az (1) bekezdés rendelkezéseinek figyelembevételét követően a Bizottság azt állapítja meg, hogy az elnevezés oltalomra jogosult, közzéteszi az Európai Közösségek Hivatalos Lapjában a bejelentő nevét és címét, a termék elnevezését, a bejelentés főbb pontjait, a termék előállítására, termelésére vagy gyártására vonatkozó nemzeti rendelkezésekre való hivatkozást, illetve – szükség esetén – megállapításának indoklását.
(3) Ha a Bizottságot a 7. cikknek megfelelően nem értesítik kifogási nyilatkozatról, az elnevezést be kell vezetni a Bizottság által vezetett, az "Oltalom alatt álló eredetmegjelölések és földrajzi jelzések nyilvántartása" elnevezésű nyilvántartásba, amely tartalmazza a csoportosulások és az érintett felügyeleti szervek nevét.
(4) A Bizottság közzéteszi az Európai Közösségek Hivatalos Lapjában a következőket:
- a nyilvántartásba bevezetett elnevezések,
- a 9. és a 11. cikknek megfelelően a nyilvántartásban végzett módosítások.
(5) Ha az (1) bekezdésben foglalt vizsgálat alapján a Bizottság azt állapítja meg, hogy az elnevezés nem jogosult oltalomra, akkor a 15. cikkben foglalt eljárásnak megfelelően határoz arról, hogy az e cikk (2) bekezdésében foglalt közzététel ne történjen meg.
A (2) és a (4) bekezdés szerinti közzétételt, illetve a (3) bekezdés szerinti bejegyzést megelőzően a Bizottság kérheti a 15. cikkben foglalt bizottság véleményét.
7. cikk
(1) Az Európai Közösségek Hivatalos Lapjában való, a 6. cikk (2) bekezdésében említett közzététel időpontjától számított hat hónapon belül bármely tagállam kifogással élhet a bejegyzés ellen.
(2) A tagállamok illetékes hatóságainak biztosítaniuk kell, hogy a jogos gazdasági érdekét igazoló személyek megtekinthessék a bejelentést. Ezen túlmenően, valamint a tagállamokban fennálló körülményeknek megfelelően, a tagállamok betekintést biztosíthatnak más, jogos érdekkel rendelkező felek számára is.
(3) Bármely, jogos érdeke révén érintett természetes vagy jogi személy kifogást tehet a szándékozni kívánt bejegyzés ellen azon tagállam illetékes hatóságához elküldött, megfelelően indokolt nyilatkozat útján, amelyben lakik, vagy ahol letelepedett. Az illetékes hatóság a megállapított határidőkön belül megteszi az ezen észrevétel vagy kifogás figyelembevételéhez szükséges intézkedéseket.
(4) A kifogást tartalmazó nyilatkozat kizárólag akkor fogadható el, ha:
- alátámasztja a 2. cikkben említett feltételek teljesítésének elmulasztását, vagy
- alátámasztja, hogy a javasolt elnevezés bejegyzése veszélyeztetné a valamely részben vagy teljesen azonos elnevezés vagy védjegy létét, vagy az olyan termékek létét, amelyek az e rendelet Európai Közösségek Hivatalos Lapjában való kihirdetésekor jogszerűen vannak piacon, vagy
- feltünteti azokat a sajátosságokat, amelyek azt igazolják, hogy a bejegyezni kért elnevezés jellegénél fogva szokásos.
(5) Ha a (4) bekezdés értelmében a kifogás elfogadható, a Bizottság felkéri az érintett tagállamokat, hogy három hónapon belül próbáljanak megállapodásra jutni egymás között, belső eljárásaiknak megfelelően. Amennyiben:
a) megállapodás jön létre, a szóban forgó tagállam közli a Bizottsággal a megállapodást lehetővé tévő tényezőket, a bejelentő és a kifogást tevő véleményével együtt. Amennyiben az 5. cikk szerint kapott információban nincs változás, a Bizottság a 6. cikk (4) bekezdésének megfelelően jár el. Amennyiben változás történt, ismét kezdeményezi a 7. cikkben megállapított eljárást;
b) nem születik megállapodás, a Bizottság a hagyományos tisztességes eljárás elve és a tényleges összetéveszthetőség figyelembevételével hoz határozatot a 15. cikkben megállapított eljárásnak megfelelően. Amennyiben a Bizottság a bejegyzési eljárás folytatása mellett dönt, a 6. cikk (4) bekezdésének megfelelően intézkedik a közzétételről.
8. cikk
Az OEM és OFJ megjelölések vagy az ezekkel egyenértékű, hagyományos nemzeti megjelölések csak az e rendeletnek megfelelő mezőgazdasági termékeken vagy élelmiszereken tüntethetők fel.
9. cikk
Az érintett tagállam, különösen a tudományos és technikai ismeretek fejlődésének figyelembevétele vagy a földrajzi terület újbóli meghatározása érdekében, kérheti a leírás módosítását.
A 6. cikkben ismertetett eljárást megfelelően alkalmazni kell.
A Bizottság azonban a 15. cikkben megállapított eljárásnak megfelelően úgy is határozhat, hogy kisebb jelentőségű módosítás esetében nem alkalmazza a 6. cikk szerinti eljárást.
10. cikk
(1) A tagállamok biztosítják, hogy e rendelet hatálybalépését követően legkésőbb hat hónappal olyan felügyeleti rendszert léptetnek működésbe, amelynek szerepe annak biztosítása, hogy az oltalom alatt álló elnevezést viselő mezőgazdasági termékek és élelmiszerek eleget tegyenek a leírásokban megállapított követelményeknek.
(2) A felügyeleti rendszer a kijelölt felügyelő hatóságot vagy hatóságokat és/vagy a tagállam által e célból elismert magánszervezeteket foglalhatja magában. A tagállamok elküldik a Bizottság számára az elismert hatóságok és/vagy szervezetek listáját, illetve azok hatásköri leírását. A Bizottság ezeket az adatokat közzéteszi az Európai Közösségek Hivatalos Lapjában.
(3) A kijelölt felügyelő hatóságoknak és/vagy elismert magánszervezeteknek az objektivitás és a pártatlanság szempontjából megfelelő garanciákat kell nyújtaniuk az ellenőrzésük alá tartozó valamennyi termelő vagy feldolgozó tekintetében, és folyamatosan rendelkezniük kell az oltalom alatt álló elnevezést viselő mezőgazdasági termékek és élelmiszerek felügyeletének elvégzéséhez szükséges szakképzett alkalmazottakkal és erőforrásokkal.
Ha a felügyeleti rendszer egyes vizsgálatok esetében valamely másik szervezet szolgáltatásait veszi igénybe, annak a szervezetnek ugyanezeket a garanciákat kell nyújtania. Ebben az esetben azonban az összes vizsgálatra nézve továbbra is a kijelölt felügyelő hatóság és/vagy elismert magánszervezet felel a tagállam irányában.
A magánszervezeteknek 1998. január 1-jétől kezdve meg kell felelniük az 1989. június 26-i EN 45011 szabványban megállapított követelményeknek, annak érdekében, hogy a tagállamok e rendelet alkalmazásában elismertnek minősíthessék őket.
(4) Ha valamely tagállamban a kijelölt felügyelő hatóság és/vagy elismert magánszervezet azt állapítja meg, hogy az abban a tagállamban oltalom alatt álló eredetmegjelölést viselő mezőgazdasági termék vagy élelmiszer nem felel meg a leírás feltételeinek, akkor megteszi az e rendeletnek való megfeleléshez szükséges intézkedéseket. A tagállamot tájékoztatni kell az ellenőrzés lefolytatása során hozott intézkedésekről. Az érintett feleket a meghozott határozatokról értesíteni kell.
(5) A tagállamnak vissza kell vonnia az elismerést a felügyeleti szervtől, ha az a (2) és (3) bekezdésekben említett feltételeknek már nem felel meg. A tagállam erről tájékoztatja a Bizottságot, amely az Európai Közösségek Hivatalos Lapjában közzéteszi az elismert szervezetek felülvizsgált jegyzékét.
(6) A tagállamok elfogadják azokat az intézkedéseket, amelyek ahhoz szükségesek, hogy az e rendeletnek megfelelő termelők betekintéssel rendelkezzenek a felügyeleti rendszerbe.
(7) Az e rendeletben foglalt vizsgálatok költségeit az oltalom alatt álló elnevezést használó termelők viselik.
11. cikk
(1) Bármely tagállam panaszt terjeszthet elő arra vonatkozóan, hogy az oltalom alatt álló elnevezést viselő mezőgazdasági termék vagy élelmiszer nem felel meg a termékleírásban meghatározott valamely feltételnek.
(2) Az (1) bekezdésben említett tagállam ezen előterjesztését az érintett tagállamhoz címezi. Az érintett tagállam kivizsgálja a panaszt, majd megállapításairól és az esetlegesen megtett intézkedéseiről tájékoztatja a másik tagállamot.
(3) Ismétlődő szabálytalanságok esetén, ha az érintett tagállamok nem tudnak megegyezni, alaposan indokolt kérelmet kell küldeni a Bizottsághoz.
(4) A Bizottság az érintett tagállamokkal konzultálva vizsgálja meg a kérelmet. Adott esetben, a 15. cikkben említett bizottsággal folytatott konzultációt követően a Bizottság megteszi a szükséges lépéseket, amelyek kiterjedhetnek a bejegyzés törlésére is.
12. cikk
(1) A nemzetközi megállapodások sérelme nélkül ez a rendelet a harmadik országból származó mezőgazdasági termékekre vagy élelmiszerekre is alkalmazható, amennyiben:
- az érintett harmadik ország kész arra, hogy a Közösségben megszerezhető oltalommal egyenértékű oltalmat nyújtson a Közösségből érkező, megfelelő mezőgazdasági termékeknek vagy élelmiszereknek.
(2) Ha valamely harmadik ország oltalom alatt álló elnevezése azonos valamely közösségi oltalom alatt álló elnevezéssel, az oltalmat – megfelelő körültekintéssel a helyi és a hagyományosan elterjedt használatra, valamint az összetévesztés lehetőségének kockázatára – meg kell adni.
Az ilyen elnevezések használata csak akkor engedélyezhető, ha a címkén a termék származási országa egyértelműen és jól láthatóan fel van tüntetve.
13. cikk
(1) A bejegyzett elnevezések a következőkkel szemben nyújtanak oltalmat:
a) bármely közvetlen vagy közvetett kereskedelmi célú felhasználás a bejegyzett elnevezés bejegyzésének hatálya alá nem tartozó termékek tekintetében, amennyiben e termékek az adott elnevezés alatt bejegyzett termékekkel összehasonlíthatóak, vagy amennyiben az elnevezés használata az oltalom alatt álló elnevezés hírnevét használja ki;
b) bármely visszaélés, utánzás vagy félrevezető utalás, akkor is, ha feltüntetik a termék valódi eredetét, vagy ha az oltalom alatt álló elnevezést lefordítják, vagy ha például a "jellegű", "típusú", "eljárással készített", "mint a -ban/-ben gyártott", "utánzat" és "hasonló" kifejezéseket szerepeltetik mellette;
c) bármely egyéb – a termék származását, eredetét, jellegét vagy alapvető tulajdonságait illetően – hamis vagy megtévesztő megjelölés a belső vagy a külső csomagoláson, a reklámanyagokon vagy az érintett termékre vonatkozó iratokon, valamint a termék eredetét illetően hamis benyomást keltő dobozba történő csomagolás;
d) a termék valódi származását illetően a nyilvánosság megtévesztésére alkalmas bármely egyéb módszer.
Amennyiben valamely bejegyzett elnevezés egy mezőgazdasági termék nevét vagy élelmiszer szokásosnak minősülő elnevezését foglalja magában, ezen szokásos elnevezés használata a hozzá tartozó mezőgazdasági terméken vagy élelmiszeren nem minősül ellentétesnek az első albekezdés a) vagy b) pontjával.
(2) A tagállamok ugyanakkor fenntarthatják azokat a nemzeti intézkedéseket, amelyek az (1) bekezdés b) pontjában említett kifejezések használatát az e rendelet közzétételének napját követő legfeljebb ötéves időtartamra engedélyezik, amennyiben:
- az említett termékek e rendelet közzétételének napját megelőzően már legalább öt éve jogszerűen vannak forgalomban e kifejezések használatával,
- a címkézés világosan feltünteti a termék valódi származását.
Ez a kivétel azonban nem vezethet a termékek szabad forgalmazásához az olyan tagállam területén, ahol ezek a kifejezések tiltottak.
(3) Az oltalom alatt álló elnevezések nem válhatnak szokásossá.
14. cikk
(1) Amennyiben valamely eredetmegjelölést vagy földrajzi jelzést e rendeletnek megfelelően jegyeznek be, a 13. cikkben említett körülmények valamelyike alá tartozó és ugyanolyan jellegű termékre vonatkozó védjegy bejegyzése iránti kérelmet el kell utasítani, ha a védjegy bejegyzése iránti kérelmet a 6. cikk (2) bekezdésében foglalt közzététel időpontját követően nyújtották be.
Az első albekezdés megsértésével bejegyzett védjegyeket érvénytelennek kell nyilvánítani.
Ezt a bekezdést akkor is alkalmazni kell, ha a védjegy bejegyzése iránti kérelmet a 6. cikk (2) bekezdésében foglalt bejegyzési kérelem közzétételének időpontja előtt nyújtották be, amennyiben az említett közzététel a védjegy bejegyzése előtt történt.
15. cikk
A Bizottságot feladatai ellátásában a tagállamok képviselőiből álló és a Bizottság képviselőjének elnökletével működő bizottság segíti.
A Bizottság képviselője benyújtja a meghozandó intézkedések tervezetét a bizottsághoz. A bizottság a tervezetet az elnök által az ügy sürgősségére tekintettel megállapított határidőn belül véleményezi. A véleményt a Szerződés 148. cikkének (2) bekezdése szerint az azon határozatok esetében megállapított többséggel hozzák, amelyeket a Tanácsnak kell elfogadnia a Bizottság javaslatára. A bizottságon belül a tagállamok képviselőinek szavazatait az említett cikkben rögzített módon kell súlyozni. Az elnök nem szavazhat.
A Bizottság elfogadja a tervezett intézkedéseket, ha azok összhangban vannak a bizottság véleményével.
Ha a tervezett intézkedések nincsenek összhangban a bizottság véleményével, vagy ha a bizottság nem nyilvánított véleményt, a Bizottság haladéktalanul javaslatot terjeszt a Tanács elé a meghozandó intézkedésekről. A Tanács minősített többséggel jár el.
Amennyiben a Tanácshoz utalástól számított három hónapos határidő elteltével a Tanács nem járt el az ügyben, a Bizottság elfogadja a javasolt intézkedéseket.
16. cikk
E rendelet alkalmazásának részletes szabályait a 15. cikkben megállapított eljárásnak megfelelően kell elfogadni.
17. cikk
(1) A rendelet hatálybalépésétől számított hat hónapon belül a tagállamok tájékoztatják a Bizottságot arról, hogy a náluk jogi oltalom alatt álló elnevezések közül, illetve azokban a tagállamokban, ahol nem létezik oltalmi rendszer, a használat alapján elismert elnevezések közül melyeket szándékoznak e rendeletnek megfelelően bejegyezni.
(2) A 15. cikkben megállapított eljárásnak megfelelően a Bizottság bejegyzi az (1) bekezdésben említett azon elnevezéseket, amelyek megfelelnek a 2. és a 4. cikknek. A 7. cikk nem alkalmazható. Szokásos elnevezések azonban nem vehetők fel a nyilvántartásba.
(3) A tagállamok mindaddig fenntarthatják az (1) bekezdésnek megfelelően közölt elnevezések nemzeti oltalmát, amíg a bejegyzés tárgyában nem születik határozat.
18. cikk
Ez a rendelet az Európai Közösségek Hivatalos Lapjában való kihirdetését követő 12 hónap elteltével lép hatályba.
az export-visszatérítések, exportlefölözések és egyes gabonafélékre és rizsre vonatkozó kiviteli engedélyek rendeltetési övezeteinek újrameghatározásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb az 1738/92/EGK rendelettel [1] módosított, a gabonafélék piacának közös szervezéséről szóló, 1975. október 29-i 2727/75/EGK tanácsi rendeletre [2] és különösen annak 16. cikke (6) bekezdésére,
tekintettel a legutóbb a 674/92/EGK rendelettel [3] módosított, a rizs piacának közös szervezéséről szóló, 1976. június 21-i 1418/76/EGK tanácsi rendeletre [4] és különösen annak 17. cikke (6) bekezdésére,
mivel a legutóbb a 3049/89/EGK rendelettel [5] módosított 1124/77/EGK bizottsági rendelet [6] meghatározta a gabonafélékre és a rizsre vonatkozó export-visszatérítések és exportlefölözések megállapításának céljára alkalmazott rendeltetési övezeteket;
mivel a keleti blokk politikai változásai – például a Szovjetunió és Jugoszlávia önálló államokra való felbomlása – megkövetelik az 1124/77/EGK rendelet mellékletében megállapított rendeltetési övezetek naprakésszé tételét; mivel az említett mellékletben a Szovjetunió és Jugoszlávia helyébe a területükön létrejött országoknak kell lépniük; mivel meg kell ragadni az alkalmat az I., II., III. és VIII. övezetbe tartozó országok újracsoportosítására;
mivel az átláthatóság érdekében az 1124/77/EGK rendeletet hatályon kívül kell helyezni, és annak rendelkezéseit bele kell foglalni ebbe a rendeletbe;
mivel az e rendeletben foglalt intézkedések összhangban vannak a Gabonapiaci Irányítóbizottság véleményével,
ELFOGADTA EZT A RENDELETET:
1. cikk
A 2727/75/EGK rendelet 1. cikkének a), b) és c) pontjában és az 1418/76/EGK rendelet 1. cikkének a) és b) pontjában felsorolt termékekre vonatkozó, differenciált export-visszatérítés és exportlefölözés megállapításának céljára alkalmazott rendeltetési övezeteket e rendelet melléklete állapítja meg.
Az 1124/77/EGK rendelet hatályát veszti.
2. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
(1992. július 31.) a tojásra vonatkozó egyes forgalmazási előírásokról szóló 1907/90/EGK tanácsi rendelet végrehajtása részletes szabályainak bevezetéséről szóló 1274/91/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a tojásra vonatkozó egyes forgalmazási előírásokról szóló, 1990. június 2-i 1907/90/EGK tanácsi rendeletre [1] és különösen annak 10. cikke (3) bekezdésére, 20. cikke (1) bekezdésére és 22. cikke (2) bekezdésére,
mivel a 3540/91/EGK [2] rendelettel módosított 1274/91/EGK [3] bizottsági rendelet részletesen szabályozza a forgalmazási előírások végrehajtását;
mivel a tapasztalatok alapján a tojásrakás napja feltüntetésének szabadon választhatóságára vonatkozó intézkedéseket módosítani kell; mivel egyértelművé kell tenni, hogy amennyiben feltüntetik a tojásrakás napját, azt mind a tojásokon, mind a csomagoláson fel kell tüntetni; mivel azokat az előírásokat, amelyek alapján azoknak a csomagolóközpontoknak, amelyeket az azonos telephelyen lévő termelési egységek látnak el, fel kell tüntetniük a tojásrakás napját, össze kell hangolni a többi csomagolóközpontra vonatkozó előírással, amennyiben leplombált konténereket használnak; mivel szabályozni kell a tojásrakás napjának jelölését a nem munkanapon rakott tojások esetében;
mivel a termelés típusának feltüntetését az 1274/91/EGK rendeletben felsorolt feliratokra kell korlátozni a szerves vagy biológiai termelés kivételével; mivel a Közösségen belüli ellenőrzések megkönnyítése érdekében a tagállamoknak el kell juttatniuk egymásnak a nyilvántartott termelők listáját, és az osztályozott tojások készleteit a csomagolóközpontoknak heti bontásban kell nyilvántartani;
mivel harmonizálni kell az élelmiszeripar felé történő értékesítés esetén használt feliratokat;
mivel az "extra" kifejezés használatára vonatkozó intézkedéseket módosítani kell, meg kell határozni azokat a feltételeket, amelyek mellett ez a kifejezés megjelenhet a csomagoláson;
mivel a termelők közötti tisztességes verseny biztosításához be kell vezetni a súlytöbblet engedélyezését;
mivel az e rendeletben foglalt intézkedések összhangban vannak a Baromfihús- és Tojáspiaci Irányítóbizottság véleményével,
ELFOGADTA EZT A RENDELETET:
- Az 1. cikk (6) bekezdésének második francia bekezdése helyébe a következő szöveg lép:
- "– az a szándék, hogy a tojásrakás napja legyen feltüntetve azokon a tojásokon, amelyek a csomagolóközponttal azonos telephelyen található termelőüzemekből származnak, és nincsenek leplombált konténerben, ez esetben a tojásokat a tojásrakás napján kell osztályozni és csomagolni, illetve amennyiben a tojásrakás napja nem munkanapra esik, akkor az azt követő első munkanapon."
(1) A csomagolás dátumán kívül a piaci szereplő a csomagolás során feltüntetheti a javasolt forgalmazhatósági és/vagy minőségmegőrzési határidőt a tojásokon, illetve a csomagoláson, vagy mindkettőn.
(2) A csomagolás során a piaci szereplő feltüntetheti a tojásrakás napját a csomagoláson, ebben az esetben a csomagban lévő tojásokon is fel kell tüntetni. A tojásrakás napját a termelőtelepen is rápecsételhetik a tojásokra.
(3) Az e cikkben szereplő dátumok tojásokon, valamint a tojásrakás napja esetében a csomagoláson is történő feltüntetésére egy vagy több kifejezést kell használni az I. mellékletben felsoroltak közül.
(4) Az e cikkben említett dátumokat két számmal kell megadni, amelyek a következő sorrendben jelölik:
- a napot 01-től 31-ig,
- a hónapot 01-től 12-ig."
A következő feltételeknek kell teljesülniük akkor, ha a tojásokon és az azokat tartalmazó csomagoláson a 15. cikk rendelkezéseinek megfelelően feltüntetik a tojásrakás napját:
(1) a csomagolóközpontoknak külön nyilvántartást kell vezetni a következőkről:
- azon termelők neve és címe, akiktől ezek a tojások származnak, és akiket nyilvántartásba kell venni a tagállam illetékes hatósága által tartott ellenőrzést követően,
- e hatóság kérésére az egyes termelők által tartott tojótyúkok száma;
(2) az (1) bekezdésben szereplő termelőket rendszeresen ellenőrizni kell. Naprakész nyilvántartást kell vezetniük a következőkről:
- a tojótyúkok telepítésének időpontja, a telepítéskori életkora és száma tyúkól szerinti bontásban,
- az egyes tojóházak napi tojáshozama,
- az elszállított tojások száma vagy tömege, amelyeken a tojásrakás időpontja fel lesz tüntetve, vagy amelyre a tojásrakás napját már a farmon rábélyegezték, vevőnkénti bontásban, akiknek a nevét, címét és a csomagolóközpontjuk számát szintén nyilván kell tartani;
(3) azon tojásokat, amelyeken a tojásrakás napja fel lesz tüntetve, leplombált konténerekben kell a csomagolóközpontokba szállítani, kivéve ha a termelőtelep a csomagolóközponttal azonos telephelyen található. Ezeket a tojásszállítmányokat, valamint azokat, amelyekre már a farmon rápecsételték a tojásrakás napját, a következőkkel kell azonosításuk céljából ellátni:
- a tojásrakás napja,
- a termelő neve, címe és száma, annak a tyúkólnak a referenciakódjával együtt, amelyből a tojások származnak,
Ezeket az információkat fel kell tüntetni a konténeren és a kísérő dokumentumokon is, a dokumentumokat legalább hat hónapig meg kell őrizni a csomagolóközpontban;
(4) a 3. pontban szereplő konténereket a csomagolóközpontban közvetlenül a tojások osztályozása előtt kell kinyitni. Az egy konténerben lévő tojásokat egyszerre, megszakítás nélkül kell osztályozni és csomagolni. A tojásrakás napját az osztályozás során, vagy közvetlenül utána kell azokra a tojásokra rápecsételni, amelyeken fel kívánják tüntetni azt;
(5) azon csomagolóközpontok esetében, amelyeket saját, velük azonos telephelyen található termelőtelepek látnak el tojásokkal, amelyek nem leplombált konténerekben vannak, a következőket kell betartani:
- a tojásokra a tojásrakás napján kell rápecsételni a tojásrakás napját; ami azonban a nem munkanapokon rakott tojások esetében történhet a tojásrakást követő első munkanapon, az akkor rakott tojásokkal együtt, a tojásokra az első munkaszüneti nap dátumát pecsételik, vagy
- a tojásokat az 1. cikk (6) bekezdésének rendelkezései szerint osztályozzák, és csomagolják, vagy
- a tojásokat a tojásrakás napján, illetve ha a tojásrakás nem munkanapra esik, akkor az azt követő első munkanapon el kell szállítani más csomagolóközpontba vagy ipari felhasználásra.
Ha ezek a csomagolóközpontok külső termelőktől is kapnak tojásokat, amelyeken a tojásrakás napját nem szándékoznak feltüntetni, ezeket a tojásokat külön kell tárolni és kezelni. Napi nyilvántartást kell vezetni ezeknek a tojásoknak a beszállításáról vagy fogadásáról, illetve osztályozásáról;
(6) a csomagolóközpontoknak külön nyilvántartást kell vezetniük:
- termelőnkénti bontásban a központba érkező tojások napi mennyiségéről, amelyeken jelölni kívánják a tojásrakás napját, illetve amelyeken a tojásrakás napját már a farmon feltüntették, beleértve a termelő nevét, címét és nyilvántartási számát,
- e tojások napi minőségéről és súly szerinti osztályozásáról;
- az eladott tojások számáról és/vagy tömegéről súly szerinti osztály és vevő szerint, a vevő nevével és címével;
(7) az 1. pontban szereplő termelőtelepeket és csomagolóközpontokat legalább kéthavonta ellenőrizni kell."
4. A 18. cikk a következőképpen módosul:
- az (1) bekezdés 3. bevezető mondatának helyébe a következő lép:
"Annak érdekében, hogy az 1907/90/EGK rendelet 10. cikke (3) bekezdésében meghatározott termelési módokat a szerves vagy biológiai termelés kivételével az A. osztályú tojásokon és az azokat tartalmazó kis kiszerelésű csomagolásokon feltüntessék, kizárólag a következőkben meghatározott kifejezések használhatók abban az esetben, ha a II. melléklet idevonatkozó feltételei teljesülnek:"
- az (1) bekezdés a második B. albekezdését el kell hagyni,
- a (6) bekezdés helyébe a következő lép:
"A csomagolóközpontoknak a 2. bekezdés alapján külön nyilvántartást kell vezetniük a tojások napi minőségi és súly szerinti osztályozásáról, illetve az 1. bekezdéssel összhangban megjelölt tojások és kis kiszerelésű csomagok eladásáról, ami tartalmazza a vásárló nevét és címét, a csomagok számát, az eladott tojások számát és/vagy tömegét súly szerinti osztályonként, és a szállítás dátumát, valamint az osztályozott tojások hetenkénti készleteit. Az eladási nyilvántartás vezetése helyett azonban iktathatják a számlákat vagy a szállítmányozási dokumentumokat az 1. bekezdésben leírtak szerint megjelölve."
5. A 22. cikk (2) bekezdésének c) pontja helyébe a következő szöveg lép:
"c) a "TOJÁSOK ÉLELMISZER-IPARI FELHASZNÁLÁSRA" felirat 2 cm nagyságú betűkkel a Közösség egy vagy több nyelvén."
6. A 24. cikk helyébe a következő lép:
(2) Amennyiben az (1) bekezdésben meghatározott szalag vagy címke nem vehető le a csomagolásról, a szalagot vagy a csomagot az eladótérből el kell távolítani legkésőbb a csomagolást követő hetedik napon, és a tojásokat újra kell csomagolni.
(3) A kis kiszerelésű csomagot tartalmazó nagy kiszerelésű csomagokon fel kell tüntetni 2 cm nagyságú nyomtatott nagybetűkkel a Közösség egy vagy több nyelvén a következő feliratot: "A CSOMAG KIS KISZERELÉSŰ, "EXTRA" CSOMAGOT TARTALMAZ"."
Az 1907/90/EGK rendelet 13. cikke (3) bekezdésében meghatározott eset kivételével az A. osztályba tartozó tojások egy tételének ellenőrzésekor megengedett a tojások tömege közötti eltérés. Egy ilyen tételben a tojások legfeljebb 12 %-a tartozhat a csomagoláson feltüntetettel határos súly szerinti osztályba, de legfeljebb 6 %-uk tartozhat az eggyel alacsonyabb súly szerinti osztályba.
Ha az ellenőrzött tétel kevesebb mint 180 tojásból áll, akkor a fent említett százalékokat meg kell duplázni."
8. Az I. melléklet helyébe a jelen rendelet melléklete lép.
2. cikk
Ez a rendelet 1992. augusztus 1-jén lép hatályba. Ez a rendelet teljes egészében kötelező és közvetlenül hatályos valamennyi tagállamban.
(1992. november 4.) a fajtatiszta tenyészmarhák harmadik országból történő importjáról, az ezekre vonatkozó export-visszatérítésről, valamint az 1544/79/EGK rendelet hatályon kívül helyezéséről szóló 2342/92/EGK rendelet helyesbítéséről
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a legutóbb a 2066/92/EGK rendelettel [1] módosított, a marha- és borjúhús piacának közös szervezéséről szóló, 1968. június 27-i 805/68/EGK tanácsi rendeletre [2] és különösen annak 10. cikke (5) bekezdésére és 18. cikke (6) bekezdésére,
mivel a 2342/92/EGK bizottsági rendelet [3] megszigorította a harmadik országokból származó importokhoz alkalmazandó ellenőrzési rendelkezéseket és a fajtatiszta szarvasmarhák után járó export-visszatérítések megadását, és hatályon kívül helyezte az 1544/79/EGK rendeletet;
mivel egy ellenőrzés kimutatta, hogy a fenti rendelet német szövege nem egyezik meg a véleménynyilvánításra az irányítóbizottsággal közölt intézkedésekkel; mivel ebből következően a német szöveget teljes egészében újra nyilvánosságra kell hozni,
ELFOGADTA EZT A RENDELETET:
1. cikk
A német szöveg egyedül alkalmazható.
2. cikk
Ez a rendelet az Európai Közösségek Hivatalos Lapjában való kihirdetése napján lép hatályba.
(1993. február 8.) az Európai Gazdasági Közösség és Mongólia közötti kereskedelmi és gazdasági együttműködésről szóló megállapodás megkötéséről
(93/101/EGK) AZ EURÓPAI KÖZÖSSÉGEK TANÁCSA
tekintettel az Európai Gazdasági Közösséget létrehozó szerződésre és különösen annak 113. és 235. cikkére,
tekintettel a Bizottság javaslatára,
3. cikk
A tagállamok képviselőinek támogatásával a Közösséget a Bizottság képviseli a megállapodás 13. cikke által létrehozott vegyesbizottságban.
4. cikk
Ezt a határozatot az Európai Közösségek Hivatalos Lapjában ki kell hirdetni.
a kozmetikai termékekre vonatkozó tagállami jogszabályok közelítéséről szóló 76/768/EGK irányelv hatodik módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100a. cikkére,
tekintettel a Bizottság javaslatára [1],
az Európai Parlamenttel együttműködve [2],
tekintettel a Gazdasági és Szociális Bizottság véleményére [3],
mivel meg kell szüntetni a 76/768/EGK irányelvben [4] és különösen annak 1. és 2. cikkében foglalt jogi kétértelműségeket;
mivel nyilvánvalóvá vált, hogy célszerű összegyűjteni a kozmetikai termékekben felhasznált összetevők adatait annak érdekében, hogy a használatukra vonatkozó összes kérdést és az ezekből következő közösségi szintű fellépést értékelni lehessen, különös tekintettel a kozmetikai termékekben használt összetevők egységes nevezéktanának kialakítására; mivel az említett adatok összegyűjtése megkönnyíthető azáltal, ha a Bizottság összeállítja az érintett összetevők nevezéktanát; mivel az említett nevezéktan tájékoztató jellegű, és nem célja a kozmetikaitermékekben használt anyagok kimerítő felsorolását tartalmazó lista összeállítása;
mivel nagyobb átláthatóságra van szükség a kozmetikai termékekben felhasznált összetevők vonatkozásában, amennyiben azokat előzetes eljárás nélkül kívánják forgalomba hozni, valamint a késztermékre vonatkozó szükséges információ kizárólag a gyártás vagy a Közösségbe irányuló első forgalomba hozatal helyén áll rendelkezésre, ezen túlmenően a fogyasztó számára jobb tájékoztatást kell nyújtani; mivel ez az átláthatóság úgy érhető el, hogy a termék csomagolásán feltüntetik a termék rendeltetését és a kozmetikai termékben felhasznált összetevőket; mivel, ahol gyakorlati okokból nem lehetséges az alkotórészek és a felhasználásra vonatkozó figyelmeztetések feltüntetése a tárolóedényen vagy a csomagoláson, ezeket az adatokat úgy kell mellékelni, hogy a fogyasztó hozzájusson minden szükséges információhoz;
mivel a kozmetikai késztermékek tekintetében tisztázni kell, hogy milyen információkat kell rendelkezésre bocsátani a gyártás vagy a közösségi piacra irányuló első forgalomba hozatal helyén ellenőrzést végző hatóságok számára; mivel a tájékoztatásnak tartalmaznia kell minden szükséges adatot az azonosításra, a minőségre, az emberi egészség biztonságára és a kozmetikai terméktől elvárt hatásokra vonatkozóan;
mivel ellenőrzési okokból elő kell írni az illetékes hatóság tájékoztatását a gyártás helyéről és minden olyan információról, amely káros mellékhatások esetén a gyors és megfelelő orvosi kezeléshez szükséges;
mivel a Bizottságot fel kell hatalmazni a 76/768/EGK irányelv I. és VIII. mellékletének módosítására, tekintettel azok szemléltető és technikai jellegére;
ELFOGADTA EZT AZ IRÁNYELVET:
1. cikk
A 76/768/EGK irányelv a következőképpen módosul:
1. Az 1. cikk (1) bekezdése helyébe a következő szöveg lép:
"(1) Kozmetikai termék minden olyan anyag vagy készítmény, amely azt a célt szolgálja, hogy az emberi test különböző külső részeivel (hámréteg, haj és testszőrzet, körmök, ajkak és külső nemi szervek) vagy a fogakkal és a szájüreg nyálkahártyájával érintkezésbe kerüljön, kizárólag vagy elsősorban azok tisztítása, illatosítása, kinézetük megváltoztatása és/vagy a testszagok megszüntetése céljából, és/vagy hogy azokat védje, illetve ápolja.";
A Közösségben forgalomba hozott kozmetikai termékek nem lehetnek ártalmasak az emberi egészségre, amennyiben rendeltetésszerűen vagy ésszerűen, előre látható feltételek mellett használják, figyelembe véve elsősorban a termék kiszerelésére, címkézésére, használatára és használaton kívül helyezésére vonatkozó valamennyi utasítást és egyéb megjegyzést vagy információt, amelyet a gyártó vagy annak meghatalmazott képviselője, vagy bármely, a termékek közösségi forgalomba hozataláért felelős személy ad.
Az ilyen figyelmeztetések feltüntetése azonban semmilyen esetben sem mentesít az ezen irányelvben előírt egyéb követelmények alól";
3. A 4. cikk (1) bekezdése a következő ponttal egészül ki:
"i. az 1998. január 1-je után állatokon kikísérletezett összetevők vagy az összetevők kombinációi, ezen irányelv követelményeinek betartása érdekében.
Amennyiben nem érnek el megfelelő haladást az állatkísérleteket megnyugtató módon felváltó módszerek kifejlesztésében, és különösen akkor, ha az alternatív vizsgálati módszerek minden ésszerű erőfeszítés ellenére sem igazolhatók tudományosan arra vonatkozóan, hogy a védelem azonos szintjét biztosítják a fogyasztók számára, figyelembe véve az OECD toxicitási vizsgálatainak iránymutatásait, a Bizottság 1997. január 1-jéig intézkedési tervezetet nyújt be e rendelet végrehajtási időpontjának szükséges, de két évnél semmilyen esetben sem rövidebb idővel történő elhalasztásáról a 10. cikkben szabályozott eljárásnak megfelelően. Az ilyen tervezetek benyújtása előtt a Bizottság konzultál a kozmetológiai tudományos bizottsággal.
A Bizottság évente jelentést tesz az Európai Parlament és a Tanács számára az állatkísérletek felváltását célzó alternatív módszerek kifejlesztése, igazolása és jogi elfogadása területén elért haladásról. A jelentés pontos adatokat tartalmaz az állatokon végzett és kozmetikai termékekre vonatkozó kísérletek számáról és típusáról. A tagállamok kötelesek összegyűjteni ezeket az információkat a kísérleti és egyéb tudományos célokra használt állatok védelméről szóló 86/609/EGK irányelvben megállapított statisztikák összegyűjtése mellett. A Bizottság különös figyelmet fordít az élő állatok alkalmazásával nem járó kísérleti módszerek kifejlesztésére, igazolására és jogi elfogadására.";
4. Az irányelv a következő cikkel egészül ki:
"5a. cikk
(1) A Bizottság legkésőbb 1994. december 14-ig a 10. cikkben szabályozott eljárásnak megfelelően összeállítja a kozmetikai termékekben alkalmazott összetevők nevezéktanát, elsősorban az érintett iparág által szolgáltatott információ alapján.
Ennek a cikknek az alkalmazásában a "kémiai összetevő"; olyan szintetikus vagy természetes eredetű kémiai anyagot vagy készítményt jelent – kivéve az illat- és aromás vegyületeket –, amelyeket a kozmetikai termékek összetételében használnak fel.
A nevezéktan két részre oszlik: az egyikbe az illat- és aroma-alapanyagok tartoznak, a másikba pedig az egyéb anyagok.
(2) A nevezéktan a következőkről tartalmaz információt:
- az egyes alkotórészek eredete, különös tekintettel kémiai elnevezésükre, CTFA-elnevezésükre, az Európai Gyógyszerkönyv szerinti elnevezésükre, az Egészségügyi Világszervezet által ajánlott, nemzetközileg nem védett nevükre, az Einecs-, IUPAC-, CAS- és színindexszámukra, valamint a 7. cikk (2) bekezdésében említett általános elnevezésükre,
- az alkotórész szokásos rendeltetése a késztermékben,
- ahol szükséges, a használatra vonatkozó korlátozások és feltételek, valamint figyelmeztetések, amelyeket a címkén kell feltüntetni a mellékletekre történő utalással.
(3) A Bizottság közzéteszi a nevezéktant, és azt időszakonként frissíti a 10. cikkben előírt eljárás szerint. A nevezéktan tájékoztató jellegű, és nem képezi a kozmetikai termékekben felhasználásra engedélyezett anyagok listáját.";
5. A 6. cikk (1) bekezdésében a bevezető mondat helyébe a következő lép:
"(1) A tagállamok meghoznak minden szükséges intézkedést annak biztosítására, hogy csak olyan kozmetikai termékek kerüljenek forgalomba, amelyek csomagolásán, tárolóedényén letörölhetetlen, könnyen olvasható és jól látható formában szerepelnek a következő információk; azonban a g) pontban említett információt elegendő csak a csomagoláson feltüntetni:";
6. A 6. cikk (1) bekezdésének d) pontja helyébe a következő lép:
"d) különleges felhasználási óvintézkedések, különösen a III., IV., VI. és VII. melléklet "Felhasználási feltételek és figyelmeztetések, amelyeket a címkén fel kell tüntetni"; oszlopában találhatók, és amelyet a tárolóedényen és a csomagoláson kell feltüntetni, valamint a szakipari felhasználásra kerülő, főként a fodrászatban használt kozmetikai termékekre vonatkozó különleges óvintézkedések. Amennyiben ez gyakorlati okoknál fogva nem lehetséges, ezt az információt egy mellékelt tájékoztatón, címkén, szalagon vagy kártyán kell feltüntetni, és ebben az esetben a tárolóedényen és a csomagoláson rövidített tájékoztató vagy a VIII. mellékletben megadott szimbólum hívja fel a fogyasztó figyelmét, hogy hol találja meg a részletes információkat.";
7. A 6. cikk (1) bekezdése a következő f) és g) pontokkal egészül ki:
"f) a termék rendeltetése, kivéve, ha az egyértelműen kiderül a termék kiszereléséből;
g) az összetevők listája a hozzáadás időpontjában mért súly szerinti csökkenő sorrendben. Ezt a listát megelőzi az "összetétel"; szó. Amennyiben ez gyakorlati okoknál fogva nem lehetséges, ezt az információt egy mellékelt tájékoztatón, címkén, szalagon vagy kártyán kell feltüntetni, és ebben az esetben a tárolóedényen és a csomagoláson rövidített tájékoztató vagy a VIII. mellékletben megadott szimbólum hívja fel a fogyasztó figyelmét, hogy hol találja meg a részletes információkat.
Nem tekintendők összetevőnek:
- a felhasznált alapanyagban lévő szennyeződések,
- a készítés során alkalmazott, de a késztermékben már nem szereplő műszaki segédanyagok,
- az illat- vagy aromás vegyületek esetében oldószerként vagy hordozóanyagként szigorúan szükséges mennyiségben használt anyagok.
Az illat- és aromás vegyületekre és azok alapanyagaira az "illat"; vagy "aroma"; szó utal. Az 1 %-nál kisebb koncentrációban előforduló összetevőket bármilyen sorrendben fel lehet sorolni, az 1 %-nál nagyobb koncentrációban lévő összetevőket követően. A színezékeket az egyéb összetevőket követően bármilyen sorrendben fel lehet sorolni a IV. mellékletben elfogadott színindexszám vagy megnevezés szerint.
A különböző színárnyalatokban forgalomba hozott, dekoratív célú kozmetikai termékek esetében az összes felhasznált színezéket fel lehet sorolni, feltéve, hogy a "tartalmazhat"; kifejezést hozzáfűzik.
Az összetevőket a 7. cikk (2) bekezdésében említett általános elnevezéssel kell azonosítani, amennyiben ilyen nincs, úgy az 5a. cikk (2) bekezdésének első francia bekezdésében említett nevek egyikével.
A 10. cikkben szabályozott eljárásnak megfelelően a Bizottság legkésőbb 1994. december 14-ig elfogadja azokat a kritériumokat és feltételeket, amelyek alapján egy gyártó kereskedelmi titoktartásra hivatkozva kérheti, hogy egy vagy több összetevő ne szerepeljen a fent említett listán.";
8. A 6. cikk (1) bekezdésének vége a következő két bekezdéssel egészül ki:
"Amennyiben a méret vagy a forma következtében nem megoldható, hogy a d) és g) pontban említett információkat egy mellékelt tájékoztatón tüntessék fel, azok megjelenhetnek egy címkén, szalagon vagy kártyán, amelyeket a kozmetikai termékhez mellékelnek vagy csatolnak.
Szappan, fürdőgolyók vagy egyéb kisméretű termékek esetében, ahol a méret vagy a forma miatt nem megoldható, hogy a g) pontban említett információkat egy mellékelt tájékoztatón, címkén, szalagon vagy kártyán tüntessék fel, ezek az adatok annak a tárolónak a közvetlen közelében található tájékoztatóján jelennek meg, amelyben az árukat értékesítésre kihelyezik.";
9. A 6. cikk (3) bekezdésének vége a következő szövegrésszel egészül ki:
"Ezenkívül az állatokon végzett kísérletekkel kapcsolatos valamennyi jelentésnek pontosan tartalmaznia kell, hogy az elvégzett kísérlet a késztermékre és/vagy annak összetevőire vonatkozott.";
10. A 7. cikk (2) bekezdése helyébe a következő szöveg lép:
"(2) Előírhatják azonban, hogy a 6. cikk (1) bekezdésének b), c), d) és f) pontjában meghatározott információkat legalább a saját nemzeti vagy hivatalos nyelvükön, illetve nyelveiken is feltüntessék; előírhatják azt is, hogy a 6. cikk (1) bekezdésének g) pontjában előírt adatok a fogyasztók számára könnyen érthető módon legyenek megszövegezve. E célból a Bizottság elfogad egy egységes nevezéktant a 10. cikkben leírt eljárásnak megfelelően.";
11. A 7. cikk (3) bekezdése helyébe a következő szöveg lép:
"(3) A tagállamok előírhatják továbbá, hogy káros mellékhatások felmerülése esetén a gyors és szakszerű orvosi ellátás biztosítása érdekében az illetékes hatóság a kozmetikai termékekben található anyagokról megfelelő és elegendő tájékoztatáshoz jusson, és biztosítsa, hogy ezt a tájékoztatást csak e kezelés céljaira használják fel.
Minden tagállam kijelöl egy illetékes hatóságot, és annak adatait megküldi a Bizottság részére, amely ezt az információt közzéteszi az Európai Közösségek Hivatalos Lapjában.";
12. Az irányelv a következő cikkel egészül ki:
"7a. cikk
(1) A gyártó vagy annak megbízottja, vagy az a személy, akinek megrendelésére a kozmetikai terméket gyártották, vagy az, aki importált kozmetikai terméknek a közösségi forgalomba hozataláért felelős, ellenőrzési célokból az érintett tagállam illetékes hatósága számára a 6. cikk (1) bekezdésének a) pontja szerinti címkén feltüntetett címen könnyen hozzáférhetővé teszi a következő információkat:
a) a termék minőségi és mennyiségi összetétele; az illatvegyületek esetében elegendő a vegyület neve és színindexszáma, továbbá a szállító azonosítása;
b) a nyersanyagok és a késztermékek fizikai-kémiai és mikrobiológiai meghatározása, valamint a kozmetikai termék tisztasági és mikrobiológiai ellenőrzésének a kritériumai;
c) a közösségi jogszabályokban vagy ezek hiányában az érintett tagállam jogszabályaiban szabályozott helyes gyártási eljárásnak megfelelő gyártási módszer; a termékek közösségi forgalomba hozataláért vagy első importjáért felelős személynek rendelkeznie kell a gyártás vagy az első import helye szerinti tagállami jogszabályoknak és gyakorlatnak megfelelő szintű szakmai képesítéssel vagy tapasztalattal;
d) annak felmérése, hogy a késztermék az emberi egészség szempontjából biztonságos-e. E célból a gyártó figyelembe veszi az összetevők általános toxikológiai profilját, kémiai szerkezetét és behatási szintjét.
Amennyiben ugyanazt a terméket a Közösség területén több helyen is gyártják, a gyártó kiválaszthatja azt az egy helyet, ahol az említett információt rendelkezésre bocsátja. Ezzel összefüggésben, és amennyiben az ellenőrzés céljából szükséges, a gyártó köteles az így kiválasztott helyet az ellenőrzést végző érintett hatóságnak/hatóságoknak megjelölni;
e) a d) pontban említett felmérésért felelős, szakképzettséggel rendelkező személy vagy személyek neve és címe. Ennek a személynek gyógyszerészeti, toxikológiai, bőrgyógyászati, orvosi vagy hasonló végzettséget adó oklevéllel kell rendelkeznie a 89/48/EGK irányelv 1. cikkében előírtak szerint;
f) a kozmetikai termék használatából eredő, az emberi egészségre gyakorolt nemkívánatos hatásokra vonatkozó, meglévő adatok;
g) a kozmetikai terméktől várt hatás igazolása, ahol azt a hatás vagy a termék jellege indokolja.
(2) Az emberi egészségre gyakorolt hatás biztonságának az (1) bekezdés d) pontjában említett felmérését a helyes laboratóriumi gyakorlat alapelveinek megfelelően végzik el, amelyet a helyes laboratóriumi gyakorlat alapelveinek alkalmazására és a vegyi anyagokon való alkalmazásuk ellenőrzésre vonatkozó törvényi, rendeleti és közigazgatási rendelkezések közelítéséről szóló, 1986. december 18-i 87/18/EGK tanácsi irányelv szabályoz. [6]
(3) Az (1) bekezdésben említett információnak az érintett tagállam nemzeti nyelvén, illetve nyelvein vagy az illetékes hatóságok által könnyen érthető nyelven kell rendelkezésre állnia.
(4) A gyártó vagy megbízottja, vagy az a személy, akinek megrendelésére a kozmetikai terméket gyártották, vagy az, aki importált kozmetikai termékek közösségi forgalomba hozataláért felelős, a terméknek a közösségi forgalomba hozatalát megelőzően értesíti a gyártás helye vagy az első import helye szerinti tagállam illetékes hatóságát a kozmetikai termék gyártási helyének vagy a Közösségbe történő első importálás helyének a címéről.
(5) A tagállamok kijelölik az (1) és (4) bekezdésben említett illetékes hatóságokat, és adataikat megküldik a Bizottságnak, amely ezt az információt közzéteszi az Európai Közösségek Hivatalos Lapjában.
13. A 8. cikk (2) bekezdése helyébe a következő lép:
"(2) A kozmetikai termékekben található összetevők egységes nevezéktanát és a kozmetológiai tudományos bizottsággal folytatott konzultációt követően azokat a módosításokat, amelyek a mellékleteknek a műszaki fejlődéshez történő hozzáigazítása érdekében szükségesek, értelemszerűen ugyanannak az eljárásnak megfelelően fogadják el.";
14. Ehhez az irányelvhez tartozó melléklet lesz a VIII. melléklet.
2. cikk
(1) A tagállamok megtesznek minden szükséges intézkedést annak biztosítására, hogy 1997. január 1-jétől a Közösségben letelepedett gyártók és importőrök ne hozzanak forgalomba olyan kozmetikai termékeket, amely nem felel meg az ezen irányelv által előírt követelményeknek.
(2) A tagállamok meghoznak minden szükséges intézkedést annak biztosítására, hogy 1997. december 31-ét követően az első bekezdésben említett termékek ne kerüljenek értékesítésre vagy átadásra a végső felhasználóhoz.
3. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 1995. június 14-ig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket a rendelkezéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
4. cikk
Ennek az irányelvnek a tagállamok a címzettjei.
(1993. június 14.) a csúcstechnológiával és különösen a biotechnológiai úton előállított gyógyszerek forgalmazására vonatkozó nemzeti intézkedések közelítéséről szóló 87/22/EGK irányelv hatályon kívül helyezéséről
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 100a. cikkére,
tekintettel a Bizottság javaslatára [1],
az Európai Parlamenttel együttműködve [2],
tekintettel a Gazdasági és Szociális Bizottság véleményére [3],
mivel a 87/22/EGK irányelv rendelkezéseit [4] az emberi illetve állatgyógyászati felhasználásra szánt gyógyszerek engedélyezésére és felügyeletére vonatkozó közösségi eljárások meghatározásáról, és az Európai Gyógyszerértékelő Ügynökség létrehozásáról szóló, 1993. július 22-i 2309/93/EGK tanácsi rendelet [5], és a műszaki szabványok és szabályok terén történő információszolgáltatási eljárás megállapításáról szóló, 83/189/EGK irányelvet módosító, 1988. március 22-i 88/182/EGK tanácsi irányelv [6] hatályon kívül helyezte;
mivel a 93/39/EGK [7] irányelv rendelkezik a forgalomba hozatalhoz szükséges olyan engedélyek folyamatos kezeléséről, amelyeket a törzskönyvezett gyógyszerkészítmények bizottságának a 87/22/EGK irányelvvel összhangban adott véleményét követően a tagállamok adnak ki;
mivel ezenkívül a 93/40/EGK irányelvben [8] rendelkezés található a forgalomba hozatalhoz szükséges olyan engedélyek folyamatos kezeléséről, amelyeket az állatgyógyászati készítmények bizottságának a 87/22/EGK irányelvvel összhangban adott véleményét követően a tagállamok adnak ki;
mivel ebből következően a 87/22/EGK irányelvet hatályon kívül kell helyezni;
mivel a jogbiztonság érdekében rendelkezést kell hozni a forgalomba hozatali engedély megadása érdekében benyújtott olyan kérelmek folyamatos vizsgálatáról, amelyeket 1995. január 1-je előtt, a törzskönyvezett gyógyszerkészítmények bizottságához vagy az állatgyógyászati készítmények bizottságához irányítottak, a 87/22/EGK irányelvvel összhangban,
ELFOGADTA EZT AZ IRÁNYELVET:
1. cikk
1995. január 1-jétől a 87/22/EGK irányelv hatályát veszti.
2. cikk
Azokat a forgalomba hozatali engedélyezésére irányuló kérelmeket, amelyeket 1995. január 1-je előtt a törzskönyvezett gyógyszerkészítmények bizottsága vagy az állatgyógyászati készítmények bizottsága elé terjesztettek be a 87/22/EGK irányelv 2. cikke értelmében, és amelyekkel kapcsolatban az érintett bizottság nem nyilvánított véleményt legkésőbb 1995. január 1-jéig, a 2309/93/EGK rendelettel összhangban kell megvizsgálni.
3. cikk
A tagállamok meghozzák azokat az intézkedéseket, amelyek szükségesek ahhoz, hogy ennek az irányelvnek 1995. január 1-jétől kezdődő hatállyal megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
4. cikk
Ennek az irányelvnek a tagállamok a címzettjei.
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a 74/577/EGK tanácsi irányelv [4] megállapította az állatok vágás előtti elkábításának szabályait;
mivel a vágóállatok védelméről szóló európai egyezményt a Közösség részéről a 88/306/EGK tanácsi irányelv [5] hagyta jóvá; mivel az egyezmény hatálya szélesebb, mint a fennálló vonatkozó közösségi szabályok;
mivel az állatok levágásuk vagy leölésük során való védelmére vonatkozó nemzeti törvények hatással vannak a verseny feltételeire, és ennek következtében a mezőgazdasági termékek közös piacának működésére;
mivel emiatt meg kell határozni az állatok levágásuk vagy leölésük során való védelmére vonatkozó közös minimumkövetelményeket a termelés ésszerű fejlődésének biztosítása, valamint az állatok és az állati termékek belső piaca megteremtésének elősegítése érdekében;
mivel levágásuk vagy leölésük során az állatokat meg kell kímélni minden elkerülhető fájdalomtól és szenvedéstől;
mivel azonban meg kell engedni műszaki és tudományos kísérletek elvégzését, és figyelembe kell venni egyes vallási szertartások különleges követelményeit;
mivel a szabályok megfelelő védelmet kell biztosítsanak az egyezmény hatálya alá nem tartozó állatok számára is levágásuk vagy leölésük során;
mivel az Európai Unióról szóló szerződés záróokmányához csatolt, állatok védelméről szóló nyilatkozatában a Konferencia felszólította az Európai Parlamentet, a Tanácsot, a Bizottságot, valamint a tagállamokat, hogy a közös agrárpolitikával kapcsolatos közösségi jogszabályok kidolgozásakor és végrehajtásakor fordítsanak különös figyelmet az állatok kíméletére;
mivel ennek során a Közösség fellépése összhangban kell legyen a Szerződés 3b. cikkében megállapított szubszidiaritás elvéből származó követelményekkel;
mivel a 74/577/EGK irányelvet hatályon kívül kell helyezni,
ELFOGADTA EZT AZ IRÁNYELVET:
(2) Ezen irányelvet nem kell alkalmazni:
- az (1) bekezdésben említett eljárásokhoz kapcsolódó és az illetékes hatóság felügyelete mellett végzett műszaki vagy tudományos kísérletekre,
- a kulturális vagy sportesemények során leölt állatokra,
- a 92/45/EGK irányelv 3. cikkével összhangban elejtett vadon élő állatokra.
4. "féken tartás": minden olyan eljárás alkalmazása egy állatnál, amely mozgásának korlátozását célozza annak érdekében, hogy megkönnyítse az eredményes kábítást vagy leölést;
5. "kábítás": minden eljárás, amelynek alkalmazása az állat azonnali, a halál beálltáig tartó eszméletvesztését okozza;
6. "leölés": minden eljárás, amely az állat halálát okozza;
7. "levágás": az állat halálának elvéreztetéssel történő előidézése;
8. "illetékes hatóság": a tagállam állat-egészségügyi ellenőrzés végzésére hatáskörrel rendelkező központi hatósága, vagy bármely hatóság, amelyre az előbbi ezt a hatáskört átruházta.
A tagállamokban azonban azon vallási hatóság hatáskörébe tartozik az egyes vallási szokásoknak megfelelő vágásra vonatkozó különleges rendelkezések alkalmazása és ellen- őrzése, amelynek megbízásából a vágás történik. Az említett rendelkezések tekintetében az adott hatóságnak a hatósági állatorvos felügyelete alatt kell működnie, a 64/433/EGK irányelv 2. cikkében meghatározott módon.
3. cikk
Mozgatásuk, elhelyezésük, féken tartásuk, kábításuk, leölésük vagy levágásuk során az állatokat meg kell kímélni minden elkerülhető izgalomtól, fájdalomtól vagy szenvedéstől.
II. FEJEZET A vágóhidakra vonatkozó követelmények
4. cikk
A vágóhidak kialakításának, berendezéseinek, illetve felszerelésének, valamint azok működésének olyannak kell lennie, mely megkíméli az állatokat minden elkerülhető izgalomtól, fájdalomtól vagy szenvedéstől.
5. cikk
(1) A vágóhídra levágás céljából bevitt egypatás állatok, kérődzők, sertések, nyulak és baromfik
a) mozgatását és – amennyiben szükséges – elhelyezését az A. melléklet;
b) féken tartását a B. melléklet;
c) vágás előtti kábítását vagy azonnali leölését a C. melléklet;
d) véreztetését a D. melléklet rendelkezéseinek megfelelően kell végezni.
(2) Az egyes vallási szertartások által megkövetelt különleges vágási módszereknek alávetett állatokra az (1) bekezdés c) pontját nem kell alkalmazni.
(3) A Szerződés általános szabályaira is figyelemmel, a tagállamok illetékes hatóságai engedélyezhetik a 64/433/EGK irányelv 4. és 13. cikkének, a 91/498/EGK irányelv 4. cikkének, valamint a 71/118/EGK irányelv 7. és 18. cikkének értelmében eltérésre jogosult létesítmények részére szarvasmarhák esetében az (1) bekezdés a) pontjától, baromfi, nyúl, sertés, juh és kecske esetében pedig az (1) bekezdés a) pontjától, valamint a C. mellékletben említett kábítási és leölési módszerektől való eltérést, feltéve hogy a 3. cikkben megállapított követelmények teljesülnek.
6. cikk
(1) A kábításhoz vagy leöléshez használt eszközöket, továbbá az állatok féken tartására szolgáló és egyéb berendezéseket, illetve felszereléseket oly módon kell megtervezni, kialakítani, karbantartani és használni, hogy az állatok kábítása vagy leölése ezen irányelv rendelkezéseivel összhangban gyors és hatékony legyen. Az illetékes hatóság ellenőrzi, hogy a kábításhoz vagy leöléshez használt eszközök, valamint a féken tartásra szolgáló és egyéb berendezések, illetve felszerelések megfelelnek a fenti elveknek, továbbá rendszeres ellenőrzésekkel biztosítja, hogy azok megfelelő állapotban vannak, és lehetővé teszik a fent említett cél elérését.
(2) Szükség esetére megfelelő tartalék berendezéseket, illetve felszereléseket kell a vágóhídon tartani. Azokat megfelelően karban kell tartani, és rendszeresen ellenőrizni kell.
7. cikk
Az állatok mozgatásában, elhelyezésében, féken tartásában, kábításában, levágásában vagy leölésében kizárólag olyan ismeretekkel és jártassággal rendelkező személy vehet részt, aki képes e feladatokat ezen irányelv követelményeinek megfelelően, kíméletesen és hatékonyan végrehajtani.
Az illetékes hatóság biztosítja, hogy a vágásra alkalmazott személyek rendelkeznek a szükséges jártassággal, képességekkel és szaktudással.
8. cikk
A vágóhídi vizsgálatok és ellenőrzések elvégzéséért az illetékes hatóság felelős, amely számára mindenkor szabad bejárást kell biztosítani a vágóhidak valamennyi részébe annak érdekében, hogy meggyőződhessen ezen irányelv rendelkezéseinek betartásáról. Az ilyen vizsgálatok és ellenőrzések azonban elvégezhetők más célból végzett ellenőrzésekkel egy időben is. III. FEJEZET
Állatok vágóhídon kívül történő levágása, illetve leölése
9. cikk
(1) Amennyiben az 5. cikk (1) bekezdésében említett állatok vágóhídon kívül kerülnek levágásra, az 5. cikk (1) bekezdésének b), c) és d) pontját kell alkalmazni.
(2) A tagállamok azonban engedélyezhetik az (1) bekezdéstől való eltérést baromfi, nyúl, sertés, juh és kecske vágóhídon kívül történő levágása vagy leölése esetén, ha azt az állat tulajdonosa saját fogyasztás céljából végzi, feltéve hogy betartja a 3. cikkben foglaltakat, továbbá a sertéseket, juhokat és kecskéket előzetesen elkábították.
10. cikk
(1) Amennyiben az 5. cikk (1) bekezdésében említett állatokat betegség-ellenőrzési célból kell levágni vagy leölni, ezt az E. mellékletnek megfelelően kell végrehajtani.
(2) A szőrméjükért tenyésztett állatokat az F. mellékletnek megfelelően kell leölni.
(3) A 90/539/EGK irányelv 2. cikkének (3) bekezdése szerinti felesleges naposcsibéket, valamint a keltetési selejtet képező embriókat a G. mellékletnek megfelelően, a lehető leggyorsabban kell leölni.
11. cikk
A 9. és 10. cikket nem kell alkalmazni olyan állat esetén, amelyet vészhelyzet következtében azonnal le kell ölni.
12. cikk
A sérült vagy beteg állatokat a helyszínen kell levágni vagy leölni. Az illetékes hatóság azonban engedélyezheti a sérült vagy beteg állatok levágás vagy leölés céljából történő szállítását, feltéve hogy a szállítás az állatoknak nem okoz további szenvedést.
IV. FEJEZET Záró rendelkezések
13. cikk
(1) Szükség esetén, a Tanács, a Bizottság javaslata alapján minősített többséggel eljárva, az állatok levágásuk vagy leölésük során való védelmével kapcsolatban az ezen irányelvben foglaltaktól eltérő szabályokat fogad el.
(2) a) Ezen irányelv mellékleteit a Tanács, a Bizottság javaslata alapján az (1) bekezdésben meghatározott eljárásnak megfelelően módosítja, különösen a technológiai és tudományos fejlődéshez való igazodás céljából;
b) továbbá legkésőbb 1995. december 31-ig a Bizottság, az Állat-egészségügyi Tudományos Bizottság véleménye alapján jelentést nyújt be a Tanácsnak, különösen az alábbiak használatára vonatkozó megfelelő javaslatokkal:
- szabadgolyós pisztoly használata állatok fejbelövéséhez, a C. mellékletben említettektől eltérő gázok vagy azok kombinációinak alkalmazása állatok kábítására és különösen a szén-dioxid alkalmazása baromfi elkábítására,
- a C. mellékletben említettektől eltérő gázok vagy azok kombinációinak alkalmazása állatok leölésére,
- az állatok elkábítására vagy leölésére szolgáló egyéb, tudományosan elfogadott eljárások.
A Tanács ezekről a javaslatokról minősített többséggel határoz;
c) az a) ponttól eltérve, a Bizottság, legkésőbb 1995. december 31-ig, az 16. cikkben meghatározott eljárásnak megfelelően az Állat-egészségügyi Állandó Bizottság elé terjeszti az Állat-egészségügyi Tudományos Bizottság véleményén alapuló jelentését, az alábbiak meghatározására vonatkozó megfelelő javaslatokkal:
i. a különböző érintett fajok elkábításához szükséges áramerősség és a behatás időtartama;
ii. a különböző érintett fajok elkábításához szükséges gáz koncentrációja és a behatás időtartama;
d) a b) és a c) bekezdés végrehajtásáig, a Szerződés általános rendelkezéseinek megfelelően, a vonatkozó nemzeti szabályokat kell alkalmazni.
14. cikk
(1) A Bizottság szakértői – amennyiben ezen irányelv egységes alkalmazásának biztosításához szükséges – helyszíni ellenőrzéseket végezhetnek. Ennek érdekében megvizsgálhatják a létesítmények reprezentatív mintáját annak biztosítására, hogy az illetékes hatóság ellenőrzi, hogy az említett létesítmények megfelelnek ezen irányelv követelményeinek.
A Bizottság tájékoztatja a tagállamokat az elvégzett ellen- őrzések eredményéről.
(2) Az (1) bekezdésben említett ellenőrzéseket az illetékes hatósággal együttműködve kell végrehajtani.
(3) A tagállam, amelynek területén ellenőrzést végeznek, a szakértőknek feladataik teljesítéséhez minden szükséges segítséget megad.
(4) E cikk végrehajtására vonatkozó részletes szabályokat a 16. cikkben meghatározott eljárásnak megfelelően kell meghatározni.
15. cikk
A közösségi szabályoknak megfelelően a Közösségbe irányuló export céljára engedélyezett, illetve engedélyezésre kerülő harmadik országbeli vágóhidak vagy egyéb létesítmények vizsgálata során a Bizottság szakértői biztosítják, hogy az 5. cikkben említett állatok vágása oly körülmények között történik, amely biztosítja számukra az ezen irányelvben foglalt rendelkezésekkel legalább egyenértékű humánus bánásmódot.
Harmadik országból származó hús akkor hozható be, ha az azt kísérő egészségügyi bizonyítványhoz a fenti követelmény betartását igazoló tanúsítványt is csatolnak.
16. cikk
(1) Amennyiben az e cikkben meghatározott eljárást kell követni, az ügyet az elnök – saját kezdeményezésére vagy valamely tagállam képviselőjének kérésére – késedelem nélkül az Állat-egészségügyi Állandó Bizottság elé terjeszti.
(2) A Bizottság képviselője tervezetet nyújt be a bizottság számára a meghozandó intézkedésekről. A bizottság, az elnöke által az ügy sürgősségére tekintettel megállapított határidőn belül, véleményt nyilvánít a tervezetről. A véleményt a Szerződés 148. cikkének (2) bekezdésében a Tanácsnak a Bizottság javaslata alapján elfogadandó határozataira előírt többséggel kell meghozni. A bizottságban a tagállamok képviselőinek szavazatait az említett cikkben meghatározott módon kell súlyozni. Az elnök nem szavazhat.
(3) a) A Bizottság a tervezett intézkedéseket elfogadja, ha azok összhangban vannak a bizottság véleményével.
b) Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé. A Tanács minősített többséggel határoz.
Ha az ügynek a Tanács elé terjesztésétől számított három hónapon belül a Tanács nem döntött, a javasolt intézkedéseket a Bizottság fogadja el, kivéve ha a Tanács az említett intézkedéseket egyszerű többséggel vetette el.
17. cikk
A 74/577/EGK irányelv 1995. január 1-jével hatályát veszti.
18. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, beleértve a szankciókat is, amelyek szükségesek ahhoz, hogy ennek az irányelvnek 1995. január 1-jéig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) Az (1) bekezdésben megállapított időponttól kezdődően azonban, a tagállamok, a Szerződés általános szabályaira is figyelemmel, a területükön az ezen irányelvben meghatározottaknál szigorúbb rendelkezéseket is fenntarthatnak vagy alkalmazhatnak. Az ilyen intézkedésekről tájékoztatják a Bizottságot.
(3) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
19. cikk
Ennek az irányelvnek a tagállamok a címzettjei.
(1993. március 30.) a kulturális javak kiviteléről szóló, 3911/92/EGK tanácsi rendelet végrehajtására vonatkozó rendelkezések megállapításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre,
tekintettel a kulturális javak kiviteléről szóló, 1992. december 9-i 3911/92/EGK tanácsi rendeletre [1] és különösen annak 7. cikkére,
a kulturális javakkal foglalkozó tanácsadó bizottsággal folytatott konzultációt követően,
mivel rendelkezéseket kell elfogadni a 3911/92/EGK rendelet végrehajtása érdekében, amely többek között a rendelet mellékletében meghatározott kulturális javak bizonyos kategóriáira vonatkozó export-engedélyezési rendszer létrehozásáról rendelkezik;
mivel az említett rendeletben szereplő kiviteli engedélyek egységes formai követelményeinek biztosítása érdekében szabályokat kell alkotni, melyek meghatározzák az űrlap megfogalmazásának, kiállításának és felhasználásának módját; mivel evégett egy engedélyezési mintát kell megfogalmazni;
mivel a kiviteli engedélyeket a Közösség valamelyik hivatalos nyelvén kell kiállítani,
ELFOGADTA EZT A RENDELETET:
I. SZAKASZ A nyomtatvány
(2) A kiviteli engedély felhasználása semmilyen módon nem érintheti a kiviteli alakiságokhoz vagy az azokkal összefüggő okmányokhoz kapcsolódó kötelezettségeket.
3. cikk
(1) A nyomtatványt nyomdai felhasználásra kikészített, famentes, négyzetméterenként legalább 55 gramm súlyú fehér papírra kell nyomtatni.
(2) Az űrlap előírt mérete: 210 x 297 mm.
(3) A nyomtatványokat a Közösségnek a kibocsátó tagállam illetékes hatóságai által kijelölt hivatalos nyelvén kell kinyomtatni, illetve kitölteni. Azon tagállam illetékes hatóságai, amelyben a nyomtatványt bemutatták, előírhatják a nyomtatvány fordítását az adott tagállam nyelvére, illetve hivatalos nyelveinek egyikére. Ilyen esetben a fordítás költsége az engedély jogosultját terheli.
(4) A tagállamok feladatai:
- a nyomtatványok kinyomtatása, a nyomda nevével és címével, illetve azonosító jelével ellátva,
- minden szükséges intézkedés megtétele annak érdekében, hogy az űrlapokat ne lehessen hamisítani. A tagállamokban bevezetett azonosítási eszközökről és módszerekről értesíteni kell a Bizottságot, hogy az megoszthassa ezen információkat a többi tagállam illetékes hatóságaival.
(5) Az nyomtatványokat lehetőleg mechanikus vagy elektronikus eszköz igénybevételével kell kitölteni. Az engedélykérelem mindazonáltal kitölthető olvasható kézírással is. Ez utóbbi esetben tintával és nyomtatott nagybetűkkel kell írni. Bármi legyen is az alkalmazott eljárás, a nyomtatványokon nem szerepelhetnek törlések vagy átírt szavak, illetve egyéb változtatások.
II. SZAKASZ A nyomtatványok felhasználása
4. cikk
(1) A (3) bekezdésben foglaltak sérelme nélkül, külön kiviteli engedélyt kell kiállítani a kulturális javak minden egyes szállítmányához.
(2) Az (1) bekezdésben foglaltak megvalósítása céljából a szállítmány egy vagy több kulturális tárgyat jelent.
(3) Amikor egy szállítmány több kulturális tárgyból áll, akkor az illetékes hatóságok határozzák meg, hogy egy vagy több kiviteli engedély kiállítása szükséges-e a kérdéses szállítmányhoz.
5. cikk
Az űrlap a következő három lapból áll:
- az 1. számú lap képezi az engedélykérelmet,
- a 2. számú lap az engedély jogosultjáé,
- a 3. számú lapot vissza kell küldeni a kiállító hatóságnak.
6. cikk
(1) A kérelmezőnek a kérelem és a többi lap 1., 3–19. és a 21., illetve szükség esetén 23. rovatát kell kitöltenie. Azonban a tagállamok rendelkezhetnek úgy is, hogy csak a kérelmet kell kitölteni.
(2) A kérelemhez csatolni kell:
- a kulturális javakra, és azoknak a kérelem benyújtásának időpontjában fennálló jogi státuszára vonatkozó információkat tartalmazó dokumentációt, adott esetben egyéb igazolásokkal (számlákkal, szakvéleménnyel stb.) is kiegészítve,
(3) A kiviteli engedély kiállításának feltételeként az illetékes hatóságok előírhatják a kivitelre kerülő kulturális javak fizikai bemutatását.
(4) A (2) és (3) bekezdésben foglaltak alkalmazása miatt felmerülő valamennyi költség a kiviteli engedélyért folyamodó kérelmezőt terheli.
(5) A kiviteli engedély megadásához a megfelelően kitöltött nyomtatványt az adott tagállamban az alaprendelet 2. cikkének (2) bekezdésében foglaltak szerint kijelölt, arra illetékes hatósághoz kell benyújtani. Miután a hatóság a kiviteli engedélyt kiadta, annak 1. számú lapja a hatóságnál marad, további példányait pedig a kiviteli engedély jogosultja vagy meghatalmazott képviselője visszakapja.
7. cikk
A kiviteli nyilatkozat kíséretében az alábbiakat kell bemutatni:
- az engedély jogosultjának járó lapot,
- a kiállító hatóság részére visszaküldendő lapot.
8. cikk
(2) A 19B. rovat kitöltése után a kiviteli nyilatkozat elfogadására illetékes vámhivatal visszaküldi a nyilatkozattevőnek vagy meghatalmazott képviselőjének az engedély jogosultjának szánt lapot.
(3) A szállítmánynak a kiállító hatóság részére visszaküldendő kiviteli engedély nyomtatvány kíséretében kell eljutnia a Közösség határán lévő kiléptető vámhivatalig. Ez a vámhivatal adott esetben kitölti a nyomtatvány 5. rovatát, és elhelyezi bélyegzőjét a 22. rovatban, majd átadja a nyomtatványt a kiviteli engedély jogosultjának vagy meghatalmazott képviselőjének annak érdekében, hogy az visszajuttathassa azt a kiállító hatóságnak.
9. cikk
(1) A kiviteli engedély a kiállítás időpontjától számított legfeljebb tizenkét hónapig érvényes.
(2) Ideiglenes kiviteli engedély iránti kérelem esetén az illetékes hatóságok előírhatják azt a határidőt, amelyen belül a kulturális javakat újból be kell hozni az engedélyt kibocsátó tagállamba.
(3) Amennyiben a kiviteli engedély anélkül jár le, hogy azt igénybe vették volna, úgy az engedély jogosultja köteles a birtokában lévő lapokat azonnal visszaküldeni a kibocsátó hatóságnak.
10. cikk
Ha az e rendeletben meghatározott javak a Közösségen belül történő szállításuk során valamely EFTA-tagország területén haladnak keresztül, akkor az 1214/92/EGK bizottsági rendelet [2] IX. címében, valamint a Közösség és az EFTA-országok között az egységes árutovábbítási eljárásról szóló, 1987. május 20-i egyezmény I. melléklete 22. cikkének 6. pontjában [3] foglalt rendelkezéseket kell alkalmazni.
11. cikk
Ez a rendelet 1993. április 1-jén lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
A Bizottság 1785/93/EGK rendelete (1993. június 30.) a textilágazatban alkalmazott mezőgazdasági átváltási árfolyamokra vonatkozó meghatározó ügyleti tényekről
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a közös agrárpolitika céljából alkalmazandó elszámolási egységről és átváltási árfolyamokról szóló, 1992. december 28-i 3813/92/EGK tanácsi rendeletre [1] és különösen annak 6. cikke (2) bekezdésére,
mivel a legutóbb a 2059/92 rendelettel [2] módosított, a selyemhernyó-tenyésztés ösztönzésére szolgáló különleges intézkedések megállapításáról szóló, 1972. április 24-i 845/72/EGK tanácsi rendelettel [3] bevezetett támogatást azokra a petedobozokra nyújtják, amelyekből a hernyók tenyésztése már sikeres volt; mivel ezért átlagosan minden egyes gazdasági év augusztus 1-jét lehet tekinteni annak az ügyleti ténynek az időpontjaként, amellyel a gazdasági célt elérték; mivel ezért ez az időpont tekinthető a selyemhernyó-támogatásra alkalmazandó mezőgazdasági árfolyamra vonatkozó meghatározó ügyleti ténynek;
mivel a len és kender, valamint a selyemhernyó tekintetében a támogatás esedékességére és kifizethetőségére vonatkozó ügyleti tény megállapításáról szóló, 1975. április 3-i 876/75/EGK bizottsági rendelet [4], a rostlenre és a rostkenderre nyújtott magánraktározási támogatásra vonatkozó meghatározó ügyleti tény megállapításáról szóló, 1986. május 14-i 1426/86/EGK bizottsági rendelet [5], valamint a legutóbb a 2328/92/EGK rendelettel [6] módosított, a gyapottámogatási rendszer végrehajtási szabályainak megállapításáról szóló, 1989. május 3-i 1201/89/EGK bizottsági rendelet [7] 15. cikke a 3813/92/EGK rendelettel bevezetett új agrár-pénzügyi rendszer vonatkozásában radikálisan megváltozott kritériumok és jogi rendelkezések alapján határozza meg a mezőgazdasági átváltási árfolyamokra vonatkozó meghatározó ügyleti tényeket; mivel a mezőgazdasági átváltási árfolyamok meghatározására és alkalmazására vonatkozó részletes szabályokról szóló, 1993. április 30-i 1068/93/EGK bizottsági rendelet [8] az új előírások alapján állapítja meg a mezőgazdasági átváltási árfolyamokra – különösen a szóban forgó összegekre alkalmazandó árfolyamokra – vonatkozó meghatározó ügyleti tényeket;
mivel az 1068/93/EGK rendelet 10. cikkének (1) és (2) bekezdése úgy rendelkezik, hogy a gyapot minimálárára és támogatására vonatkozó meghatározó ügyleti tények az 1201/89/EGK rendelet 15. cikkében ténylegesen meghatározott ügyleti tények legyenek; mivel azonban helyénvaló jelezni a támogatásra vonatkozó mezőgazdasági átváltási árfolyamok előzetes rögzítésének lehetőségét;
mivel az 1068/93/EGK rendelet 11. cikkének (1) bekezdése a hektáronkénti a len- és a kendertámogatásra vonatkozó mezőgazdasági átváltási árfolyamként a gazdasági év elején érvényes mezőgazdasági átváltási árfolyamot írja elő; mivel a rendelet 10. cikkének (3) bekezdése előírja, hogy a rostlen és a rostkender magánraktározási támogatására vonatkozó meghatározó ügyleti ténynek az adott tételre kötött szerződés első napja tekintendő; mivel ezért a 876/75/EGK és az 1426/86/EGK rendelet hatályon kívül helyezhető;
mivel az e rendeletben előírt intézkedések összhangban vannak a Len- és Kenderpiaci Irányítóbizottság véleményével,
ELFOGADTA EZT A RENDELETET:
2. cikk
Az 1201/89/EGK rendelet 15. cikke a következő albekezdéssel egészül ki:
3. cikk
A 876/75/EGK és az 1426/86/EGK rendelet hatályát veszti.
4. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
(1993. július 27.) a Madeirán termelt étkezési burgonya, valamint az Azori-szigeteken termesztett vetőburgonya és cikóriasaláta a Tanács által ECU-ben meghatározott és az újra megállapított valutaárfolyam következtében csökkentett termelési támogatásának összegéről
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a közös agrárpolitika keretein belül alkalmazott elszámolási egységről és átváltási árfolyamokról szóló, 1992. december 28-i 3813/92/EGK tanácsi rendeletre [1] és különösen annak 9. cikke (1) bekezdésére,
mivel a legutóbb az 1663/93/EGK rendelettel [2] módosított, a szeptemberben és novemberben újra megállapított valutaárfolyamok következtében az ECU-ben meghatározott árak és összegek módosításáról szóló, 1992. december 28-i 3824/92/EGK bizottsági rendelet [3] kibocsátja azon árak és összegek jegyzékét, amelyek az 1993/94-es gazdasági évtől kezdődően a valutaárfolyamok közötti eltérések automatikus megszüntetését célzó intézkedések keretein belül, az 1331/93/EGK rendelettel [4] módosított 537/93/EGK bizottsági rendelet [5] által meghatározott 1,013088 értékű együtthatóval módosultak; mivel a 3824/92/EGK rendelet 2. cikke úgy rendelkezik, hogy az ebből adódóan csökkenő árakat és összegeket valamennyi ágazatra meg kell határozni, és a csökkentett árakat rögzíteni kell;
mivel a 3714/92/EGK bizottsági rendelettel [6] módosított 1600/92/EGK tanácsi rendelet [7] Madeirán az étkezési burgonya, az Azori-szigeteken pedig a vetőburgonya és az endívia helyi termesztését elősegítő támogatást vezet be; mivel a támogatások összegét a fenti rendelkezések alapján ki kell igazítani;
mivel az e rendeletben előírt intézkedések összhangban vannak a Vetőmagpiaci Irányítóbizottság véleményével,
ELFOGADTA EZT A RENDELETET:
1. cikk
Az 1600/92/EGK rendelet 16. és 27. cikkében említett, a 3824/92/EGK rendelet 2. cikkével összhangban csökkentett támogatások összege hektáronként 494 ECU.
2. cikk
(1993. szeptember 21.) a tojásra vonatkozó egyes forgalmazási előírásokról szóló 1907/90/EGK rendelet módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre,
tekintettel a tojás piacának közös szervezéséről szóló, 1975. október 29-i 2771/75/EGK tanácsi rendeletre [1] és különösen annak 2. cikke (2) bekezdésére,
tekintettel a Bizottság javaslatára,
mivel az 1907/90/EGK rendelet [2] a tojásra vonatkozó egyes forgalmazási előírásokat állapít meg;
mivel a gyártók által a csomagolóközpontok, egyes piacok és élelmiszeripari vállalkozások részére történő közvetlen szállításokra vonatkozó rendelkezéseket a nem élelmiszeripari iparágaknak történő ilyen szállítások esetén is alkalmazni kell;
mivel a leminősített tojások szállítását a tojástermékek előállítását és forgalomba hozatalát érintő higiéniai és egészségügyi problémákról szóló, 1989. június 20-i 89/437/EGK tanácsi irányelv [3] előírásainak megfelelően jóváhagyott élelmiszeripari vállalkozásokra kell korlátozni annak érdekében, hogy biztosítani lehessen e tojások megfelelő kezelését;
mivel egyértelművé kell tenni, hogy a tojás csomagolásán feltüntetett hirdetési célokat szolgáló szabadon választható jelzések tartalmazhatnak jeleket, valamint tojásra és egyéb cikkre utalhatnak;
mivel a tapasztalat megmutatta, hogy az A. osztályba sorolt tojásokon és az azokat tartalmazó csomagokon úgy kell módosítani az időpontok feltüntetésére vonatkozó rendelkezéseket, hogy az egyéb élelmiszerekhez hasonlóan a minőségmegőrzési határidő feltüntetése kötelező legyen a végső fogyasztó részére értékesítendő élelmiszerek címkézésére, kiszerelésére és reklámozására vonatkozó tagállami jogszabályok közelítéséről szóló, 1978. december 18-i 79/112/EGK tanácsi irányelvnek [4] megfelelően; mivel az ellenőrzés megkönnyítése érdekében az importált A. osztályba sorolt tojások csomagolásán is fel kell tüntetni a csomagolás időpontját,
ELFOGADTA EZT A RENDELETET:
1. cikk
Az 1907/90/EGK rendelet a következőképpen módosul:
2. A 4. cikk (1) bekezdésének a) pontja helyébe a következő szöveg lép:
"a) tojásokat senki másnak, csak a begyűjtőknek, csomagolóközpontoknak, a 2. cikk (2) bekezdésének a) pontja értelmében meghatározott piacoknak, a 89/437/EGK irányelv szerint jóváhagyott élelmiszeripari vállalkozásoknak és a nem élelmiszeripari iparágaknak."
3. A 6. cikk (1) bekezdésében és a 8. cikk (2) bekezdésében az "élelmiszeripar" kifejezés helyébe a "89/437/EGK irányelv szerint jóváhagyott élelmiszeripari vállalkozások" kifejezés lép.
4. A 7. cikk a) pontja helyébe a következő szöveg lép:
"a) a minőségmegőrzési határidő ("minőségmegőrzési határidő")."
5. A 10. cikk (1) bekezdésének a) pontja helyébe a következő szöveg lép:
"a) a vállalkozás neve vagy cégneve, amely csomagolta vagy csomagoltatta a tojásokat; a név, a cégnév vagy a vállalkozás által használt védjegy — amely lehet több vállalkozás által közösen használt védjegy is — csak akkor tüntethető fel, ha az nem tartalmaz ezzel a rendelettel ellentétes kijelentést vagy jelet a tojások minőségével vagy frissességével, a termelésükhöz használt baromfitartási típussal vagy a tojások eredetével kapcsolatban;"
6. A 10. cikk (1) bekezdésének e) pontja helyébe a következő szöveg lép:
"e) a minőség megőrzési idő ("minőség megőrzési határidő"), a megfelelő tárolási ajánlatok az A. osztályba sorolt tojások esetén és a csomagolás időpontja az egyéb osztályokba sorolt tojások esetén."
7. A 10. cikk (2) bekezdésének e) pontja helyébe a következő szöveg lép:
"e) tojások vagy egyéb cikkek eladását elősegítő szövegek vagy jelek, feltéve, hogy azok tartalma és megjelenítési módja nem téveszti meg a vásárlókat."
8. A 13. cikk (2) bekezdésének helyébe a következő szöveg lép:
"(2) Tojások ömlesztett árusítása esetén fel kell tüntetni a tojások osztályozását végző csomagolóközpont azonosítószámát, illetve import esetén azt a harmadik országot, ahonnan a tojás származik, valamint a minőségmegőrzési határidőt és az ajánlott tárolási körülményeket."
9. A 15. cikk b) pontjának ee) alpontja helyébe a következő szöveg lép:
A Bizottság a 2771/75/EGK rendelet 17. cikkében megállapított eljárásnak megfelelően meghatározza az e rendelet végrehajtásához szükséges átmeneti intézkedéseket, különösen azokat, amelyek a már meglevő csomagolóanyag felhasználására vonatkoznak.
3. cikk
Ez a rendelet 1993. december 1-jén lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
A Tanács 2847/93/EGK rendelete (1993. október 12.) a közös halászati politika ellenőrző rendszerének létrehozataláról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel e cél eléréséhez szükség van arra, hogy a rendelet tartalmazza a védelmi és erőforrás-gazdálkodási intézkedések, a strukturális és közös piacszervezéssel kapcsolatos intézkedések figyelemmel kísérésére vonatkozó szabályokat, valamint olyan rendelkezéseket, amelyek ezen intézkedések eredménytelenségével foglalkoznak, s amelyeket a teljes halászati ágazatban alkalmazni kell a termelőtől a fogyasztóig;
mivel ez a rendszer csak akkor érheti el a kívánt eredményt, ha az iparág elismeri annak indokoltságát;
mivel az ellenőrzés mindenekelőtt a tagállamok felelőssége; mivel a Bizottságnak szintén törekednie kell annak biztosítására, hogy a tagállamok méltányos módon megfigyeljék és megelőzzék a jogsértéseket; mivel ezért a Bizottságot el kell látni azokkal a pénzügyi, jogi és törvényhozási eszközökkel, amelyek e feladat lehető leghatékonyabb ellátásához szükségesek;
mivel a halászati tevékenységre vonatkozó egyes ellenőrzési intézkedések megállapításáról szóló, 1987. július 23-i 2241/87/EGK tanácsi rendelet [5] alkalmazása során szerzett tapasztalatok mutatták, hogy szükség van a halászati erőforrások védelmét szabályozó jogszabályok alkalmazásának fokozott ellenőrzésére;
mivel azoknak az intézkedéseknek a betartása, amelyek a halászati erőforrások védelmét és az azokkal való gazdálkodást szolgálják, fokozott felelősségérzetet kíván a halászati iparág minden szereplőjétől;
mivel a halászati erőforrásokkal való gazdálkodásra vonatkozó politikát – amely különösen a teljes kifogható mennyiségen, kvótákon és technikai intézkedéseken alapul –, ki kell egészíteni a halászati erőkifejtés ellenőrzésével, amely magába foglalja a halászati tevékenység és kapacitás figyelemmel követését;
mivel annak biztosítása érdekében, hogy az összes fogást és kirakodást felügyeljék, a tagállamoknak figyelemmel kell kísérniük valamennyi tengeren a közösségi hajók tevékenységét, valamint minden olyan ezzel kapcsolatos tevékenységet, amellyel igazolni lehet a közös halászati politikára vonatkozó szabályok végrehajtását;
mivel elsőrendű fontosságú az, hogy a tagállamok a halászati tevékenységek tengeren történő ellenőrzése során műveleti szinten együttműködjenek egymással annak érdekében, hogy az ellenőrzés hatékony és pénzügyileg igazolható legyen, különösen olyan műveletek ellenőrzése során, amelyet egy tagállam felségterületén vagy joghatóságán kívüli vizeken végeznek;
mivel a közös halászati politika végrehajtása intézkedéseket tesz szükségessé a közösségi vizeken tartózkodó, harmadik ország lobogója alatt hajózó hajók megfigyelésével kapcsolatban, különös tekintettel a mozgásukról és a hajón tartott fajokról való tájékoztatásra, a felségvizeken való békés áthaladás jogának, valamint a 200 mérföldes halászati övezeten belüli hajózás szabadságának a sérelme nélkül;
mivel azoknak a kísérleti projekteknek a végrehajtása, amelyek a tagállamok és a Bizottság együttműködése során a hajók bizonyos kategóriáira alkalmazandók, a Tanács számára lehetővé teszi, hogy – 1996. január 1-je előtt – döntést hozzon arról, hogy műholdas megfigyelési rendszert vagy egy alternatív rendszert kell-e bevezetni;
mivel az összes kifogható mennyiség meghatározásával megvalósuló halászati gazdálkodáshoz részletesen kell ismerni a kifogott mennyiség összetételét, és erre az ismeretre egyaránt szükség van a 3760/92/EGK rendeletben előírt egyéb eljárásokhoz is; mivel ez szükségessé teszi, hogy minden halászhajó parancsnoka hajónaplót vezessen;
mivel szükség van arra, hogy a kirakodás szerinti tagállam ellenőrizhesse a területén történő kirakodást, s e célból helyénvaló, hogy a más tagállamban bejegyzett halászhajók értesítsék a kirakodás szerinti tagállamot a területén tervezett kirakodásról;
mivel fontos a kirakodáskor tisztázni és megerősíteni a naplóban rögzített információkat; mivel e célból szükség van arra, hogy azok, akik részt vettek a kirakodásban és a kifogott mennyiség értékesítésében, nyilatkozatot tegyenek a kirakodott, az átrakodott, eladásra kínált vagy megvásárolt mennyiségről;
mivel abból a célból, hogy a hajónapló-vezetés vagy a kirakodási nyilatkozat kötelezettsége alól mentesülhessenek azok a kisméretű halászhajók, amelyek számára e kötelezettség teljesítése aránytalanul nagy terhet jelentene halászati kapacitásukhoz képest, szükséges, hogy minden tagállam mintavételezési terv bevezetésével figyelje meg e hajók tevékenységét;
mivel abból a célból, hogy biztosítsák a közösségi védelmi és kereskedelemi intézkedéseknek tiszteletben tartását, valamennyi, a Közösség területén kirakodott vagy Közösségbe behozott halászati terméket – az első eladási pontig – el kell látni egy olyan fuvarokmánnyal, amely azonosítja a termék eredetét;
mivel a fogáskorlátozásokat mind tagállami, mind közösségi szinten egyaránt ellenőrizni kell; mivel a tagállamok nyilvántartják a kirakodott mennyiségeket és arról számítógépes adatátvitellel értesítik a Bizottságot; mivel e kötelezettség alól mentességet szükséges nyújtani az olyan kis mennyiségű kirakodásnál, ahol a számítógépes adatátvitel aránytalanul nagy adminisztrációs és pénzügyi terhet jelentene a tagállamok hatóságainak;
mivel az összes felhasznált erőforrás védelmének és kezelésének biztosítása érdekében a hajónaplóra, a kirakodási és az értékesítési nyilatkozatra, valamint az átrakodott és a kifogott mennyiségek nyilvántartásával kapcsolatos információkra vonatkozó rendelkezéseket ki lehet terjeszteni azokra az állományokra is, amelyekre nem határoztak meg teljes kifogható mennyiségeket vagy kvótákat;
mivel a tagállamokat tájékoztatni kell a harmadik országok joghatósága alá tartozó vizeken vagy nemzetközi vizeken hajóik tevékenységének eredményéről; mivel ennek megfelelően e hajók parancsnokaira vonatkoznak a hajónaplóval, a kirakodási és az átrakodási nyilatkozatokkal kapcsolatos kötelezettségek; mivel a tagállamok által összegyűjtött információkat el kell küldeni a Bizottság részére;
mivel az adatgyűjtés és adatkezelés céljára olyan számítógépes adatbázist kell létrehozni, amely lehetővé teszi különösen az adatok keresztellenőrzését; mivel a Bizottságnak és a tagjainak hozzáférést kell biztosítani ezekhez az adatbázisokhoz, hogy számítógépes adatátvitel útján elvégezhessék az adatok igazolását;
mivel a halászfelszerelések használatára vonatkozó rendelkezések betartását nem lehet megfelelően biztosítani, ha különböző szembőségű hálókat tartanak a hajón, további ellenőrző intézkedések nélkül; mivel a halászat egyes sajátos formáira vonatkozóan helyénvaló lehet olyan különleges szabályok bevezetése, mint például az egyhálós szabály;
mivel szükséges, hogy amikor a tagállamra vonatkozó kvótát vagy magát a teljes kifogható mennyiséget merítik ki, akkor a halászatot bizottsági határozattal kell megtiltani;
mivel szükséges, hogy az a tagállam, amelynek orvosolni kell kvótáinak vagy a rá eső állomány vagy állománycsoport ki nem merítéséből származó hátrányát az adott halászat teljes kifogható mennyiség kimerítése miatt történő beszüntetésekor; mivel ezért egy kompenzációs rendszert kell létrehozni;
mivel olyan esetekben, amikor a halászhajókért felelősek nem tartják be ezt a rendeletet, további ellenőrző intézkedések szükségesek védelmi célokból;
mivel az elfogadott intézkedések hatékony irányításának biztosítása érdekében szükséges egy olyan nyilatkozati mechanizmus biztosítása, amely a 3760/92/EGK rendelet 8. cikkében megállapított irányítási céloknak és stratégiáknak megfelelően azoknak a tagállamoknak az esetében alkalmazandó, amelyek túlhalászással kimerítették kvótájukat;
mivel a közös halászati politika egyik fő célja a halászati kapacitásnak az elérhető erőforrásokhoz történő igazítása; mivel a 3760/92/EGK rendelet 11. cikke alapján a Tanács feladata a halászati erőkifejtés újrastruktúrálásával kapcsolatos célok és stratégiák megállapítása; mivel szükséges továbbá, hogy biztosítsák a közös piacszervezéssel kapcsolatos intézkedések betartását, különösen azok vonatkozásában, akiket ezen intézkedések érintenek; mivel ezért elengedhetetlen, hogy a közösségi szabályokban már meghatározott pénzügyi ellenőrzések mellett minden tagállam technikai ellenőrzést is végrehajtson, hogy meggyőződjenek a Tanács által elfogadott rendelkezések betartásáról;
mivel szükség van általános szabályok létrehozására, amelyek lehetővé teszik a Bizottság által kijelölt közösségi ellenőrök számára a közösségi szabályok egységes alkalmazásának biztosítását és a tagállamok illetékes hatóságai által végzett ellenőrzés vizsgálatát;
mivel a vizsgálatok tárgyszerűségének biztosítása érdekében fontos, hogy a közösségi ellenőrök – bizonyos feltételek mellett – előzetes értesítés nélkül és független módon cselekedhessenek azért, hogy vizsgálhassák a tagállamok illetékes hatóságai által tett ellenőrző intézkedéseket; mivel e tevékenység semmilyen körülmények között nem terjedhet ki magánszemélyek ellenőrzésére;
mivel a jogsértéssel szembeni fellépés tagállamonként eltérő lehet, s így a halászok úgy érzik, hogy igazságtalan eljárásban van részük; mivel néhány tagállamban a visszatartó erejű szankciók hiánya csökkentette az ellenőrzések hatékonyságát; és mivel ezen észrevételek fényében a tagállamoknak minden szükséges, nem diszkriminatív intézkedést meg kell hozniuk azért, hogy megelőzzék a szabálytalanságokat, és eljárjanak velük szemben, különösen szankciójegyzék létrehozatalával, amely megfosztja a jogsértőt a jogsértésből származó gazdasági előnytől;
mivel azokban az esetekben, amikor a kirakodás szerinti tagállam nem lép fel hatékonyan a jogsértéssel szemben, a lobogó szerinti tagállam nem tudja biztosítani a halászati erőforrások védelmére és a velük való gazdálkodásra vonatkozó szabályok betartását; mivel intézkedést kell hozni, hogy a jogtalan halfogást a kirakodás szerinti tagállam kvótájába beszámítsák, amennyiben ez a tagállam nem alkalmazott hatékony eljárást;
mivel a tagállamok kötelesek rendszeresen jelentést küldeni a Bizottságnak a saját ellenőrzési tevékenységükről, valamint a közösségi intézkedések megsértését követően tett intézkedéseikről;
mivel helyénvaló az e rendeletben megállapított egyes intézkedésekre vonatkozóan részletes végrehajtási szabályok előírása;
mivel biztosítani kell az e rendelet keretében gyűjtött adatok bizalmasságát;
mivel ez a rendelet nem befolyásolja azokat az ellenőrzésre vonatkozó nemzeti rendelkezéseket, amelyek a rendelet hatálya alá tartoznak, de túlmutatnak a rendeletben előírt minimum-követelményeken, amennyiben ezek a nemzeti rendelkezések összhangban vannak a közösségi joggal;
mivel a 2241/87/EGK rendeletet hatályon kívül kell helyezni, 5. cikkét kivéve, amelynek hatályban kell maradnia, amíg el nem fogadják az e rendelet 6. cikkének (2) bekezdésében említett jegyzékeket;
mivel szükséges, hogy néhány cikk különös rendelkezéseinek végrehajtásához átmeneti időszakot állapítsanak meg azért, hogy a tagállamok illetékes hatóságai az új rendelet követelményeinek megfelelően létrehozhassák, és azokhoz igazíthassák saját eljárásaikat;
mivel néhány cikk rendelkezésének, ameddig azok a földközi-tengeri halászati műveleteket érintik, ahol a közös halászati politika még nem valósult meg teljes egészében, 1999. január 1-jén hatályba kell lépniük,
ELFOGADTA EZT A RENDELETET:
- védelmi és erőforrás-gazdálkodási intézkedések,
- strukturális intézkedések,
- a közös piacszervezésére vonatkozó intézkedés,
továbbá bizonyos olyan rendelkezések, amelyek azoknak a szankcióknak a hatékonyságával kapcsolatosak, amelyeket a fent említett rendelkezések be nem tartása esetén kell alkalmazni.
(2) Ezért minden tagállam a közösségi szabályokkal összhangban megfelelő intézkedéseket fogad el a rendszer hatékony működésének biztosítása céljából. A tagállam elégséges eszközöket bocsát illetékes hatóságai rendelkezésére, hogy azok teljesíthessék az e rendeletben meghatározott vizsgálati és ellenőrzési feladataikat.
2. cikk
(1) Valamennyi védelmi és ellenőrzési intézkedésre vonatkozó hatályos szabály betartásának biztosítása érdekében minden tagállam figyelemmel kíséri a saját területén, valamint a felségterületéhez vagy joghatósága alá tartozó tengeri vizeken a halászati tevékenységet és az ahhoz kapcsolódó tevékenységeket. A tagállamok ellenőrzik a halászhajókat és felülvizsgálják az összes tevékenységet olyan módon, hogy lehetővé teszik e rendelet alkalmazásának vizsgálatát, beleértve a halak kirakodását, értékesítését, szállítását és tárolását, valamint a kirakodás és az értékesítés nyilvántartását is.
(2) A harmadik ország lobogója alatt hajózó halászati tevékenységet folytatható halászhajók, amelyek valamely tagállam felségterületéhez vagy joghatósága alá tartozó tengeri vizeken hajóznak, mozgásnak, valamint a hajón tartott fogásnak közlésére a vonatkozó rendszer alá tartozik.
A tagállamok közlik a Bizottsággal az ezen eljárások végrehajtásának biztosítása érdekében hozott intézkedéseket.
(3) Minden tagállam figyelemmel kíséri hajóinak tevékenységét a Közösség halászati övezetén kívül olyan esetekben, amikor ilyen ellenőrzés szükséges ahhoz, hogy az ezekre a vizekre vonatkozó közösségi szabályok betartását biztosítsák.
(4) Az ellenőrzés lehető leghatékonyabb és leggazdaságosabb végrehajtása érdekében a tagállamok összehangolják ellenőrzési tevékenységüket. E célból közös ellenőrzési programokat hozhatnak létre, az (1) és (3) bekezdésben említett vizeken tartózkodó közösségi halászhajók vizsgálata érdekében. A tagállamok olyan intézkedéseket hoznak, amelyek lehetővé teszik, hogy a tagállamok illetékes hatóságai és a Bizottság kölcsönösen rendszeres tájékoztatást kapjon a szerzett tapasztalatokról.
3. cikk
(1) A halászati tevékenységekre vonatkozó felügyelet hatékonyságának javítása érdekében a Tanács 1996. január 1. előtt határoz a Szerződés 43. cikkében megállapított eljárásnak megfelelően arról, hogy bevezessen-e (és ha igen, mikor és mire terjedően) a közösségi halászhajókra vonatkozó folyamatos helyzetmegfigyelési rendszert, amely lehet földi vagy műholdas alapú, és műholdas távközlést alkalmaz az adatátvitelhez.
(2) Annak meghatározása érdekében, hogy mely technológiát alkalmazzák és mely hajókat vonják be és a fent említett rendszerbe, a tagállamok a Bizottsággal együttműködésben kísérleti projektet hajtanak végre 1995. június 30-át megelőzően. E célból a tagállamok gondoskodnak arról, hogy közösségi hajók bizonyos kategóriáira folyamatos helyzetmegfigyelési rendszert vezessenek be, amely lehet földi vagy műholdas alapú, és műholdas távközlést alkalmaz az adatátvitelhez.
A tagállamok ezzel egyidejűleg az automatikus helyzetmérő eszközök alkalmazásának értékelése céljából is végezhetnek kísérleti projekteket.
(3) A (2) bekezdésben említett kísérleti projekt végrehajtásakor a lobogó vagy a bejegyzés szerinti tagállamok, meghozzák a szükséges intézkedéseket annak biztosítása érdekében, hogy a halászhajóik által átvitt, vagy a tőlük szerzett adatokat számítógéppel feldolgozható formában rögzítsék, függetlenül attól, hogy azok mely vizeken tevékenykednek vagy melyik kikötőben tartózkodnak.
Ha a tagállam halászhajói egy másik tagállam felségterületéhez vagy joghatósága alá tartozó vizeken működnek, akkor a lobogó szerinti tagállam biztosítja ezeknek az adatoknak az azonnali közlését az érintett tagállam illetékes hatóságai részére.
(1) A (2) cikkben meghatározott felügyeletet és ellenőrzést minden tagállam a saját maga által meghatározott ellenőrző rendszer segítségével végzi el.
A tagállamok a rájuk bízott feladatok ellátása során gondoskodnak a 2. cikkben említett rendelkezések és intézkedések betartásáról. Emellett a tagállamok úgy járnak el, hogy ne zavarják indokolatlanul a szabályos halászati tevékenységet. Arra is ügyelnek, hogy az ellenőrzendő körzet és hajók kiválasztásakor ne történjen diszkrimináció.
(2) Az ellenőrzött halászhajókért, helyiségekért vagy szállítójárművekért felelős személyek együttműködésükkel elősegítik az (1) bekezdés szerint végzett ellenőrzést.
5. cikk
A 36. cikkben megállapított eljárás alapján a 2., 3. és 4. cikk végrehajtására részletes szabályokat lehet elfogadni, különös tekintettel
a) a hivatalosan kijelölt ellenőrök meghatározására, az ellenőrhajók és más hasonló, tagállam által alkalmazható ellenőrző eszközök azonosítására;
b) az ellenőrök és a halászhajók parancsnokai által alkalmazandó eljárásra, ha egy ellenőr fel kíván szállni valamelyik hajóra;
c) az ellenőr által a hajónak, annak felszerelésének és a kifogott mennyiségnek az ellenőrzésekor alkalmazandó eljárásra, miután az ellenőr felszállt a halászhajóra;
d) az ellenőrök által minden egyes hajón tartózkodás után elkészítendő jelentésre;
e) a halászhajók és azok felszerelésének megjelölésére és azonosítására;
f) a halászhajók halászati tevékenységhez kapcsolódó jellemzőinek tanúsítására;
g) a halászhajók helyzetével kapcsolatos adatok feljegyzésére és ezeknek az adatoknak az átvitelére a tagállamok és a Bizottság részére;
h) a harmadik ország lobogója alatt hajózó halászhajókra alkalmazandó, a hajó mozgására és a hajón található halászati termékekre vonatkozó közlési rendszerre.
6. cikk
(1) Azoknak a közösségi halászhajóknak a parancsnokai, amelyek egy állományból vagy állománycsoportból halásznak, hajónaplót vezetnek tevékenységükről, amelyben különösen valamennyi kifogott és a hajón tartott faj mennyiségét, ezeknek a fogásoknak az időpontját és helyszínét (ICES statisztikai négyzet), valamint az alkalmazott felszerelést tüntetik fel.
(2) Az (1) bekezdés értelmében a hajónaplóba bejegyzendő fajok azok, amelyekre teljes kifogható mennyiséget vagy kvótát állapítottak meg, valamint más fajok, amelyeket azok a jegyzékek tartalmaznak, amelyekről a Tanács a Bizottság javaslatára minősített többséggel határoz.
(3) A közösségi halászhajók parancsnokai az általuk vezetett hajónaplóba bejegyzik a tengeren kifogott mennyiséget, az ilyen fogás időpontját és helyét, valamint a (2) bekezdésben említett fajokat. Értékelési célból a visszaengedett mennyiséget is fel lehet jegyezni.
(4) A közösségi halászhajók parancsnokai mentesülnek az (1) és (3) bekezdés követelményei alól, ha a hajó teljes hossza kisebb, mint 10 méter.
(5) A Tanács a Bizottság javaslatára minősített többséggel határozhat a (4) bekezdésben említett kivételen kívül más kivételekről is.
(6) A tagállamok szúrópróbaszerűen ellenőrzik a (4) és (5) bekezdés kötelezettségei alól kivételt képező halászhajók tevékenységét annak biztosítása érdekében, hogy ezek a hajók betartsák a hatályban levő közösségi szabályokat.
E célból minden tagállam létrehoz egy mintavételezési tervet, és átadja azt a Bizottságnak. Az elvégzett ellenőrzés eredményéről rendszeresen tájékoztatja a Bizottságot.
(7) A közösségi halászhajók parancsnokai az (1) és (3) bekezdésben előírt információkat számítógépen feldolgozható formában vagy papíron rögzítik.
(8) A 36. cikkben megállapított eljárásnak megfelelően e cikk végrehajtására vonatkozó részletes szabályokat fogadnak el, amelyek különleges esetekben az ICES statisztikai négyzettől eltérő földrajzi alapot foglalnak magukba.
7. cikk
(1) Annak a közösségi halászhajónak a parancsnoka, amely a lobogó szerinti tagállamtól eltérő tagállam kirakodóhelyeit kívánja igénybe venni, értesíti e tagállam illetékes hatóságait legalább két órával korábban:
- a kirakodóhely(ek)ről, és a megérkezés várható időpontjáról,
- mindegyik kirakodásra szánt faj mennyiségéről.
(2) Azzal az (1) bekezdésben említett hajóparancsnokkal szemben, aki elmulasztja megtenni ezt az értesítést, az illetékes hatóságok alkalmazhatják a megfelelő szankciókat.
(3) A Bizottság a 36. cikkben megállapított eljárásnak megfelelően a közösségi halászhajók bizonyos kategóriáit korlátozott és megújítható időtartamra mentesítheti az (1) bekezdés kötelezettségei alól, vagy pedig más értesítési időtartamot írhat elő számukra, figyelembe véve többek között a halászterületek, a kirakodóhelyek és azon kikötők közötti távolságot, ahol a kérdéses hajókat bejegyezték vagy jegyzékbe vették.
8. cikk
(1) Minden közösségi halászhajónak, amelynek teljes hossza 10 méter vagy annál nagyobb, parancsnoka vagy annak képviselője minden út után a kirakodást követő 48 órán belül benyújt egy nyilatkozatot annak a tagállamnak az illetékes hatóságai részére, ahol a kirakodás megtörténik. A parancsnok felelős a nyilatkozat pontosságáért, amely tartalmazza legalább a 6. cikk (2) bekezdésében leírt valamennyi kirakodott faj mennyiségét és azt a területet, ahol azokat kifogták.
(2) A Tanács a Bizottság javaslatára minősített többséggel határozhat az (1) bekezdésben megállapított kötelezettség kiterjesztéséről olyan hajókra vonatkozóan is, amelyeknek a teljes hossza kisebb, mint 10 méter. Továbbá a Tanács a Bizottság javaslatára minősített többséggel határozhat, hogy az (1) bekezdésben megállapított kötelezettség alól mentesíti az olyan különleges halászati tevékenységet folytató hajóknak bizonyos kategóriáit, amelyeknek a teljes hossza 10 méter, vagy annál több.
(3) Minden tagállam szúrópróbaszerűen ellenőrzi azoknak a halászhajóknak a tevékenységét, amelyek az (1) bekezdésben meghatározottak szerint mentesülnek a kötelezettségek alól annak biztosítására, hogy ezek a hajók is betartsák a hatályban levő közösségi szabályokat.
E célból minden tagállam létrehoz egy mintavételezési tervet, és átadja azt a Bizottságnak. Az elvégzett ellenőrzés eredményéről rendszeresen tájékoztatja a Bizottságot.
(4) E cikk végrehajtására vonatkozóan a 36. cikkben megállapított eljárásnak megfelelően részletes szabályokat fogadnak el.
9. cikk
(1) Az árverési központok, illetve más, a tagállamok által felhatalmazott szervek, amelyek a tagállamban kirakodott halászati termékek első forgalomba hozataláért felelősek, az első értékesítés alkalmával annak a tagállamnak az illetékes hatóságai részére, amelynek területén az első forgalomba hozatal megtörténik, értékesítési bizonylatot nyújtanak be, amelynek pontosságáért az említett szervek felelősek. Ez a felelősség a (3) bekezdésben előírt információkra korlátozódik.
(2) Ha egy tagállamban kirakodott halászati termékeknek az első forgalomba hozatala az (1) bekezdésben meghatározottaktól eltérő módon történik, akkor a vevő addig nem szállíthatja el a kirakodott halászati termékeket, amíg az értékesítési bizonylatot nem nyújtották be annak a tagállamnak az illetékes hatóságai vagy más felhatalmazott szervei részére, amelynek a területén ezt a műveletet végezték. A vevő felelős azoknak a (3) bekezdésben megjelölt adatoknak a pontosságáért, amelyeket az értékesítési bizonylat tartalmaz.
(3) Az (1) és (2) bekezdésben említett értékesítési bizonylatok legalább az alábbi információkat tartalmazzák:
- az egyedek nagyságát vagy súlyát, osztályát, kiszerelését és frissességét, az összes fajnál, ahol ez lehetséges,
- minden faj első értékesítési árát és mennyiségét az egyedek nagysága vagy súlya, osztálya, kiszerelése és frissessége szerint megadva, amennyiben ez lehetséges,
- a piacról kivont termékek rendeltetési helyét (melléktermék, emberi fogyasztás, készletgazdálkodás), amennyiben ez lehetséges,
- az értékesítő és a vevő nevét,
- az értékesítés helyét és időpontját.
(4) Az értékesítési bizonylatokat annak a kirakodás szerinti tagállam jogszabályainak megfelelően töltik ki és adják át oly módon és olyan értékesítési körülmények között, hogy azok a következő adatokat tartalmazzák:
- annak a halászhajónak a külső azonosítóját és nevét, amely a kérdéses termékeket kirakodta,
- a hajó tulajdonosának vagy parancsnokának a nevét,
- a kirakodás kikötőjét és időpontját.
(5) Az (1) bekezdésben említett értékesítési bizonylatot az értékesítéstől számított 48 órán belül továbbítják számítógéppel vagy papíron a tagállam illetékes hatóságaihoz vagy egyéb felhatalmazott szerveihez.
(6) Az illetékes hatóságok megőrzik az értékesítési bizonylat egy másolatát az illetékes hatóságoknak továbbított információ bejegyzésének évét követő évtől számított egy éves időtartamig.
(7) A Bizottság, a 36. cikkben megállapított eljárásnak megfelelően, azokat a halászati termékeket, amelyeket a 10 méternél kisebb teljes hosszúságú közösségi halászhajók egyes kategóriáiról rakodtak ki, mentesítheti a tagállam illetékes hatóságait vagy egyéb felhatalmazott szerveit az értékesítési bizonylat benyújtásának kötelezettsége alól.
Ezt a mentességet csak olyan esetben lehet nyújtani, ha az adott tagállam elfogadható megfigyelési rendszert vezetett be.
(8) Az a vevő, aki olyan terméket vesz, amely ezután nem kerül piacra, hanem kizárólag magánfogyasztásra használnak, mentesül a (2) bekezdés kötelezettségei alól.
(9) A 36. cikkben megállapított eljárásnak megfelelően részletes szabályokat fogadnak el e cikk végrehajtására vonatkozóan.
10. cikk
(1) a) Azok a halászhajók, amelyek harmadik ország lobogója alatt hajóznak, vagy amelyeket harmadik országban jegyeztek be, és amelyek valamely tagállam felségterületéhez vagy joghatósága alá tartozó tengeri vizeken való halászati tevékenységre jogosultak, hajónaplót vezetnek, amely a 6. cikkben meghatározott információkat tartalmazza.
b) Minden tagállam biztosítja, hogy a harmadik ország lobogója alatt hajózó vagy harmadik országban bejegyzett halászhajó parancsnoka vagy képviselője értesítse a kirakodásról annak a tagállamnak a hatóságait, amelynek kirakodóhelyeit igénybe kívánja venni, a kirakodási kikötőbe való megérkezését megelőzően legalább 72 órával.
c) A harmadik ország lobogója alatt hajózó vagy harmadik országban bejegyzett halászhajó parancsnok értesíti annak a tagállamnak az illetékes hatóságait, amelynek kirakodóhelyeit igénybe kívánja venni, a kirakodási kikötőbe való megérkezéséről legalább 72 órával előbb.
A parancsnok semmilyen kirakodási műveletet nem hajthat végre, ha a tagállam illetékes hatóságai nem igazolták az előzetes értesítés vételét.
A tagállamok ennek az albekezdésnek a végrehajtására vonatkozóan részletes szabályokat hoznak, amelyekről értesítik a Bizottságot.
(2) A Bizottság a 36. cikkben megállapított eljárásnak megfelelően a közösségi halászhajók bizonyos kategóriáit korlátozott és megújítható időtartamra mentesítheti az (1) bekezdés c) pontjának kötelezettségei alól, vagy pedig más értesítési időtartamot írhat elő számukra, figyelembe véve többek között a halászterület, a kirakodóhelyek és azon kikötők közötti távolságot, ahol a kérdéses hajókat bejegyezték vagy jegyzékbe vették.
(3) Az (1) és (2) bekezdés rendelkezéseit a Közösség és bizonyos harmadik országok között létrejött halászati megállapodásokban előírt rendelkezések sérelme nélkül kell alkalmazni.
11. cikk
(1) A 7., 8. és 9. cikk sérelme nélkül a közösségi halászhajó parancsnoka, aki
- valamely teljes kifogható mennyiség vagy kvóta hatálya alá eső állományból vagy állománycsoportból származó fogásmennyiségét hajójáról egy másik hajóra (továbbiakban az "átvevő hajóra") átrakodja, az átrakodás helyétől függetlenül, vagy
- az ilyen fogásmennyiséget közvetlenül a Közösség területén kívül rakodja ki,
az átrakodás vagy a kirakodás időpontjában értesíti azt a tagállamot, amelynek a lobogója alatt a hajó hajózik, vagy ahol a hajót bejegyezték, az érintett fajokról és mennyiségekről, az átrakodás vagy a kirakodás időpontjáról, valamint a fogás helyéről, hivatkozva arra a legkisebb területre, amelyre teljes kifogható mennyiséget (TAC) vagy kvótát határoztak meg.
(2) Az átrakodásnak vagy átrakodások sorának megkezdése előtt legalább 24 órával, valamint annak befejezésekor, amennyiben a tagállam kikötőjében vagy egy tagállam felségterületéhez vagy joghatósága alá tartozó tengeri vizeken történik, az átvevő hajó parancsnoka értesíti az adott tagállam illetékes hatóságait a hajón található, teljes kifogható mennyiség vagy kvóta hatálya alá tartozó állomány vagy állománycsoport fogásmennyiségéről:
Az átvevő hajó parancsnoka részletes adatokat vezet az átrakodással átvett, teljes kifogható mennyiség vagy kvóta hatálya alá tartozó állomány vagy állománycsoport fogásmennyiségéről, az átvétel időpontjáról, valamint a fogást az átvevő hajóra átrakodó hajóról. Ez a követelmény teljesítettnek tekintendő, ha megőrzik az átrakodási nyilatkozat másolatait, amelyeket a tagállamok halfogására vonatkozó információk bejegyzéséről szóló részletes szabályoknak megfelelően nyújtottak be.
Az átrakodásnak vagy az átrakodások sorának befejezésekor az átvevő hajó parancsnoka 24 órán belül átadja ezeket az adatokat a fent említett hatóságoknak.
Az átvevő hajó parancsnoka részletes adatokat vezet arról a teljes kifogható mennyiség vagy kvóta hatálya alá tartozó állomány vagy állománycsoport fogásmennyiségéről is, amelyet az átvevő hajó rakodik át egy harmadik hajóra, és értesíti a fent említett hatóságokat az ilyen átrakodásról legalább 24 órával annak megtörténte előtt. Az átrakodást követően a parancsnok értesíti az említett hatóságokat az átrakodott mennyiségről.
Az átvevő hajó, valamint a fent említett harmadik hajó parancsnoka megengedi az illetékes hatóságoknak, hogy vizsgálják az e bekezdésben kért információk és adatok pontosságát.
(3) A tagállamok megfelelő intézkedéseket hoznak, hogy vizsgálják az (1) és (2) bekezdés alapján kapott információk pontosságát, és adott esetben tájékoztatják az információkról és az információk felülvizsgálatának eredményéről azt a tagállamot vagy tagállamokat, ahol az átvevő hajót és az átvevő hajóra átrakodó hajót bejegyezték, vagy amelynek a lobogója alatt azok hajóznak.
(4) A (2) és (3) bekezdést harmadik ország lobogója alatt hajózó vagy harmadik országban bejegyzett átvevő hajókra is kell alkalmazni.
12. cikk
Ha az átrakodásra vagy a kirakodásra a fogást követő 15 napon túl kerül sor, akkor a 8. és a 11. cikkben kért információkat legkésőbb a fogást követő 15. napon nyújtják be annak a tagállamnak az illetékes hatóságaihoz, amelynek a lobogója alatt a hajó hajózik vagy amelyben a hajót bejegyezték.
13. cikk
(1) Az összes olyan halászati terméket, amelyet a Közösség területén rakodtak ki vagy a Közösségbe hoztak be feldolgozatlan állapotban vagy a hajón történő feldolgozást követően, és amelyet a kirakodás vagy a behozatal helyszínétől eltérő helyre szállítanak el, a szállító által készített okmánnyal látnak el az első értékesítés megtörténtéig.
(2) Ez az okmány
a) megjelöli a szállítmány eredetét (a hajó neve és külső azonosítója);
b) tartalmazza a szállítmány(ok) rendeltetési helyét és a szállítójármű azonosítását;
c) tartalmazza valamennyi szállított faj mennyiségét (a feldolgozott súly kilogrammban), a szállítmány címzettjének nevét, valamint a berakodás helyét és időpontját.
(3) Minden szállító gondoskodik arról, hogy az (1) bekezdésben említett okmány legalább a (2) bekezdésben kért összes információt tartalmazza.
(4) A szállító mentesül az (1) bekezdésben megállapított kötelezettség alól, ha az alábbi feltételek egyike teljesül:
a) az (1) bekezdésben említett okmányt a 8. vagy 10. cikkben előírt, a szállított mennyiséget érintő nyilatkozatok egyikének egy másolatával helyettesítik;
b) az (1) bekezdésben említett okmányt a szállított mennyiség eredetét jelölő T2M okmány egy másolatával helyettesítik.
(5) A tagállam illetékes hatóságai mentességet nyújthatnak az (1) bekezdésben meghatározott kötelezettség alól, ha a halmennyiséget a zárt kikötői területen belül, vagy a kirakodási ponttól 20 kilométernél nem messzebb szállítják.
(6) Minden tagállam szúrópróbaszerű ellenőrzést végez saját területén annak érdekében, hogy ellenőrizze az e cikkben meghatározott kötelezettségek betartását.
(7) A tagállamok összehangolják ellenőrző tevékenységüket a lehető leghatékonyabb és leggazdaságosabb ellenőrzés biztosításának érdekében. E célból a tagállamok különösen azoknak az áruknak a mozgását ellenőrzik, amelyek felhívták magukra a figyelmet azzal, hogy esetlegesen a közösségi szabályozással ellentétes tevékenységek eredményei.
14. cikk
(1) A tagállamok gondoskodnak arról, hogy a 8., 9. és 10. cikkben említett, tagállamban történt minden kirakodást nyilvántartsanak. E célból a tagállamok elrendelhetik, hogy az első forgalomba hozatal nyilvános árverési központban való értékesítéssel történjen.
(2) Amennyiben a kirakodott fogás értékesítése első ízben nem nyilvános árverés útján történik a 9. cikk (2) bekezdésében meghatározottak szerint, akkor a tagállamok gondoskodnak arról, hogy az érintett mennyiségről értesítsék a nyilvános árverési központokat vagy a tagállamok által felhatalmazott más szerveket.
(3) Azok az adatok, amelyek bizonyos hajókategóriák általi kirakodásra vonatkoznak, és amelyekre érvényesek a 7. és 8. cikkben említett kivételek, illetve az olyan kikötőben történt kirakodásra vonatkozó adatok, amely nem rendelkezik a szükséges fejlett adminisztrációs struktúrával a kirakodások nyilvántartására, a tagállamnak e rendelet hatálybalépését követő 12 hónapon belül a Bizottsághoz intézett kérelmére mentesülhetnek az ilyen adatok kezelésére vonatkozó követelmények alól. Mentességet akkor lehet nyújtani, ha a kért adatok bejegyzése a teljes kirakodott mennyiséghez viszonyítva aránytalanul nagy nehézséget jelentene a nemzeti hatóságoknak, és ha a különböző kirakodott fajokat helyben értékesítik. Minden tagállam elkészíti a mentességre jogosult kikötőknek és hajóknak a jegyzékét, és közli azt a Bizottsággal.
(4) Az a tagállam, amely a (3) bekezdésben említett mentességet igénybe veszi, elkészít egy mintavételezési tervet annak érdekében, hogy értékelje az adott kirakodott mennyiségek mértékét a mentességre jogosult kikötőkben. A Bizottság jóváhagyja ezt a tervet a mentesség alkalmazása előtt. A tagállam rendszeresen közli a Bizottsággal az értékelések eredményeit.
15. cikk
(1) Minden hónap 15. napja előtt minden tagállam számítógépes úton értesíti a Bizottságot az előző hónap során kirakodott, teljes kifogható mennyiség vagy kvóta hatálya alá eső állomány vagy állománycsoport mennyiségéről, valamint bármely, a 11. és 12. cikk alapján kapott információról.
A Bizottságnak küldött értesítés megjelöli a fogás helyszínét a 6. és 8. cikkben meghatározottak szerint, valamint az érintett halászhajók honosságát.
Minden tagállam közli a Bizottsággal a kvóta előre jelezhető kimerítését és annak várható időpontját azoknak a fajoknak a vonatkozásában, amelyekről a tagállam lobogója alatt hajózó vagy ott bejegyzett halászhajók általi fogásmennyiség alapján feltételezhető, hogy az adott tagállam a kvóta, a forráselosztás vagy a számára elérhető fogásrész 70 %-át kimerítette.
Abban az esetben, amikor teljes kifogható mennyiség vagy kvóta hatálya alá eső állomány vagy állománycsoport kifogott mennyisége elérheti a teljes kifogható mennyiség vagy a kvóta szintjét, a tagállamok a Bizottságnak, annak kérésére, az e bekezdésben meghatározottnál részletesebben vagy gyakrabban nyújthatnak információkat.
(2) A Bizottság e cikknek megfelelően a kapott értesítéseket a tagállamok számára számítógépen hozzáférhető módon tárolja.
(3) Ha a Bizottság megállapítja, hogy a tagállam nem tartotta be az (1) bekezdésben előírt, a havi fogások adatainak átadására vonatkozó határidőt, akkor saját maga kijelölheti azt az időpontot, amikor az adott tagállam kvótáját, forráselosztását vagy a számára elérhető fogásrészt 70 %-ig kimerítettnek kell tekinteni az olyan kvóta vagy más mennyiségi korlátozás alá eső állomány vagy állománycsoport fogásai vonatkozásában, amelyeket az adott tagország lobogója alatt hajózó vagy ott bejegyzett halászhajók fogtak ki; valamint azt a becsült időpontot is megjelölheti, amikor a kvótát, forráselosztást vagy a tagállam számára elérhető fogásrészt kimerítettnek kell tekinteni.
(4) Valamennyi tagállam számítógépes adatátvitellel értesíti a Bizottságot minden naptári negyedév első hónapjának vége előtt arról az (1) bekezdésben említett állománymennyiségtől eltérő állománymennyiségről, amelyet a megelőző negyedévben rakodtak ki.
16. cikk
(1) A 15. cikk sérelme nélkül a tagállamok – az érdekelt tagállam kérelmére – adatot szolgáltatnak a joghatóságuk alá tartozó vizek kikötőiben kirakodott, értékesítésre felajánlott vagy átrakodott halászati termékekről, amely tevékenységet a tagállam lobogója alatt hajózó vagy ott bejegyzett halászhajók végeztek a tagállamnak kiosztott kvóta hatálya alá tartozó állományok vagy állománycsoportok alapján.
Ez az információ tartalmazza az érintett hajó nevét és külső azonosítóját, az e hajóról kirakodott, értékesítésre felajánlott vagy átrakodott hal mennyiségét állományok vagy állománycsoportok alapján, valamint a kirakodás, első értékesítésre való felajánlás vagy átrakodás időpontját és helyét. Ezeket az információkat az érdekelt tagállam kérésétől számított négy munkanapon belül, vagy pedig egy hosszabb időtartamon belül adják át, amelyet az adott tagállam vagy a kirakodás szerinti tagállam határozhat meg.
(2) Az a tagállam, ahol a kirakodás, az első értékesítésre való felajánlás vagy az átrakodás megtörtént, átadja a Bizottságnak annak kérésére ezt az információt a bejegyzés szerinti tagállam egyidejű értesítésével.
17. cikk
(1) A tagállamok megteszik a szükséges intézkedéseket annak biztosítása érdekében, hogy figyelemmel kísérhessék azoknak a hajóiknak a fogásait a fajok tekintetében, amely hajók harmadik ország felségterületéhez vagy joghatósága alá tartozó tengeri vizeken vagy a nyílt tengeren tevékenykednek, valamint hogy biztosítsák e fogások átrakodásának és kirakodásának ellenőrzését és nyilvántartását.
(2) Az ellenőrző és vizsgálati intézkedések biztosítják, hogy a hajótulajdonosok és/vagy -parancsnokok betartsák az alábbi kötelezettségeket:
- a halászhajó fedélzetén hajónaplót vezetnek, amelybe a parancsnokok feljegyezik a fogásaikat,
- a közösségi kikötőkben való kirakodáskor kirakodási nyilatkozatot adnak át annak a kirakodás szerinti tagállam hatóságai részére,
- a lobogó szerinti tagállamot tájékoztatják a halak minden egyes, harmadik ország halászhajójára történő átrakodásának, és a közvetlenül harmadik országokban elvégzett kirakodásoknak a részleteiről.
(3) Az (1) és (2) bekezdés rendelkezéseit a Közösség és bizonyos harmadik országok közötti halászati megállapodásokban előírt rendelkezések és olyan nemzetközi egyezmények sérelme nélkül kell alkalmazni, amelynek a Közösség tagja.
18. cikk
(1) Minden tagállam számítógépes adatátvitellel közli a Bizottsággal minden naptári negyedév első hónapjának vége előtt a 17. cikkben említett vizeken a megelőző negyedévben kifogott és kirakodott mennyiségeket, valamint a 17. cikk (2) bekezdése szerint kapott információkat.
(2) A harmadik országban történt fogásokra vonatkozó, az (1) bekezdés szerint közölt információt a harmadik ország és az állomány szerint bontják az adott halászati tevékenységre megállapított legkisebb statisztikai övezet tekintetében.
A nyílt tengeri fogásokat a fogás helyére vonatkozó nemzetközi egyezményben meghatározott legkisebb statisztikai övezet tekintetében, valamint a fajok és fajcsoportok szerint az érintett halászati tevékenység teljes állományának tekintetében jelentik.
(3) A Bizottság minden év október 1-je előtt a tagállamok rendelkezésére bocsátja az e cikk alapján kapott információkat.
19. cikk
(1) A 3., 6., 8., 9., 10., 14. és 17. cikkben meghatározott kötelezettségek betartása érdekében minden tagállam létrehoz egy érvényesítési rendszert, amely különösen az e kötelezettségek alapján gyűjtött adatok keresztellenőrzését és vizsgálatát foglalja magába.
(2) E vizsgálatok elősegítése érdekében minden tagállam létrehoz egy számítógépes adatbázist, amelybe az (1) bekezdésben említett adatokat bejegyzik.
A tagállamok létrehozhatnak decentralizált adatbázisokat, amennyiben azokat, valamint az adatok gyűjtésével és bejegyzésével kapcsolatos eljárásokat állapítanak meg annak érdekében, hogy azok a tagállam területén belül mindenhol összeegyeztethetőek legyenek egymással.
(3) Amennyiben a tagállam nem tudja azonnal teljesíteni a (2) bekezdés követelményeit az egész halászati területére vagy annak egy részére vonatkozóan, akkor a kérelmére a Bizottság a 36. cikkben megállapított eljárásnak megfelelően e rendelet hatálybalépésétől számított legfeljebb hároméves átmeneti időszak megállapításáról határozhat.
(4) Az a tagállam, amely ilyen eltérésben részesül, nem elektronikus formában három évig megőrzi az (1) bekezdésben említett adatok dokumentációját, és a Bizottság által jóváhagyott mintavételezési tervet hoz létre, hogy biztosítsa az adatok pontosságának helyszíni vizsgálatát. A Bizottság saját jogán helyszíni vizsgálatot folytathat a mintavételezési terv hatékonyságának értékelése érdekében.
(5) E rendelet hatálybalépését követő tizenkét hónap alatt minden tagállam jelentést nyújt be a Bizottságnak, amelyben leírják az adatok gyűjtésének és vizsgálatának módját, meghatározva ezeknek az adatoknak a megbízhatóságát. A Bizottság a tagállamokkal együttműködésben összefoglalót készít ezekből a jelentésekből, és átadja azt a tagállamoknak.
(6) A 36. cikkben megállapított eljárásnak megfelelően részletes szabályokat fogadnak el e cikk végrehajtására vonatkozóan.
20. cikk
(1) Valamely közösségi halászhajón tartott valamennyi fogásnak meg kell felelnie a halászati erőforrások megőrzése érdekében bizonyos technikai intézkedések megállapításáról szóló, 1986. október 7-i 3094/86/EGK tanácsi rendeletben [6] meghatározott, a hajón szállított hálóra érvényes fajösszetételnek.
A hajón lévő használaton kívüli hálókat úgy kell elhelyezni, hogy azokat ne lehessen könnyen használatba venni, a következő feltételeknek megfelelően:
a) a hálókat, súlyokat és a hasonló felszereléseket különválasztják a vonóháló-lemezektől, valamint a vonó- és vontatóhuzaloktól és kötelektől.
b) a fedélzeten vagy afölött található hálókat biztonságosan odaerősítették a fedélzeti felépítmény valamelyik pontjához.
(2) Amennyiben valamely közösségi halászhajón tartott fogást ugyanazon út során eltérő szembőségű hálókkal fogták ki, akkor a fajösszetételt a minden egyes, eltérő körülmények között történt fogás tekintetében külön számítják ki.
E célból minden, a korábban alkalmazott szembőséggel kapcsolatos változtatást, valamint a változtatás időpontjában a hajón lévő fogásösszetételt bejegyzik a hajónaplóba és a kirakodási nyilatkozatba. Különleges esetekben a 36. cikkben megállapított eljárás szerint részletes szabályokat fogadnak el a hajó fedélzetén őrizendő, a fajokra és a feldolgozott termékekre vonatkozó elhelyezési tervről, amely megjelöli, hogy ezeket hol helyezték el a rakodótérben.
(3) Az (1) és (2) bekezdéstől függetlenül a Tanács, a Bizottság által kidolgozott jelentés alapján, a Bizottság javaslatára minősített többséggel határozhat arról, hogy:
a) különleges halászati tevékenységet végző közösségi halászhajó nem vihet magával különböző szembőségű hálókat ugyanannak a halászati útnak az ideje alatt;
b) egyes különleges halászati tevékenységek esetében külön szabályokat kell alkalmazni a különböző szembőségű hálók használatáról.
21. cikk
(1) A közösségi halászhajók által kvóta hatálya alá tartozó állományból vagy állománycsoportból halászott valamennyi fogást a kirakodás helyétől függetlenül a lobogó szerinti tagállamnak az adott állományra vagy állománycsoportra meghatározott kvótájából vonják le.
(2) Minden tagállam meghatározza azt az időpontot, amelytől kezdve a tagállam lobogója alatt hajózó, illetve abban a tagállamban bejegyzett halászhajók által kvóta hatálya alá tartozó állományból vagy állománycsoportból halászott fogások alapján kimerítettnek tekinti az ilyen hajók által halászott állományra vagy állománycsoportra meghatározott kvótát. Ettől az időponttól kezdve átmenetileg megtiltják e hajók számára ezen állomány vagy állománycsoport halászatát, valamint hogy az adott időpont után kifogott halat a hajón tárolják, átrakodják, illetve kirakodják, és megállapítanak egy időpontot, ameddig az átrakodás, kirakodás vagy az utolsó, a fogásra vonatkozó nyilatkozatok megtétele megengedett. Ezeket az intézkedéseket haladéktalanul közlik a Bizottsággal, amely értesíti erről a többi tagállamot.
(3) A (2) bekezdés alapján tett értesítést követően vagy saját kezdeményezésére a Bizottság a rendelkezésre álló információk alapján meghatározza azt az időpontot, amikor bármely tagállam lobogója alatt hajózó vagy a tagállamban bejegyzett halászhajók által halászott, teljes kifogható mennyiség, kvóta vagy más mennyiségi korlátozás alá eső állomány vagy állománycsoport alapján a tagállam vagy adott esetben a Közösség számára rendelkezésre álló kvótát, forráselosztást, vagy fogásrészt kimerítettnek tekintik.
Az első albekezdésben említett állapot megállapítása esetén a Bizottság tájékoztatja az érintett tagállamokat a teljes kifogható mennyiség kimerítése miatt beszüntetett halászat kilátásairól.
A közösségi halászhajók beszüntetik a kvóta vagy teljes kifogható mennyiség hatálya alá eső állomány vagy állománycsoport halászatát abban az időpontban, amikor az adott tagállamnak a kérdéses állományra vagy állománycsoportra megállapított kvótáját kimerítettnek ítélik, vagy amikor a kérdéses állományt vagy állománycsoportot alkotó fajokra vonatkozó teljes kifogható mennyiséget kimerítették; továbbá ezek a hajók beszüntetik az állományból vagy állománycsoportból ezen időpont után halászott fogás hajón tartását, átrakodását, kirakodását vagy az átrakodásra vagy kirakodásra irányuló előkészületeket.
(4) Amikor a Bizottság a (3) bekezdés első albekezdése alapján beszünteti a halászatot a Közösség rendelkezésére álló teljes kifogható mennyiség, kvóta, forráselosztás vagy fogásrész kimerítése miatt, és kiderül, hogy a tagállam valójában nem merítette ki az érintett állományra vagy állománycsoportra vonatkozó kvótát, forráselosztást vagy fogásrészt, akkor a következő rendelkezéseket kell alkalmazni.
Ha a tagállamnak abból fakadó sérelmét, hogy kvótája kimerítése előtt megtiltották a halászatot, nem szüntették meg a 3760/92/EGK rendelet 9. cikke (2) bekezdésének megfelelően, akkor intézkedéseket fogadnak el a célból, hogy az okozott sérelmet a 36. cikkben megállapított eljárás szerint megfelelő módon orvosolják. Ezek az intézkedések levonást tartalmazhatnak annak a tagállamnak a kvótájából, forráselosztásából vagy fogásrészéből, amely túllépte azt, az így levont mennyiséget megfelelő módon el kell osztani azok között a tagállamok között, amelyek halászati tevékenységüket kvótájuk kimerítése előtt beszüntették. Ez a levonás és az azt követő elosztás azoknak a fajoknak és területeknek a kiemelt figyelembevételével történik, amelyekre az éves kvótát, forráselosztást vagy fogásrészt meghatározták. Ez a levonás vagy elosztás a sérelem bekövetkeztének az évében vagy az utána következő évben vagy években végezhető el.
A 36. cikkben megállapított eljárásnak megfelelően részletes szabályokat fogadnak el e cikk alkalmazására, és különösen az érintett mennyiség meghatározására vonatkozóan.
22. cikk
Ha egy tagállam illetékes hatóságai megállapítják, hogy egy közösségi halászhajó súlyosan vagy ismételten elmulasztja e rendelet betartását, akkor a lobogó szerinti tagállam további ellenőrző intézkedéseknek vetheti alá a kérdéses hajót.
A lobogó szerinti tagállam tájékoztatja a Bizottságot és a többi tagállamot annak a hajónak a nevéről, külső azonosító jeleiről és számairól, amelyre az említett további ellenőrző intézkedéseket kiszabta.
23. cikk
(1) Ha a Bizottság megállapítja, hogy egy tagállam túllépte a rendelkezésére álló, egy állományra vagy állománycsoportra megállapított kvótáját, forráselosztását vagy fogásrészét, akkor a Bizottság levonhat annak a tagállamnak az éves kvótájából, forráselosztásából vagy fogásrészéből, amelyik túllépte keretét. Ezekről a levonásokról a 36. cikkben megállapított eljárásnak megfelelően határoznak.
(2) A Tanács a Bizottság javaslatára minősített többséggel elfogadja a levonásra vonatkozó szabályokat a 3760/92/EGK rendelet 8. cikkében megállapított célkitűzéseknek és irányítási stratégiáknak megfelelően, a következő paraméterek kiemelt figyelembevételével:
- a túlhalászás mértéke,
- ugyannak az állománynak a túlhalászása az előző évben,
- az érintett erőforrások biológiai állapota.
24. cikk
A Tanács által a 3760/92/EGK rendelet 11. cikke szerint megállapított célkitűzések és stratégiák betartásának biztosítása érdekében, különös tekintettel a közösségi flotta halászati kapacitásával és tevékenységének kiigazításával kapcsolatos mennyiségi célkitűzésekre, minden tagállam rendszeresen ellenőrzi a területén és a felségterületéhez vagy joghatósága alá tartozó tengeri vizeken a fent említett célkitűzések megvalósításával kapcsolatos valamennyi személyt.
25. cikk
(1) Minden tagállam rendelkezéseket hoz a 24. cikkben említett célkitűzések betartásának ellenőrzésére. E célból technikai ellenőrzéseket végez el, különösen a következő területeken:
a) a halászati flotta átalakítása, felújítása és modernizációja;
b) a halászati kapacitás kiigazítása átmeneti vagy végleges beszüntetéssel;
c) bizonyos halászhajók tevékenységének korlátozása;
d) halászfelszerelések tervezésének és számának, valamint használatuk módjának korlátozása;
e) az akvakultúra-ágazat és a part menti területek fejlesztése.
(2) Ha a Bizottság megállapítja, hogy egy tagállam nem tartotta be az (1) bekezdés rendelkezéseit, akkor a Szerződés 169. cikkének sérelme nélkül javaslatokat tehet a Tanácsnak a megfelelő általános intézkedések elfogadására. A Tanács minősített többséggel határoz.
26. cikk
(1) A 36. cikkben megállapított eljárásnak megfelelően részletes szabályokat fogadhatnak el a 25. cikk alkalmazására, különösen
a) a halászhajók motorerejének ellenőrzése tekintetében;
b) a halászhajók regisztertonna-tartalmának ellenőrzése tekintetében;
c) azon időtartam ellenőrzése tekintetében, amely alatt a halászhajó rögzített;
d) halászfelszerelések gyártására vonatkozó előírásoknak és halászhajónkénti számának ellenőrzése tekintetében.
(2) A tagállamok haladéktalanul közlik a Bizottsággal az alkalmazott ellenőrző módszerekre vonatkozó információikat, az ellenőrzés végrehajtásáért felelős szervek nevével és címével együtt.
27. cikk
(1) A 25. cikkben meghatározott ellenőrzés megkönnyítése érdekében minden tagállam létrehoz egy érvényesítési rendszert, amely magába foglalja különösen a keresztellenőrzések segítségével vizsgált, a flotta halászati kapacitásával és tevékenységével kapcsolatos információkat, amelyek megtalálhatók többek között:
- a hajónaplóban a 6. cikk szerint,
- a kirakodási nyilatkozatban a 8. cikk szerint,
- a közösségi halászhajókról vezetett nyilvántartásban a 163/89/EGK bizottsági rendelet [7] szerint.
(2) Ezen okból a tagállamok számítógépes adatbázisokat hoznak létre (vagy kiegészítik a már létező adatbázisokat), amelyek tartalmazzák a flotta halászati kapacitásával és tevékenységével kapcsolatos fontos információkat.
(3) A 19. cikk (3), (4) és (5) bekezdésében említett intézkedéseket kell alkalmazni.
(4) A 36. cikkben megállapított eljárásnak megfelelően részletes szabályokat fogadnak el e cikk végrehajtására vonatkozóan.
28. cikk
(1) A halászati és akvakultúra-termékek piacának közös szervezéséről szóló, 1992. december 17-i 3759/92/EGK tanácsi rendeletben [8] meghatározott intézkedésekre vonatkozó szabályok technikai szempontjainak biztosítása érdekében minden tagállam megszervezi saját területén az intézkedések alkalmazásában érintett valamennyi személy rendszeres ellenőrzését.
(2) Az ellenőrzések a következő intézkedések alkalmazásának technikai szempontjaival kapcsolatosak:
a) a forgalmazási előírásokkal, különösen a legkisebb méretekkel;
b) az árszabályokkal, különösen:
- a nem emberi fogyasztásra szánt termékek kivonása a piacról,
- a piacról kivont termékek raktározása és/vagy feldolgozása.
A tagállamok összehasonlítják a 9. cikkben említett, a mennyiség első forgalomba hozatalával illetve a kirakodott mennyiséggel kapcsolatos okmányokat, különös tekintettel a súlyra.
(3) A tagállamok értesítik a Bizottságot az elfogadott ellenőrző intézkedésekkel kapcsolatos információkról, az illetékes ellenőrző hatóságról, a megállapított jogsértésről, valamint az azokkal szemben hozott intézkedésről.
A Bizottságnak, a tagállamok illetékes hatóságainak, tisztviselőinek és egyéb megbízottjainak tilos nyilvánosságra hozniuk az e cikk alapján szerzett, szakmai titoktartás alá eső információt.
(4) E cikk nem sérti a bírósági eljárás titkos jellegével kapcsolatos nemzeti rendelkezéseket.
29. cikk
(1) A Bizottság az okmányok vizsgálatával és helyszíni látogatásokkal vizsgálja e rendelet tagállamok általi alkalmazását. A Bizottság, amennyiben szükségesnek tartja, előzetes bejelentés nélküli ellenőrzés végrehajtásáról határozhat.
A helyszíni ellenőrzések elvégzéséhez a Bizottság írásbeli utasításokat ad az ellenőröknek, amely megjelöli az ellenőrök hatáskörét és a feladatuk célkitűzéseit.
(2) Amennyiben a Bizottság szükségesnek tartja, ellenőrei jelen lehetnek a nemzeti ellenőrző szolgálatok által végzett ellenőrzési és felügyeleti tevékenységeknél. E feladatok keretében a Bizottság megfelelő kapcsolatot alakít ki a tagállamokkal annak érdekében, hogy amennyiben lehetséges, kölcsönösen elfogadható ellenőrzési programot hozzanak létre.
a) A tagállamok együttműködnek a Bizottsággal, hogy megkönnyítsék feladatainak végrehajtását. A tagállamok megtesznek minden szükséges lépést annak érdekében, hogy elkerüljék a vizsgálati és ellenőrzési műveletekre hátrányos nyilvánosságot.
Amennyiben a Bizottság, vagy megbízott tisztviselői nehézségekbe ütköznek feladatuk végrehajtása során, az érintett tagállam biztosítja a Bizottság számára a szükséges eszközöket feladatának elvégzéséhez, és lehetővé teszik ellenőrei számára, hogy értékeljék a kérdéses ellenőrzési műveleteket.
b) Amennyiben a helyszíni feltételek nem teszik lehetővé a kezdeti vizsgálati program keretében tervezett vizsgálati és ellenőrzési műveleteket, a bizottsági ellenőrök az illetékes nemzeti ellenőrző szolgálattal együttműködve és azzal egyetértésben módosítja a kezdeti vizsgálati és ellenőrzési műveletet.
c) A tengeri vagy légi ellenőrzés keretében, ahol az illetékes nemzeti szolgálatnak más kiemelt fontosságú, különösen a tengeri védelemmel és biztonsággal kapcsolatos feladatokat kell ellátnia, a tagállam hatóságai megőrzik a jogot, hogy a Bizottság által tervezett ellenőrzési művelettől eltérjenek vagy átszervezzék azt. Ezekben az esetekben a tagállam alternatívák kidolgozásában együttműködik a Bizottsággal.
Tengeri vagy légi ellenőrzés esetében a hajó vagy a repülőgép parancsnoka egy személyben felelős a műveletekért, figyelembe véve saját hatóságainak kötelezettségeit e rendelet alkalmazása tekintetében. A Bizottság által megbízott és a műveletekben részt vevő ellenőrök betartják a parancsnok által meghatározott szabályokat és eljárásokat.
(3) Amennyiben szükségesnek tűnik, különösen azt a közösségi ellenőrök által végzett, a (2) bekezdés szerinti vizsgálatot követően, amely azt mutatja, hogy szabálytalanságok fordulhatnak elő a rendelet alkalmazásakor, a Bizottság kérheti a tagállamokat, hogy az illetékes nemzeti hatóságok értesítsék meghatározott időtartamra, halászati tevékenységre vagy területre tervezett vagy meghatározott részletes felügyeleti és ellenőrzési programról. Az értesítés kézhezvételét követően a Bizottság, amennyiben azt szükségesnek tartja, független vizsgálatot végez, hogy a tagállam illetékes hatóságai végrehajtották-e ezt a programot.
Amikor a közösségi ellenőrök a program végrehajtását vizsgálják, a tagállam megbízottja felelős az említett program teljesítéséért. A közösségi ellenőrök saját kezdeményezésre nem gyakorolhatják a tagállami megbízottakra ruházott ellenőrzési jogot. Az említett ellenőrök a tagállam megbízottjainak kísérete nélkül nem juthatnak a hajókra vagy a helyiségekbe.
A vizsgálatot követően a Bizottság átadja az érintett tagállamnak a programról készült értékelési jelentést, és adott esetben ellenőrző intézkedéseket javasol az érintett tagállam általi ellenőrzés jobb alkalmazása érdekében.
(4) A légi járművel tengeren vagy a parton végzett ellenőrzés során a meghatalmazott ellenőrök természetes személyekre nem végezhetnek ellenőrzést.
(5) A (2) és (3) bekezdésben említett ellenőrzéseik keretében a Bizottság által meghatalmazott ellenőrök, a felelős szolgálat jelenlétében, a helyszínen hozzáférhetnek a különleges adatbázisok összesített vagy egyedi információihoz, továbbá ellenőrizhetik az e rendelet alkalmazására vonatkozó okmányokat.
Amennyiben a nemzeti rendelkezések a vizsgálatok titkosságát írják elő, a velük kapcsolatos információ közlését az illetékes bíróság engedélyezi.
30. cikk
(1) A tagállamok a Bizottságnak olyan információkat szolgáltatnak, amelyeket a Bizottság e rendelet végrehajtása érdekében kérhet. Az információ kérésekor a Bizottság meghatároz egy ésszerű határidőt, amelyen belül az információt nyújtani kell.
(2) Amennyiben a Bizottság úgy véli, hogy szabálytalanságok történtek e rendelet végrehajtása során, vagy a már létező, ellenőrzésre vonatkozó rendelkezések és módszerek nem hatékonyak, akkor tájékoztatja az érintett tagállamot vagy tagállamokat, amelyek ezt követően közigazgatási vizsgálatot indítanak, amelyben a Bizottság tisztviselői is részt vehetnek.
Az érintett tagállam vagy tagállamok tájékoztatják a Bizottságot a vizsgálat folyamatáról és eredményéről, és a vizsgálatról készült jelentés, valamint a jelentés elkészítéséhez használt lényeges adatok másolatával látják el a Bizottságot.
Az e bekezdésben említett vizsgálatban való részvételhez a Bizottság tisztviselői írásbeli utasítással rendelkeznek, amely tartalmazza azonosításukat és beosztásukat.
(3) Amennyiben a Bizottság tisztviselői vizsgálatban vesznek részt, a vizsgálatot mindig a tagállam tisztviselője vezeti; a Bizottság tisztviselői saját kezdeményezésükre nem gyakorolhatják a nemzeti tisztviselőkre ruházott ellenőrzési jogot; másrészről ugyanúgy hozzáféréssel rendelkeznek azokhoz a helyiségekhez és okmányokhoz, mint a nemzeti tisztviselők.
Amennyiben nemzeti büntetőeljárási rendelkezések előírják, hogy bizonyos aktusokat olyan tisztviselők végeznek, akiket erre kifejezetten a nemzeti jog jelöl ki, akkor a Bizottság tisztviselői nem vesznek részt az ilyen aktusban. Nem vesznek részt különösen a házkutatásban, illetve a nemzeti büntetőjog hatálya alá tartozó személyek hivatalos kihallgatásában. Azonban hozzáférnek az így szerzett információhoz.
(4) E cikk nem sérti a bírósági eljárás titkos jellegével kapcsolatos nemzeti rendelkezéseket.
31. cikk
(1) A tagállamok biztosítják, hogy különösen az e rendelet alapján végzett megfigyelés vagy ellenőrzés alapján megállapított, a közösségi halászati politika figyelmen kívül hagyásáért felelős természetes vagy jogi személyekkel szemben megfelelő intézkedéseket hoznak, beleértve a nemzeti jog alapján indított közigazgatási vagy büntetőeljárást is.
(2) Az (1) bekezdés alapján kezdeményezett eljárás megfoszthatja a nemzeti jog lényeges rendelkezéseinek megfelelően a jogsértésből származó gazdasági előnytől a felelőseket, vagy a jogsértés súlyosságával arányos következményei lehetnek, s a további hasonló jellegű jogsértésektől visszatartanak.
(3) A (2) bekezdésben említett eljárásból eredő szankciók a jogsértés súlyosságától függően lehetnek:
- pénzbírság,
- a tiltott halászfelszerelések és fogások lefoglalása,
- a hajó lefoglalása,
- az engedély felfüggesztése,
- az engedély visszavonása.
(4) E cikk rendelkezései nem akadályozzák, hogy a kirakodás vagy az átrakodás szerinti tagállam átadja a büntetőeljárást annak a tagállamnak, ahol a hajót bejegyezték – annak beleegyezésével és azzal a feltétellel, hogy az átadással a (2) bekezdésben említett eredmény sokkal inkább elérhető. A kirakodás vagy az átrakodás szerinti tagállam értesíti a Bizottságot az ilyen átadásról.
32. cikk
(1) Ha a kirakodás vagy az átrakodás szerinti tagállamnak az illetékes hatóságai, jogsértést tárnak fel, akkor a 31. cikknek megfelelően megteszik a megfelelő intézkedéseket az érintett hajó parancsnoka vagy a jogsértésért felelős bármely más személlyel szemben.
(2) Amennyiben a kirakodás vagy az átrakodás szerinti tagállam nem a lobogó szerinti tagállam, és az illetékes hatóságok nem hozzák meg a nemzeti jog alapján megfelelő intézkedéseket, beleértve a felelős természetes vagy jogi személy ellen indított közigazgatási vagy büntetőeljárást is, illetve nem adják át a büntetőeljárást a 31. cikk (4) bekezdése szerint, a jogellenesen kirakodott vagy átrakodott mennyiséget levonhatják az előbbi tagállam kvótájából.
Az említett tagállam kvótájából levonásra kerülő halmennyiséget a 36. cikkben megállapított eljárás szerint határozzák meg, miután a Bizottság konzultált a két érintett tagállammal.
Amennyiben a kirakodás vagy az átrakodás szerinti tagállamnak már nem áll rendelkezésére elegendő mennyiségű kvóta, akkor a 21. cikk (4) bekezdését kell megfelelően alkalmazni, úgy, hogy a jogellenesen kirakodott vagy átrakodott halmennyiséget azonosnak tekintik a bejegyzés szerinti tagállam kárának az összegével, ahogy ezt az említett cikk előírja.
33. cikk
(1) A tagállamok illetékes hatóságai a nemzeti jog alapján folytatott eljárásokkal összhangban haladéktalanul értesítik a lobogó vagy a bejegyzés szerinti tagállamot az (1) bekezdésben említett közösségi szabályok bármelyikének megsértése esetén, megjelölve az érintett hajó nevét és azonosító jeleit, a parancsnok és a tulajdonos nevét, a jogsértés körülményeit, bármely megindított közigazgatási és büntetőeljárást vagy más intézkedést, valamint a jogsértéssel kapcsolatos bármely döntést. Különleges esetekben kérelemre a tagállam értesíti a Bizottságot ezekről az információkról.
(2) A 31. cikk (4) bekezdése szerint a büntetőeljárás átadását követően a lobogó vagy a bejegyzés szerinti tagállam meghozza a megfelelő intézkedéseket a 31. cikkben meghatározottak értelmében.
(3) A lobogó vagy a bejegyzés szerinti tagállam haladéktalanul értesíti a Bizottságot a (2) bekezdésnek megfelelően hozott bármely intézkedésről, valamint az érintett hajó nevéről és külső azonosítójáról.
34. cikk
(1) A tagállamok tájékoztatják a Bizottságot, ha elfogadnak bármely törvényi, rendeleti vagy közigazgatási rendelkezést a szabálytalanságok elkerülése és ellenük történő eljárás érdekében.
A tagállamok évente jelentik a mindenfajta jogsértés tekintetében előírt pénzbüntetés legkisebb és legnagyobb összegének változását és egyéb szankcióik természetét.
(2) A tagállamok rendszeresen tájékoztatják a Bizottságot az e rendelet alapján végzett megfigyelések és ellenőrzések eredményéről, beleértve a feltárt jogsértések számát és természetét, valamint a megtett intézkedéseket is. A Bizottságot kérelmére a tagállamok értesítik a különös jogsértésekért kiszabott pénzbüntetések összegéről.
(3) A Bizottság az (1) és (2) bekezdés szerint kapott információkról összefoglalót ad át a tagállamoknak.
35. cikk
Minden év június 1-jéig a tagállamok jelentést küldenek a Bizottságnak e rendelet alkalmazásáról a megelőző naptári évre vonatkozóan, amely tartalmazza az alkalmazott műszaki és emberi erőforrások értékelését, valamint azokat az intézkedéseket, amelyek elősegíthetik a feltárt hiányosságok orvoslását. A tagállamok által elkészített jelentések és a saját észrevételei alapján a Bizottság éves jelentést készít, és megküldi azt minden olyan tagállamnak, amelyre az vonatkozik. A tagállamok válaszainak kézhezvételét követően a Bizottság a válaszokkal együtt nyilvánosságra hozza a jelentést, és ahol lehetséges közzéteszi a feltárt hiányosságok orvoslására vonatkozó javaslatokat is.
36. cikk
Ahol az e cikkben meghatározott eljárást kell követni, az elnök a saját kezdeményezésére vagy a tagállamok képviselőinek kérésére tájékoztatja a 3760/92/EGK rendelet által létrehozott Halászati és Akvakultúra-ágazati Irányítóbizottságot, továbbiakban a "bizottság".
A Bizottság képviselője tervezetet nyújt be a bizottság számára a meghozandó intézkedésekről. A bizottság az adott ügy sü rgősségére tekintettel az elnöke által megállapított határidőn belül véleményt nyilvánít az említett tervezetről. A véleményt a Szerződés 148. cikkének (2) bekezdésében a Tanácsnak a Bizottság javaslata alapján hozott határozataira előírt többséggel kell megadni. A bizottságban a tagállamok képviselőinek szavazatait az említett cikkben meghatározott módon kell súlyozni. Az elnök nem szavazhat.
A Bizottság meghozza az intézkedéseket, amelyeket haladéktalanul végre kell hajtani. Ha ezek az intézkedések nincsenek összhangban a Bizottság véleményével, a Bizottság közli azokat a Tanáccsal. Ebben az esetben a Bizottság a közlés időpontjától számított egy hónapig elhalaszthatja az intézkedések végrehajtását.
A Tanács az előző bekezdésben meghatározott határidőn belül minősített többséggel eltérő határozatot hozhat.
37. cikk
(1) A tagállamok és a Bizottság megtesznek minden szükséges lépést annak érdekében, hogy biztosítsák az e rendelet keretében kapott adatok bizalmas kezelését.
(2) A természetes és jogi személyek neve nem közölhető a Bizottsággal és a többi tagállammal, kivéve akkor, ha az ilyen közlést ez a rendelet kifejezetten előírja, illetve ha ez a jogsértés megelőzése, a vele szemben való eljárás vagy a nyilvánvaló jogsértések vizsgálata érdekében elengedhetetlen.
Az (1) bekezdésben említett adatok nem adhatók tovább, kivéve ha más adatokkal olyan formában összesítettek, amely nem teszi lehetővé a természetes vagy jogi személyek közvetlen vagy közvetett azonosítását.
(3) A tagállamok és a Bizottság között kicserélt adatok nem adhatók át más személyeknek, csak a tagállamok vagy a közösségi intézmények olyan személyeinek, akiknek a beosztása megköveteli, hogy hozzáférjenek ezekhez az adatokhoz – kivéve akkor, ha az adatközlő tagállam kifejezetten hozzájárul az adatok ilyen átadásához.
(4) Az e rendelet alapján bármilyen formában közölt vagy gyűjtött adatokra szakmai titoktartás vonatkozik, és ugyanolyan védelmet élveznek, mint az adatokat fogadó tagállamok jogszabályai és a közösségi intézményekre alkalmazandó megfelelő rendelkezések által védett hasonló adatok.
(5) Az (1) bekezdésben említett adatok csak az e rendeletben előírt célra használhatók, amennyiben az adatot nyújtó hatóság kifejezetten nem járul hozzá a más célra való használathoz, vagy ha az adatokat fogadó hatóság tagállamában hatályban lévő rendelkezések nem tiltják az ilyen jellegű felhasználást vagy közlést.
(6) Az (1)–(5) bekezdés nem akadályozhatja az e rendelet alapján kapott adatoknak az olyan jogi vagy büntetőeljárás során való felhasználását, amelyeket a közösségi halászati jogszabályok tiszteletben tartásának elmulasztása miatt indítottak. Az adatot nyújtó tagállam illetékes hatóságait tájékoztatják az összes olyan esetről, ahol az említett adatokat erre a célra felhasználták.
Ez a cikk nem sérti a büntetőügyek terén nyújtott kölcsönös segítségnyújtásról szóló egyezmény alapján vállalt kötelezettségek végrehajtását.
(7) Amennyiben egy tagállam értesíti a Bizottságot, hogy egy vizsgálat befejeztével megállapították, hogy a vizsgálat során megnevezett jogi vagy természetes személy e rendelet rendelkezései alapján nem érintett jogsértésben, a Bizottság az említett vizsgálat vagy eljárás eredményéről haladéktalanul értesíti azokat a feleket, amelyekkel közölte az említett személy nevét. E személyt a továbbiakban nem kezelik úgy, mintha érintett lenne az első értesítés alapján leírt jogsértésekben. Azokat az adatokat, amelyek lehetővé teszik az érintett személy azonosítását, haladéktalanul megsemmisítik.
(8) Az (1)–(5) bekezdés rendelkezései nem tiltják azoknak az általános adatoknak és tanulmányoknak a nyilvánosságra hozatalát, amelyek nem tartalmaznak személyes utalást természetes vagy jogi személyekre.
(9) Az e rendeletben említett adatokat olyan formában tárolják, hogy kizárólag addig tegyék lehetővé az ügyben érintett személyek azonosítását, amíg az az adott cél érdekében szükséges.
(10) Az e rendelet keretében kapott adatok kérésre hozzáférhetőek az érintett természetes vagy jogi személyek számára.
38. cikk
Ezt a rendeletet az olyan nemzeti ellenőrző intézkedések sérelme nélkül kell alkalmazni, amelyek túlmutatnak e rendelet minimumkövetelményein, megfelelnek a közösségi jognak, és összhangban vannak a közös halászati politikával.
Az első albekezdésben említett nemzeti intézkedésekről a halászati ágazatra vonatkozó közös strukturális politika megállapításáról szóló, 1976. január 19-i 101/76/EGK tanácsi rendelet [9] 2. cikke (2) bekezdésének megfelelően tájékoztatják a Bizottságot.
39. cikk
(1) A 2241/87/EGK rendelet 1994. január 1-jén hatályát veszti az 5. cikk kivételével, amelyet tovább kell alkalmazni, amíg az e rendelet 6. cikkének (2) bekezdésében említett jegyzéket bevezető rendelet hatályba nem lépett.
(2) Az (1) bekezdés alapján hatályát vesztett rendeletre való hivatkozásokat az e rendeletre való hivatkozásnak kell tekinteni.
40. cikk
E rendelet 1994. január 1-jén lép hatályba.
A tagállamok 1996. január 1-jéig mentesülnek a 9., 15. és 18. cikk olyan rendelkezéseinek alkalmazása alól, amelyek az értékesítési nyilatkozatoknak és a kirakodások bejegyzésének számítógépes adatátvitelével kapcsolatosak.
A tagállamok 1999. január 1-jéig mentesülnek a 6., 8. és 19. cikk olyan rendelkezéseinek az alkalmazása alól, amelyek a földközi-tengeri halászati tevékenységgel kapcsolatosak.
(1993. november 5.) a különleges minőségű méz termelésére irányuló támogatási rendszer tekintetében a 2019/93/EGK tanácsi rendelet alkalmazására vonatkozó részletes szabályok megállapításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az egyes mezőgazdasági termékek vonatkozásában a kisebb égei-tengeri szigetek javára hozott egyedi intézkedések bevezetéséről szóló, 1993. július 19-i 2019/93/EGK tanácsi rendeletre [1] és különösen annak 12. cikke (4) bekezdésére,
tekintettel a közös agrárpolitika céljából alkalmazandó elszámolási egységről és átváltási árfolyamokról szóló, 1992. december 28-i 3813/92/EGK tanácsi rendeletre [2] és különösen annak 6. cikkére,
mivel a 2019/93/EGK rendelet 12. cikke támogatás nyújtását írja elő a kisebb égei-tengeri szigeteken termelt magas kakukkfűméz-tartalmú minőségi mézre; mivel meg kell állapítani e rendszer irányításának és a Közösség által előírt feltételek ellenőrzésének részletes szabályait;
mivel annak érdekében, hogy a legutóbb a 746/93/EGK rendelettel [3] módosított, a termelői csoportokról és azok társulásairól szóló, 1978. június 19-i 1360/78/EGK tanácsi rendeletben [4] meghatározott szervezetekbe tömörült méztermelőket ösztönözzék forgalmazási rendszereiknek a piaci követelményekhez igazodó fejlesztésére és minőségi termékek előállítására, a támogatás nyújtásának feltétele a Görögország által kijelölt nemzeti hatóság által elfogadott éves intézkedési program végrehajtása; mivel e célok teljesítéséhez a program során egyrészt génjavítást, a kaptárok átalakítását, gépesítést és a méhészek új termelési technikákra irányuló szakképzését kell megvalósítani, másrészt piaci tanulmányokat kell készíteni, továbbá kutatást kell végrehajtani, amely az új csomagolási módokra és a kereskedelmi vásárokon való értékesítés ösztönzésére irányul;
mivel e szabályoknak ki kell terjedniük a támogatás iránti kérelem benyújtására rendelkezésre álló időszakok meghatározására, továbbá az e kérelemben foglalt minimális információtartalomra, a kérelem elbírálásának időtartamára, a támogatásoknak az illetékes hatóság általi kifizetésére és a Bizottságnak a támogatás kifizetéséről szóló tájékoztatására is; mivel e rendelkezéseknek tartalmazniuk kell az e támogatási rendszer megfelelő alkalmazásának biztosításához szükséges ellenőrzéseket és az e szabályok be nem tartása esetén alkalmazandó rendelkezéseket;
mivel a támogatási rendszer végrehajtása céljából eltéréseket engedélyeznek az 1993. évi termelési támogatások kérelmezésével és kifizetésével kapcsolatos időpontok vonatkozásában;
mivel az e rendeletben előírt intézkedések összhangban vannak a Baromfihús- és Tojáspiaci Irányítóbizottság véleményével,
ELFOGADTA EZT A RENDELETET:
1. cikk
A kisebb égei-tengeri szigetekre jellemző, magas kakukkfűméz-tartalmú minőségi méz termelésére irányuló támogatást az 1360/78/EGK rendelet alapján olyan elismert méztermelői csoportoknak lehet adni, amelyek éves intézkedési programokat vállalnak, hogy javítsák azon feltételeket, amelyek a minőségi méz forgalmazására és értékesítésének ösztönzésére irányulnak.
1994 végéig azonban minden olyan méhésznek jár a támogatás, aki legalább 10, a görög hatóság által nyilvántartott, helyhez kötött kaptárral folytat méztermelést.
2. cikk
(1) Az intézkedési program a következő célokkal rendelkezik:
- a forgalmazás javítása új technológia bevezetésével, a pergetés, tisztítás és szűrés gépesítésével, valamint szakképzéssel,
- a hozam fenntartása azáltal, hogy a kiöregedett anyaméheket kétéves időközönként az adott területnek megfelelő hibridre cserélik,
- a minőségi méz értékesítésének ösztönzése piaci tanulmányok, új csomagolási módok kialakítása, valamint vásárok és egyéb kereskedelmi események szervezése, illetve az azokon való részvétel útján.
(2) A méztermelői csoportok jóváhagyás céljából benyújtják a programokat a görög hatóságnak. A görög hatóság a szükségesnek ítélt változtatásokra való felhívást követően a program benyújtásától számított két hónapon belül határoz annak elfogadásáról vagy elutasításáról.
3. cikk
(1) Az adott évi termeléssel kapcsolatos támogatás iránti kérelmet az érintett fél a görög hatóságnak az utóbbi által meghatározott időszakban, legkésőbb a tárgyév szeptember 30. napjáig nyújtja be. Amennyiben e határidő a vis maior esetének kivételével nem teljesül, a lehetséges támogatás 20 %-kal csökken. Nem fizetnek ki támogatást olyan kérelemre, amelyet több, mint 20 nappal a görög hatóság által megállapított határidőt követően nyújtanak be.
Az 1993-as év tekintetében azonban a támogatási kérelmeket legkésőbb ezen év december 15. napjáig lehet benyújtani.
(2) A támogatási kérelem legalább a következő információt tartalmazza:
- a méztermelői csoport neve és címe, vagy a méhész vezetékneve, keresztneve és címe,
- a méztermelésbe bevont, helyhez kötött kaptárak száma és a görög hatóság által adott nyilvántartási szám,
- a támogatási kérelem alapjául vett időszak során termelt magas kakukkfűméz-tartalmú méz mennyisége.
(3) Amennyiben a támogatási kérelmekben összesen feltüntetett kaptárak száma meghaladja a 2019/93/EGK rendelet 12. cikke (3) bekezdésében meghatározott kaptárak maximális számát, az illetékes hatóság valamennyi kérelemre egységesen alkalmazandó csökkentési együtthatót állapít meg.
4. cikk
Görögország az adott időszak december 31. napjáig fizeti ki a támogatást az intézkedési program tényleges végrehajtásának százalékos arányában. Amennyiben az arány nem éri el az 50 %-ot, nem fizetnek ki támogatást.
Az 1993-as év tekintetében azonban a támogatást legkésőbb 1994. február 28-ig lehet kifizetni.
5. cikk
Görögország legkésőbb minden év január 31-ig értesíti a Bizottságot a következőkről:
- a támogatási kérelmet benyújtott termelői csoportok, illetve egyéni méhészek száma,
- a kaptárak száma, amelyekre a termelői csoportok, illetve az egyéni méhészek támogatási kérelmet nyújtottak be, és amelyekre támogatásban részesültek,
- az esetlegesen figyelembe vett csökkentési együttható,
- az elfogadott intézkedési program,
- a feltárt szabálytalanságok és az ebben érintett kaptárak száma.
Az 1993-as év vonatkozásában azonban ezen adatokat legkésőbb 1994. március 15-ig kell közölni.
6. cikk
(1) Görögország helyszíni ellenőrzések útján győződik meg a támogatási kérelmekben közölt információ pontosságáról és a támogatási feltételek figyelembevételéről.
- az intézkedési program végrehajtása.
7. cikk
(2) Amennyiben a támogatás behajtására az érintett félnek felróható szabálytalanság miatt kerül sor, akár szándékosság, akár súlyos gondatlanság miatt, a görög hatóság – az (1) bekezdésben említett kamatra vonatkozó rendelkezés sérelme nélkül – további 20 %-kal megnövelve hajtja be a jogtalanul felvett összeget. Az érintett fél a következő év tekintetében nem részesülhet a támogatási rendszerből.
(1993. október 29.) a számítógépes helyfoglalási rendszerek ügyviteli szabályzatáról szóló 2299/89/EGK rendelet módosításáról
AZ EURÓPAI KÖZÖSSÉGEK TANÁCSA,
tekintettel az Európai Gazdasági Közösséget létrehozó szerződésre és különösen annak 84. cikke (2) bekezdésére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a 2299/89/EGK rendelet [4] jelentős lépés a légifuvarozók és a számítógépes helyfoglalási rendszerek közötti torzulásmentes verseny megvalósításában, ily módon védve a fogyasztók érdekeit is;
mivel szükséges a 2299/89/EGK rendelet hatályának kiterjesztése, illetve rendelkezéseinek pontosítása, továbbá helyénvaló ezeket az intézkedéseket közösségi szinten meghozni, biztosítva, hogy a rendelet célkitűzései valamennyi tagállamban megvalósuljanak;
mivel e rendelet nem érinti a Szerződés 85. és 86. cikkének alkalmazását;
mivel a 83/91/EGK bizottsági rendelet [5] mentesíti a Szerződés 85. cikke (1) bekezdésének rendelkezései alól a számítógépes helyfoglalási rendszerek közös beszerzéséről, fejlesztéséről és üzemeltetéséről kötött megállapodásokat;
mivel a nem menetrend szerinti légijáratoknak döntő jelentősége van a Közösség területén;
mivel ezeknek az utaknak nagyobb része szervezett társasutazás vagy kapcsolt szolgáltatás, ahol a légi szállítás az egész szolgáltatásnak csak egy eleme;
mivel a nem menetrend szerinti légijáratokon kínált "csak ülőhely" vagy nem kapcsolt légi szállítási szolgáltatás elvileg közvetlenül versenyben áll a menetrend szerinti járatokon kínált ilyen szolgáltatásokkal;
mivel kívánatos a hasonló szolgáltatások egyenrangú kezelése, és a kétféle légi szállítási szolgáltatás közötti tisztességes verseny biztosítása, valamint a fogyasztók elfogulatlan tájékoztatása;
mivel célszerű ugyanabban a tanácsi rendeletben rendelkezni a számítógépes helyfoglalási rendszerek alkalmazásának összes eleméről valamennyi légi szállítási szolgáltatásra vonatkozóan;
mivel az egyes szolgáltatások iránt érdeklődő fogyasztóknak meg kell adni a lehetőséget, hogy tájékoztatást igényelhessenek külön a menetrend szerinti és a nem menetrend szerinti járatok megjelenítéséről;
mivel kívánatos annak pontosítása, hogy a 2299/89/EK rendeletet valamennyi olyan számítógépes helyfoglalási rendszerre alkalmazni kell, amelyet a végső fogyasztó számára kínálnak, illetve a végső fogyasztó használ, legyen az akár magánszemély, akár vállalkozás;
mivel a számítógépes helyfoglalási rendszert egyértelműen megjelölt saját irodáikban vagy értékesítési pultjaiknál alkalmazó légifuvarozóknak nem szükséges a fő megjelenítő képernyőt szabályozó rendelkezések hatálya alá tartozniuk;
mivel helyénvaló világosan különbséget tenni a rendszerben való részvételre vagy a rendszer használatának engedélyezésére vonatkozó szerződés, valamint a szerződések joga hatálya alá tartozó, műszaki berendezések szolgáltatására vonatkozó szerződések között, hogy ezáltal a rendszerszolgáltató a részvételről vagy előfizetésről szóló szerződés e rendelet rendelkezéseivel összhangban történő megszüntetése esetén igényt tarthasson közvetlenül felmerült költségeire;
mivel a számítógépes helyfoglalási rendszerek közötti versenyt súlyosan torzíthatja, ha a tulajdonos légifuvarozók megtagadják a járatok időpontjára, a díjtételekre és a rendelkezésre álló ülőhelyekre vonatkozó információk rendelkezésre bocsátását a saját rendszereiken kívüli rendszerek számára, valamint az ilyen rendszerekben történt helyfoglalás elfogadását;
mivel a légifuvarozók számára biztosítani kell a számítógépes helyfoglalási rendszerek versenysemlegességét az azonos működőképesség és az adatbiztonság szempontjából, különösen a funkciókhoz, az információkhoz/adatokhoz és interfészhez való egyenlő hozzáférés, valamint a légifuvarozó belső foglalási és a terjesztés módjainak egyértelmű elválasztása révén;
mivel a verseny kiegyensúlyozottságát növeli, ha a számítógépes helyfoglalási rendszerek elkülönült jogi jellegét biztosítják;
mivel a légifuvarozók közötti versenyben adott tulajdonos légifuvarozó tisztességtelen előnyökre tehet szert a számítógépes helyfoglalási rendszere fölötti ellenőrzése révén; mivel szükséges ezért, hogy a tulajdonos légifuvarozó és a részt vevő légifuvarozók teljesen egyenlő elbánásban részesüljenek, amennyiben egy tulajdonos légifuvarozók a saját rendszerének az e rendelet hatálya alá tartozó eszközeit használja;
mivel a fogyasztó érdekében kívánatos, hogy az általa igényelt valamennyi ügyletnél fő megjelenítő képernyő rendelkezésére álljon;
mivel kívánatos, hogy hátrányos megkülönböztetés nélkül és azonos gyorsasággal a részt vevő légifuvarozók rendelkezésére bocsássák a marketingre, a helyfoglalásra és az értékesítésre vonatkozó részletes adatokat; mivel az utasok vagy a vállalkozások személyazonosságát/azonosságát, vagy személyes adatait/adatait bizalmasan kell kezelni; mivel következésképpen egy rendszerszolgáltatónak műszaki eszközök és megfelelő biztosítékok alkalmazása útján biztosítania kell, hogy - legalábbis a számítógépes programok tekintetében - az információkhoz való jogosulatlan hozzáférésre ne kerülhessen sor;
mivel az elszámolási információknak kellően részletesnek kell lenniük ahhoz, hogy lehetővé tegyék a részt vevő légifuvarozók és előfizetők számára költségeik ellenőrzését; mivel az ellenőrzés előmozdítása végett az információkat mágneses adathordozón kell hozzáférhetővé tenni;
mivel a fogyasztók érdekében kívánatos pontosítani, hogy egy járatot vagy járatkombinációt sem tüntetnek fel egynél többször a fő megjelenítő képernyőn, kivéve ha egy közös vállalkozásban vagy más megállapodás alapján minden egyes légifuvarozó külön felel az adott járatokon a légi szállítási szolgáltatások kínálatáért és értékesítéséért;
mivel a rendszerszolgáltatónak biztosítania kell, hogy az egyenlő működőképességre és az adatbiztonságra vonatkozó rendelkezéseknek megfelelő műszaki elvek érvényesülését egy független könyvvizsgáló ellenőrizze,
ELFOGADTA EZT A RENDELETET:
1. cikk
A 2299/89/EGK rendelet a következőképpen módosul:
Ezt a rendeletet légi szállítási szolgáltatásokat tartalmazó számítógépes helyfoglalási rendszerekre kell alkalmazni, amennyiben azokat a Közösség területén kínálják, illetve használják fel, függetlenül
- a rendszerszállító jogállásától vagy állampolgárságtól,
- a felhasznált információs forrástól vagy az adott központi adatfeldolgozó egység helyétől,
- azon repülőterek földrajzi helyétől, amelyek között a légi szállítási szolgáltatás történik.
2. cikk
E rendelet alkalmazásában:
a) "nem kapcsolt légi szállítási szolgáltatás": az utas két repülőtér közötti szállítása, ideértve bármely olyan mellékszolgáltatást és kiegészítő kedvezményt is, amelyet a szolgáltatás elválaszthatatlan részeként ajánlanak fel, illetve értékesítenek;
b) "kapcsolt légi szállítási szolgáltatás": nem kapcsolt légi szállítási szolgáltatásnak más, nem kiegészítő szolgáltatásokkal együttesen előre meghatározott csomagban történő felajánlása, illetve értékesítése;
c) "légi szállítási szolgáltatás": a kapcsolt, valamint a nem kapcsolt légi szállítási szolgáltatás;
d) "menetrend szerinti légi szállítási szolgáltatás": azon rendszeres légijáratok, amelyek megfelelnek az alábbi jellemzőknek:
- utast vagy utast és légi árut, illetve postai küldeményt díjazás ellenében szállítanak légi járművel oly módon, hogy a helyeket minden járatra - közvetlenül a légifuvarozótól, vagy annak felhatalmazott ügynökétől - az ügyfelek egyénileg megvásárolhatják,
- két vagy több pont közötti forgalmat bonyolítanak le:
1. közzétett menetrend szerint; vagy
2. olyan rendszerességgel, illetve gyakorisággal működtetett járatokkal, hogy azok felismerhetően sorozatot alkotnak;
e) "díjtétel": a nem kapcsolt légi szállítási szolgáltatás ára, valamint az ár alkalmazásához kapcsolódó feltételek;
f) "számítógépes helyfoglalási rendszer (CRS)": az a számítógépes rendszer, amely tájékoztatást nyújt többek között a légifuvarozók
- menetrendjéről,
- helyfoglalási lehetőségeiről,
- díjtételeiről, és
- egyéb kapcsolt szolgáltatásairól
olyan eszközökkel vagy azok nélkül, amelyeken keresztül:
- helyfoglalás végezhető el, vagy
- repülőjegyek adhatók ki,
olyan módon, hogy ezeknek a szolgáltatásoknak némelyike vagy mindegyike az előfizetők rendelkezésére áll;
g) "terjesztési eszközök": azok, amelyeket a rendszerszolgáltató biztosít a légifuvarozók menetrendjével, elérhetőségével, díjtételeivel és kapcsolt szolgáltatásaival összefüggő információk szolgáltatására, továbbá, amelyek segítségével helyfoglalás, illetve jegykiállítás és bármely más kapcsolt szolgáltatás végezhető;
h) "rendszerszolgáltató": a CRS-szolgáltatás üzemeltetéséért vagy forgalomba hozatalért felelős vállalkozás és annak leányvállalatai;
i) "tulajdonos légifuvarozó": az a légifuvarozó, amely közvetve vagy közvetlenül, egyedül vagy másokkal együttesen tulajdonosa egy rendszerszolgáltatónak, vagy ténylegesen irányít egy rendszerszolgáltatót, valamint tulajdonosa vagy tényleges irányítója egy légifuvarozónak;
j) "tényleges irányítás": az a jogon, szerződésen vagy bármely más kapcsolaton nyugvó jogosultság, amely külön-külön vagy együttesen, a ténybeli, illetve jogi feltételek figyelembe vételével közvetett vagy közvetlen döntő befolyás gyakorlásának lehetőségét ruházzák át egy vállalkozásra, különösen:
- a vállalkozás vagyontárgyai egy részére vagy összességére kiterjedő használati jog biztosításával,
- olyan jogok vagy szerződések révén, amelyek egy vállalkozás irányító testületeinek összetételét, az azokban folyó szavazást vagy döntéseiket meghatározó befolyást vagy bármilyen más módon döntő befolyást biztosítanak egy vállalkozás vezetésére;
k) "részt vevő légifuvarozó": olyan légifuvarozó, amely egy rendszerszolgáltatóval kötött megállapodás alapján légi szállítási szolgáltatásokat CRS-en keresztül értékesít. Amennyiben a saját CRS-ének azon szolgáltatásait veszi igénybe, amelyekre a rendelet hatálya kiterjed, a tulajdonos légifuvarozó is részt vevő légifuvarozónak minősül;
l) "előfizető": az a - fogyasztónak nem minősülő - személy, illetve - részt vevő légifuvarozónak nem minősülő - vállalkozás, amely a rendszerszolgáltatóval kötött szerződés vagy egyéb megállapodás alapján veszi igénybe a CRS légi szállítási szolgáltatásokra kiterjedő terjesztési eszközeit;
m) "fogyasztó": az a személy, aki felvilágosítást kér valamely légi szállítási szolgáltatásról, vagy azt megvásárolni kívánja;
n) "fő megjelenítő képernyő": a város-párok közötti légi szállítási szolgáltatásokra vonatkozó átfogó, semleges adatbemutatás, meghatározott időtartamon belül;
o) "menetidő": a menetrend szerinti indulási és érkezési idő közötti időkülönbség;
p) "szolgáltatásbővítés": olyan szolgáltatás, amelyet egy rendszerszolgáltató saját nevében kínál előfizetőinek a CRS-hez kapcsolódóan, és amely nem azonos a terjesztési eszközökkel.
3. cikk
- nem támaszthat ésszerűtlen feltételeket a részt vevő légifuvarozóval kötött szerződésben,
- nem követelheti meg olyan kiegészítő feltételek elfogadását, amelyek természetüknél fogva vagy a kereskedelmi gyakorlat szerint nincsenek kapcsolatban a CRS-ében való részvétellel, és azonos szintű szolgáltatásokra köteles ugyanazokat a feltételeket alkalmazni.
b) A rendszerszolgáltató nem támaszthatja a CRS-ében való részvétel feltételéül azt, hogy a részt vevő légifuvarozó egyidejűleg nem vehet részt másik rendszerben is.
c) A részt vevő légifuvarozó írásbeli értesítéssel felmondhatja a rendszerszolgáltatóval kötött szerződését; a felmondási időnek nem kell a hat hónapot elérnie, de a szerződés nem járhat le az első év végénél korábban.
Ebben az esetben a rendszerszolgáltató a szerződés megszűnésével összefüggésben felmerült költségein felüli költségek megtérítésére nem jogosult.
(4) Amennyiben a rendszerszolgáltató a rendelkezésre bocsátott terjesztési eszközeit, vagy az eszközök rendelkezésre bocsátásához használt eszközeit fejleszti, ezekről a fejlesztésekről tájékoztatni köteles, és azokat azonos határidőn belül, azonos feltételekkel fel kell ajánlania valamennyi részt vevő légifuvarozónak, beleértve a tulajdonos légifuvarozókat is, a rendszerszolgáltató hatáskörén kívülálló műszaki akadályok figyelembevételével, és úgy, hogy az új fejlesztések alkalmazása bevezetésének időpontja tekintetében a tulajdonos légifuvarozók és a részt vevő légifuvarozók között különbség ne legyen."
2. A következő cikkel egészül ki:
"3a. cikk
(1) a) A tulajdonos légifuvarozó nem alkalmazhat hátrányos megkülönböztetést egy versenytárs CRS-szel szemben, visszautasítva azt, hogy kérelmére, azonos határidőn belül a menetrendekről, a díjtételekről és a helyfoglalási lehetőségekről, a saját szolgáltatásaival azonos gyorsasággal, ugyanazokat az információkat bocsássa a rendelkezésre, mint saját CRS-e tekintetében tenné, légi szállítási szolgáltatásait egy másik CRS-en keresztül terjessze, vagy a saját CRS-én keresztül forgalmazott bármilyen légi szállítási szolgáltatására a versenytárs CRS-én tett helyfoglalást azonos gyorsasággal elfogadja vagy visszaigazolja. A tulajdonos légifuvarozó csak azokat a helyfoglalásokat köteles elfogadni és visszaigazolni, amelyek megfelelnek díjtételeinek és azok feltételeinek.
b) A tulajdonos légifuvarozó nem köteles ezzel kapcsolatos bármilyen költség viselésére, kivéve a szolgáltatandó információ reprodukálásának és az elfogadott helyfoglalásoknak a költségeit.
c) A tulajdonos légifuvarozó jogosult ellenőrzéseket végezni annak biztosítására, hogy a versenytárs CRS-ek betartják-e az 5. cikk (1) bekezdését.
(2) Az e cikkben meghatározott kötelezettség nem alkalmazható a versenytárs CRS-re, amennyiben a 6. cikk (5) bekezdésében, illetve a 7. cikk (3) és (4) bekezdésében előírt eljárásokkal összhangban megállapították, hogy a CRS megsérti a 4a. cikket, vagy egy rendszerszolgáltató nem tud kellő garanciát nyújtani arra, hogy a tulajdonos légifuvarozó információkhoz történő jogosulatlan hozzáférésére vonatkozóan a 6. cikkből fakadó kötelezettségeknek eleget tesznek."
3. A 4. cikk helyébe a következő rendelkezés lép:
"4. cikk
(2) A rendszerszolgáltató egyetlen meghatározott adatbeviteli, illetve feldolgozási eljárást, illetve bármilyen más terjesztési szolgáltatást sem tarthat fenn egy vagy több tulajdonos légifuvarozónak.
(3) A rendszerszolgáltatónak biztosítania kell, hogy terjesztési szolgáltatásai világosan és ellenőrizhető módon elkülönüljenek bármely légifuvarozó saját helyfoglalási adatbázisától, valamint saját üzletvezetési és marketingszolgáltatásaitól. Az elkülönítés szoftverek útján logikailag vagy fizikailag történhet oly módon, hogy a terjesztési rendszerek és a saját rendszer közötti kapcsolat csak egy, az alkalmazások közötti interfész segítségével legyen megvalósítható. A követett elkülönítési módszertől függetlenül, valamennyi interfészt minden tulajdonos és részt vevő légifuvarozó számára hátrányos megkülönböztetés nélkül elérhetővé kell tenni, és egyenlő elbánást kell biztosítani az eljárások, az egységesített műszaki előírások (protokollok), az adatbevitel és az adatkivitel során. Amennyiben léteznek általánosan elfogadott légi szállítási szakmai szabványok, a rendszerszolgáltatónak azoknak megfelelő interfészeket kell biztosítania."
(1) a) A CRS képernyőjén bemutatott adatnak világosnak és hátrányos megkülönböztetéstől mentesnek kell lennie.
b) A rendszerszolgáltató pontatlan vagy félrevezető információkat szándékosan vagy gondatlanságból nem mutathat be CRS-én.
(2) a) A rendszerszolgáltató biztosítja minden egyes, a CRS-én keresztül végzett ügylet során a fő megjelenítő képernyő(k) bemutatását, amelyek világos és átfogó módon, különösen az információk közlésének sorrendjére tekintettel hátrányos megkülönböztetés és részrehajlás nélkül tartalmazzák a részt vevő légifuvarozó által a járatok menetrendjéről, a díjtételekről és a rendelkezésre álló helyek helyfoglalási lehetőségeiről szolgáltatott adatokat.
b) A fogyasztó jogosult kérni, hogy a fő megjelenítő képernyőn csupán a menetrend szerinti és a nem menetrend szerinti járatokra vonatkozó információkat jelenítsék meg.
c) A várospárok kiválasztásának és összeállításának a fő megjelenítő képernyőn történő bemutatásában tilos az ugyanazon várost kiszolgáló különböző repülőterek közötti hátrányos megkülönböztetés.
d) A fő megjelenítő képernyőre felvett járatválasztási lehetőségeket a mellékletben foglaltak szerint kell sorrendbe állítani.
e) A sorrend megállapításánál alkalmazandó követelmények nem alapulhatnak a légifuvarozóhoz akár közvetlenül, akár közvetve kapcsolódó tényezőn, s azokat megkülönböztetés nélkül kell alkalmazni valamennyi légifuvarozóra.
(3) Amennyiben a rendszerszolgáltató tájékoztatást nyújt a díjtételekről, az adatmegjelenítésnek semlegesnek és megkülönböztetéstől mentesnek kell lennie, és legalább a részt vevő légifuvarozó fő megjelenítő képernyőn bemutatott összes járatára megállapított díjtételeket kell tartalmaznia. A tájékoztatás forrásának az érintett részt vevő légifuvarozó(k) és a rendszerszolgáltató számára elfogadhatónak kell lennie.
(4) A kapcsolt szolgáltatásokra vonatkozó információk, különösen az utazás szervezője, elérhetősége és az árak nem mutathatók be a fő megjelenítő képernyőn.
(5) Nem jelenti e rendelet megsértését, ha a CRS annyiban módosítja a megjelenítést, hogy a fogyasztó különleges kívánságát teljesítse.
6. cikk
(1) A rendszerszolgáltató a CRS-éből az alábbi rendelkezések szerint adhat statisztikai vagy egyéb információkat:
a) az egyedi helyfoglalással kapcsolatos információkat egyenlő elbánás alapján és csak a helyfoglalással érintett szolgáltatásban részt vevő légifuvarozó(k) számára, valamint az abban érintett előfizetők számára bocsátja rendelkezésre;
b) a marketing, a helyfoglalási és az értékesítési adatok rendelkezésre bocsátása az alábbiak szerint történik:
i. az adatokat egyidejűleg és megkülönböztetés nélkül kell felajánlani az összes részt vevő légifuvarozónak, beleértve a tulajdonos légifuvarozókat is;
ii. az adatok kiterjedhetnek, illetve kérés esetén kiterjesztendők valamennyi részt vevő légifuvarozóra, illetve előfizetőre, de nem tartalmazhatnak az utasok, illetve a megrendelők azonosítására közvetlenül vagy közvetve alkalmas információt;
iii. valamennyi ilyen adatra vonatkozó kérést, a légifuvarozó által választott adatátviteli módszertől függően, azonos gondossággal és gyorsasággal kell teljesíteni.
(2) A rendszerszolgáltató az utas hozzájárulása nélkül nem teheti hozzáférhetővé az utasokra vonatkozó személyes információkat az ügyletben nem érintett más fél számára.
(3) A rendszerszolgáltatónak biztosítania kell, hogy az (1) és (2) bekezdésben foglalt rendelkezéseket technikai eszközökkel, illetve legalább a szoftverre kiterjedő megfelelő védelemmel betartsák oly módon, hogy a légifuvarozók által közölt, vagy azok számára létrehozott adatok semmiképpen se legyenek hozzáférhetőek egy vagy több tulajdonos légifuvarozó számára, kivéve ha e rendelet másképpen rendelkezik
(4) A rendszerszolgáltató e rendelet hatálybalépésétől számított három hónapon belül kérésre valamennyi részt vevő légifuvarozó számára hozzáférhetővé tesz egy részletes ismertetést azokról a műszaki és igazgatási intézkedésekről, amelyeket azért hozott, hogy e cikk előírásainak eleget tegyen.
(5) A rendszerszolgáltató által meghozott vagy módosított műszaki és igazgatási intézkedésekről szóló részletes ismertetés kézhezvételétől számított három hónapon belül, a Bizottság dönt arról, hogy az intézkedések elegendőek-e az e cikkben előírt biztosítékok nyújtásához. Amennyiben nem, a Bizottság a határozatban előírhatja a 3a. cikk (2) bekezdésének alkalmazását. A Bizottság e döntéséről haladéktalanul tájékoztatja a tagállamokat. A Bizottság határozata hatályba lép, kivéve ha a Tanács, egy tagállam kérésére, a Bizottság határozatának keltétől számított két hónapon belül, eltérően dönt."
6. A 7. cikk (1) és (2) bekezdése helyébe a következő rendelkezések lépnek:
"(1) A rendszerszolgáltató 3-6. cikk szerinti kötelezettségei nem alkalmazhatók harmadik ország tulajdonos légifuvarozóira, amennyiben annak a Közösség területén kívüli CRS-e nem nyújt a közösségi légifuvarozók számára az e rendeletben és a 83/91/EGK bizottsági rendeletben [6] előírttal azonos elbánást.
7. A 7. cikk a következő bekezdéssel egészül ki:
"(5) a) Amennyiben az (1) vagy (2) bekezdés értelmében súlyos megkülönböztetést állapítanak meg, a Bizottság határozatával a CRS működésének megfelelő módosítását rendelheti el úgy, hogy az véget vessen a megkülönböztetésnek.
b) A Bizottság határozata hatályba lép, kivéve ha a Tanács, egy tagállam kérésére, a Bizottság határozatának keltétől számított két hónapon belül, eltérően dönt."
(1) A tulajdonos légifuvarozók sem közvetve, sem közvetlenül nem köthetik adott CRS előfizető általi használatát jutalék vagy egyéb ösztönző vagy visszatartó tényező biztosításához a járatain nyújtott légi szállítási szolgáltatások értékesítése érdekében.
(2) A tulajdonos légifuvarozók sem közvetve, sem közvetlenül nem kötelezhetik előfizetőiket adott CRS használatára légi szállítási szolgáltatás értékesítése vagy jegykibocsátás céljából.
(3) Amennyiben a légifuvarozó egy utazási irodát légi szállítási szolgáltatások értékesítésére és jegykibocsátásra jogosít fel, annak feltételei nem sérthetik az (1) és (2) bekezdés rendelkezéseit."
9. A 9. cikk (4), (5) és (6) bekezdése helyébe a következő rendelkezések lépnek:
"(4) a) A rendszerszolgáltató semmiféle ésszerűtlen feltételt nem fűzhet a CRS használatát biztosító előfizetői szerződésekhez, különösen pedig az előfizető a rendszerszolgáltatóval kötött szerződését értesítés küldése útján felmondhatja; a felmondási időnek nem kell elérnie a három hónapot, de az első év végénél korábban a szerződés nem járhat le.
Ebben az esetben a rendszerszolgáltató a szerződés megszűnésével közvetlenül kapcsolatos költségein felüli költségei megtérítésére nem jogosult.
b) A (2) bekezdéssel összhangban a technikai berendezések szállítására az a) pontban meghatározott feltételek nem vonatkoznak.
(5) A rendszerszolgáltató valamennyi előfizetői szerződésben rendelkezik arról, hogy:
a) a fő megjelenítő képernyő az 5. cikknek megfelelően elérhető legyen valamennyi szerződés esetében, kivéve ha a fogyasztó csak egy légifuvarozóról vagy csak a kapcsolt légi szállítási szolgáltatásokról kér információt;
b) az előfizető ne befolyásolhassa a CRS-en keresztül rendelkezésre álló adatokat, úgy, hogy azok a fogyasztónak pontatlan, félrevezető vagy megkülönböztetésre alkalmas tájékoztatást nyújtanak.
(6) A rendszerszolgáltató nem kötelezhet egyetlen előfizetőt sem arra, hogy elfogadjon egy műszaki berendezésről vagy szoftverről szóló ajánlatot, de megkövetelheti, hogy a használt berendezés és szoftver kompatibilis legyen a saját rendszerével."
10. A 10. cikke (1) és (2) bekezdése helyébe a következő rendelkezés lép.
"(1) A rendszerszolgáltató által felszámított minden díjnak megkülönböztetéstől mentesnek, megfelelően részletezettnek, és a nyújtott szolgáltatás költségével arányban állónak, azonos szintű szolgáltatás esetében, pedig azonosnak kell lennie.
A CRS szolgáltatásai után történő számlázásnak megfelelően részletesnek kell lennie ahhoz, hogy a részt vevő légifuvarozók és az előfizetők pontosan követhessék az igénybe vett szolgáltatásokat és azok díjait; a helyfoglalási díj számlájának (szegmensenként) legalább az alábbi adatokat kell tartalmaznia:
- CRS-en keresztüli helyfoglalás típusa,
- az utas neve,
- az ország,
- az IATA/ARC ügynökség azonosító kódja,
- a városkód,
- a szegmenshez tartozó várospár,
- a helyfoglalás időpontja (az ügylet időpontja),
- a repülés dátuma,
- a járatszám,
- a helyfoglalás státuskódja,
- a szolgáltatás típusa (szolgáltatás osztálya),
- a foglalási/lemondási jelzés.
A számlázási információkat mágneses adathordozón kell megadni.
A részt vevő légifuvarozónak fel kell ajánlani azt a lehetőséget, hogy tájékoztassák olyan helyfoglalások/ügyletek esetén, amelyekért helyfoglalási díjat számítanak fel. Amennyiben egy légifuvarozó ezt a tájékoztatási lehetőséget választja, fel kell ajánlani számára azt a lehetőséget, hogy töröljön egy ilyen helyfoglalást/ügyletet, kivéve ha ez utóbbit már elfogadták.
(2) A rendszerszolgáltató - kérésre - az érdeklődőknek, beleértve a fogyasztókat is, részletes felvilágosítást ad a szokásos eljárásokról, a díjakról és a rendszerlehetőségekről, beleértve az interfészeket, valamint a feldolgozási és megjelenítési követelményeket is. E rendelkezés alapján azonban a rendszerszolgáltató nem köteles üzleti információkat, így szoftverre vonatkozó információkat kiadni."
11. A 21. cikk helyébe a következő rendelkezések lépnek:
"21. cikk
Az 5. cikk és a 9. cikk (5) bekezdésének rendelkezéseit, valamint e rendelet mellékletét nem kell alkalmazni azokra a CRS-ekre, amelyeket a légifuvarozó(k) egy csoportja egyértelműen sajátjaként megjelölt irodái(k)ban vagy eladási pultjainál használ(nak)."
12. A következő cikkel egészül ki:
"21a. cikk
(1) A rendszerszolgáltató köteles a CRS-ének a 4a. és 6. cikkben foglalt műszaki megfelelőségét egy független ellenőrrel megvizsgáltatni. E célból az ellenőrnek bármikori hozzáférést kell biztosítani valamennyi programhoz, eljáráshoz, művelethez és a számítógépeknél, illetve azoknál a számítógépes rendszereknél alkalmazott védelmi megoldáshoz, amelyeken keresztül a rendszerszolgáltató az értékesítési lehetőségeket nyújtja. Minden rendszerszolgáltató évente legalább egyszer megküldi a Bizottságnak az ellenőr vizsgálatáról és megállapításairól készült jelentést. A Bizottság megvizsgálja ezt a jelentést abból a célból, hogy szükség van-e a 11. cikk (1) bekezdésének megfelelő intézkedésre.
(2) A rendszerszolgáltató a kijelölés megerősítése előtt, illetve az éves újrajelölések előtt legkésőbb három hónappal tájékoztatja a részt vevő légifuvarozókat és a Bizottságot az ellenőr személyéről. Amennyiben az értesítéstől számított egy hónapon belül bármelyik részt vevő légifuvarozó észrevételt tesz annak kapcsán, hogy az ellenőr képes-e ellátni az e cikk alapján előírt feladatokat, a Bizottság további két hónapon belül, az ellenőrrel, a rendszerszolgáltatóval, valamint jogos érdekeire hivatkozó minden más féllel folytatott egyeztetést követően, dönt arról, hogy szükség van-e az ellenőr felváltására."
13. A 22. cikk helyébe a következő rendelkezés lép:
"22. cikk
(1) Ezt a rendeletet a biztonságra, a közrendre és az adatvédelemre vonatkozó belső jogszabályok sérelme nélkül kell alkalmazni.
(2) A 3. cikk (4) bekezdése, a 4a. cikk, a 6. és a 21a. cikk alapján biztosított jogok kedvezményezettjei e jogokról sem szerződés útján, sem más módon nem mondhatnak le."
14. A 23. cikk helyébe a következő rendelkezés lép:
"23. cikk
(1) A Tanács, a Bizottság 1997. március 31-ig előterjesztendő javaslata, valamint e rendelet alkalmazásáról készített, ahhoz csatolt jelentése alapján 1997. december 31-ig határoz e rendelet felülvizsgálatáról.
(2) A Tanács a Bizottságnak legkésőbb 1994. végéig benyújtandó jelentése alapján felülvizsgálja a 4a. cikk és a 6. cikk alkalmazását."
15. A melléklet helyébe e rendelet melléklete lép.
2. cikk
(1) Ez a rendelet az Európai Közösségek Hivatalos Lapjában való kihirdetését követő 30. napon lép hatályba.
(2) A 2299/89/EGK rendelet 3. cikkének új (1) bekezdése és 5. cikke (2) bekezdésének új b) pontja csak az (1) bekezdésben említett időpontot követő hat hónap elteltével lép hatályba. A Bizottság további 12 hónapos mentésítést adhat olyan CRS-ek számára, amelyek objektív okok miatt nem képesek a 3. cikk (1) bekezdésének és az 5. cikk (2) bekezdése b) pontjának eleget tenni.
(3) A melléklet 9.c. pontjában foglalt kötelezettséget, amely szerint a csatlakozó járatokat légi járművenként egy sorban kell feltüntetni, 1995. január 1-jétől kell alkalmazni.
Ez a rendelet teljes egészében kötelező és közvetlenül alkalmazandó valamennyi tagállamban.
A végrehajtó Bizottság (1993. december 4.) határozata
A VÉGREHAJTÓ BIZOTTSÁG,
tekintettel a Schengeni Megállapodás végrehajtásáról szóló egyezmény 132. cikkére,
(1993. december 20.) az egyrészről az Európai Gazdasági Közösség és az Európai Szén- és Acélközösség, másrészről Románia között létrejött, a kereskedelemről és a kereskedelemmel kapcsolatos ügyekről szóló ideiglenes megállapodás, valamint az egyrészről az Európai Közösségek és azok tagállamai, másrészről Románia közötti Európa-megállapodás kiegészítő jegyzőkönyve megkötéséről
(94/48/EK) AZ EURÓPAI UNIÓ TANÁCSA,
tekintettel az Európai Közösséget létrehozó szerződésre, és különösen annak 113. cikkére, összefüggésben a 228. cikk (2) bekezdésével,
tekintettel a koppenhágai Európai Tanács 1993. június 21–22-i következtetéseire,
tekintettel a Bizottság javaslatára,
mivel a Bizottság a Közösségek nevében a kereskedelemről és a kereskedelemmel kapcsolatos ügyekről szóló ideiglenes megállapodáshoz és az Európa-megállapodáshoz csatolt kiegészítő jegyzőkönyvről tárgyalt Romániával;
mivel a kiegészítő jegyzőkönyvet jóvá kell hagyni,
A KÖVETKZŐKÉPPEN HATÁROZOTT:
1. cikk
Az egyrészről az Európai Gazdasági Közösség és az Európai Szén- és Acélközösség, másrészről Románia között létrejött, a kereskedelemről és a kereskedelemmel kapcsolatos ügyekről szóló ideiglenes megállapodás, valamint az egyrészről az Európai Közösségek és azok tagállamai, másrészről Románia közötti Európa-megállapodás kiegészítő jegyzőkönyvét az Európai Közösség nevében a Tanács jóváhagyja.
A kiegészítő jegyzőkönyv szövegét csatolták e határozathoz.
2. cikk
A Tanács elnöke felhatalmazást kap, hogy kijelölje a kiegészítő jegyzőkönyvnek az Európai Közösség nevében történő aláírására jogosult személyt.
A kiegészítő jegyzőkönyv 8. cikkében előírt értesítést az Európai Közösség nevében a Tanács elnöke küldi meg.
az állat-egészségügyi kiadásokról szóló 90/424/EGK tanácsi határozat módosításáról (94/77/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 93/439/EGK határozattal [1] módosított, az állat-egészségügyi kiadásokról szóló, 1990. június 26-i 90/424/EGK tanácsi határozatra [2] és különösen annak 24. cikke (1) bekezdésére,
mivel a 90/424/EGK határozat 24. cikke lehetőséget biztosít közösségi pénzügyi intézkedésre az azon határozat mellékletében felsorolt betegségek felszámolásához és azok figyelemmel kíséréséhez;
mivel Franciaország tengerentúli megyéiben előfordul a kórokozó-átvivő rovarok által terjesztett heartwater (szívburok-vizenyő), babesiosis és anaplasmosis;
mivel Franciaország tengerentúli megyéinek sajátos egészségügyi helyzete indokolttá teszi a fent említett betegségek felvételét a 90/424/EGK határozat mellékletébe;
mivel az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A 90/424/EGK határozat mellékletének 1. csoportja a következő francia bekezdésekkel egészül ki:
"– a kórokozó-átvivő rovarok által terjesztett heartwater (szívburok-vizenyő) Franciaország tengerentúli megyéiben,
– a kórokozó-átvivő rovarok által terjesztett babesiosis Franciaország tengerentúli megyéiben,
– a kórokozó-átvivő rovarok által terjesztett anaplasmosis Franciaország tengerentúli megyéiben"
. 2. cikk
Ennek a határozatnak a tagállamok a címzettjei.
(1994. február 8.) a szarvasmarhafajba tartozó háziállatok embrióinak Közösségen belüli kereskedelmét és harmadik országokból történő behozatalát szabályozó állat-egészségügyi feltételekről szóló 89/556/EGK tanácsi irányelv módosításáról (EGT vonatkozású szöveg)
(94/113/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 93/52/EGK irányelvvel [1] módosított, a szarvasmarhafajba tartozó háziállatok embrióinak Közösségen belüli kereskedelmét és harmadik országokból történő behozatalát szabályozó állat-egészségügyi feltételekről szóló, 1989. szeptember 25-i 89/556/EGK tanácsi irányelvre [2] és különösen annak 16. cikkére,
mivel a 89/556/EGK irányelv 1. cikke az egyes meghatározott technikákkal nyert embriókat kivonta az említett irányelv hatálya alól; mivel a zona pellucida – n való áthatolással járó technikák alá vont és az in vitro megtermékenyítéssel nyert embriók akkor bocsáthatók kereskedelmi forgalomba vagy akkor hozhatók be, ha megfelelnek a 89/556/EGK irányelv követelményeinek, bizonyos kiegészítő biztosítékok mellett;
mivel az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A 89/556/EGK irányelv mellékletei az e határozat mellékletében meghatározott módon módosulnak.
2. cikk
E határozatot 1994. március 1-jétől kell alkalmazni.
E határozatot nem kell alkalmazni az 1994. március 1-je előtt gyűjtött, feldolgozott és tárolt embriók esetében.
3. cikk
Ennek a határozatnak a tagállamok a címzettjei.
(1994. február 23.) a csalások megelőzésének koordinációjával foglalkozó tanácsadó bizottság létrehozásáról
(94/140/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó Szerződésre,
mivel a Közösség pénzügyeinek megalapozott kezelése megköveteli a Közösség költségvetése ellen elkövetett csalások hatékony megakadályozását;
mivel megfelelő intézkedések megtételével a csalások elleni küzdelem elsősorban a tagállamok feladata, és szükséges a tagállamok és a Bizottság közötti szoros együttműködés;
mivel a Szerződés 209a. cikke előírja, hogy a tagállamok a Közösség pénzügyi érdekeit érintő csalás esetében ugyanazokat az intézkedéseket tegyék meg, mint amelyeket a saját pénzügyi érdekeiket érintő csalás esetében tesznek; mivel e célból a tagállamoknak a Közösség pénzügyi érdekeinek megvédéséhez és a csalások megakadályozásához a Bizottság segítségével össze kell hangolniuk intézkedéseiket;
mivel a Bizottságra a Közösség költségvetésének végrehajtásával és a Szerződés rendelkezései betartásával kapcsolatos általános jellegű feladatokból származóan jelentős mértékű felelősség hárul;
mivel ezért kívánatos, hogy a Bizottság számára egy, a tagállamok képviselőiből álló olyan bizottság adjon tanácsokat, amelytől a csalások megakadályozásával, a tagállamok és a Bizottság közötti együttműködéssel, a csalások üldözésével, illetve a Közösség pénzügyi érdekeinek jogi eszközökkel történő megvédésével kapcsolatos kérdésekben bármiféle tanács kérhető;
mivel a már meglévő bizottságok csak meghatározott ágazatokban tevékenykednek; mivel ezek a bizottságok nem helyettesíthetők; mivel mindazonáltal hasznos egy összkép biztosítása a Közösség költségvetése ellen irányuló csalások egésze tekintetében; mivel ezért egy horizontális bizottságot kell létrehozni;
mivel a bizottságnak horizontálisnak kell lennie, és abban a tagállamokat a saját közigazgatási szervezetüket tükröző módon a megfelelő szinten kell képviselni, úgy kell rendelkezni, hogy a bizottságban minden tagállamnak két képviselője legyen;
A KÖVETKEZŐKÉPPEN HATÁROZOTT:
2. cikk
(1) A bizottság minden egyes tagállam két-két képviselőjéből áll. A képviselőket az érintett szolgálatok két tisztviselője segítheti.
(2) A bizottság elnöke a Bizottság egyik képviselője.
(3) A bizottság munkájának segítése céljából munkacsoportokat lehet létrehozni.
(2) Amikor a Bizottság véleményt kér a bizottságtól, a vélemény közlésére határidőt írhat elő.
(3) A tagállamok képviselői által kifejtett véleményeket rögzítik a jegyzőkönyvben.
(1994. április 19.) a közel-keleti békefolyamat támogatásáról szóló, az Európai Unióról szóló szerződés J.3. cikke alapján elfogadott tanácsi együttes fellépésről
(94/276/KKBP) AZ EURÓPAI UNIÓ TANÁCSA,
tekintettel az Európai Unióról szóló szerződésre, és különösen annak J.3. és J.11. cikkére,
tekintettel az Európai Tanács által 1993. október 29-én kiadott általános iránymutatásra,
tekintettel az Európai Tanács által 1993. december 10-én és 11-én jóváhagyott együttes fellépés keretére,
figyelembe véve az Európai Unióról szóló szerződés C. cikkét,
A KÖVETKEZŐKÉPPEN HATÁROZOTT:
1. cikk
a) Annak érdekében, hogy az Egyesült Nemzetek Biztonsági Tanácsának vonatkozó határozatai alapján megpróbáljon kiterjedt békét teremteni a Közel-Keleten, az Európai Unió:
- részt vesz a Madridban megkezdett folyamat keretében a béke biztosítását szolgáló, a felek által jóváhagyott nemzetközi megállapodásokban,
- felhasználja befolyását, hogy valamennyi felet a Madridi Konferenciára szóló meghívások alapján a békefolyamat feltétel nélküli támogatására, valamint arra ösztönözzön, hogy a demokrácia megszilárdítása és az emberi jogok tiszteletben tartása érdekében munkálkodjon,
- a fegyverzetellenőrzési és regionális biztonsági munkacsoport keretében hozzájárul a térségben működő felek közötti kapcsolatok jövőbeli jellegének meghatározásában.
b) Az Európai Unió:
- megerősíti a megszállt területeknek nyújtott nemzetközi segély összehangolásáért felelős ad hoc összekötő bizottságban betöltött szerepét,
- fenntartja a regionális gazdasági fejlesztési munkacsoportban betöltött vezető szerepét és növeli más többoldalú csoportokban való részvételét,
- a térség fejlődésének elősegítése érdekében újabb lehetőségeket vizsgál meg.
c) Az Európai Unió:
- folytatja az olyan bizalomépítő intézkedések meghozását, amelyekre a feleket kötelezte,
- diplomáciai lépéseket tesz az arab államok felé Izrael bojkottjának véget vetésének céljából,
- figyelemmel kíséri az izraeli települések jövőbeli fejlődését a megszállt területeken, és diplomáciai lépéseket tesz Izrael felé e kérdésben.
2. cikk
A vonatkozó közösségi eljárásokkal összhangban a Tanács megvizsgálja a Bizottság által a következő témákban előterjesztett javaslatokat:
- a megszállt területek fejlesztését és a palesztin működési költségvetés létrehozását célzó segélyprogramok gyors végrehajtása, szoros tanácskozásban a palesztinokkal és ugyanilyen szoros együttműködésben a többi adományozóval,
- az érvényben lévő iránymutatások keretében segítségnyújtás a kétoldalú tárgyalásokhoz a többi fél számára azon lényeges intézkedések szerint, amelyeket a béke megteremtése érdekében hoztak.
3. cikk
A palesztin rendőri szervek létrehozásához történő tevékeny és lehető leggyorsabb hozzájárulás érdekében:
a) az Európai Unió támogatást nyújt;
b) az elnökség, a Bizottsággal szoros együttműködésben, a tagállamok között a kétoldalú segítségnyújtásról szóló információcsere útján segíti a koordinációt;
c) a közösségi költségvetésből legfeljebb 10 millió ECU összeget használnak fel a lehető legrövidebb időn belül a palesztin rendőri szervek létrehozásának támogatására.
4. cikk
Az Európai Unió a felek kérésére oly módon járul hozzá a palesztin nép védelméhez, hogy a Biztonsági Tanács 904 (1994) határozatában előírtaknak megfelelően ideiglenes nemzetközi jelenlétet biztosít a megszállt területeken.
Az e cikkből származó operatív és finanszírozási intézkedésekre külön egyedi tanácsi határozat vonatkozik.
5. cikk
Az Európai Unió a felek kérésére összehangolt segélyprogramot kezdeményez, hogy előkészítse és megfigyelje az 1993. szeptember 13-i elvi nyilatkozatban a megszállt területekre vonatkozóan előzetesen jelzett választásokat. A konkrét operatív és a finanszírozási intézkedésekre külön tanácsi határozat vonatkozik, amint Izrael és a PFSz megállapodásra jut a választási intézkedéseket illetően. Az Európai Parlamentet felkérik, hogy vegyen részt ezen intézkedésekben.
6. cikk
Az Európai Unió megerősíti, hogy a békefolyamat alakulásával összhangban kész további operatív döntéseket hozni az együttes fellépést illetően.
7. cikk
Ez a határozat a mai napon lép hatályba.
8. cikk
Ezt a határozatot a Hivatalos Lapban ki kell hirdetni.
(1994. május 25.) a 90/425/EGK tanácsi irányelvnek a rendeltetési helyen állat-egészségügyi ellenőrzés céljából végzett mintavétel tekintetében történő alkalmazása részletes szabályainak megállapításáról
(94/338/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 92/118/EGK irányelvvel [1] módosított, egyes élő állatok és állati termékek Közösségen belüli kereskedelmében a belső piac megvalósításának céljával alkalmazandó állat-egészségügyi és tenyésztéstechnikai ellenőrzésekről szóló, 1990. június 26-i 90/425/EGK tanácsi irányelvre [2] és különösen annak 5. cikke (3) bekezdésére,
mivel a tagállamok illetékes hatósága az állatok és termékek rendeltetési helyén, nem diszkriminatív jellegű állat-egészségügyi szúrópróbák útján ellenőrizheti a 90/425/EKG irányelv 3. cikke követelményeinek betartását; mivel ezzel egyidejűleg mintákat vehet az 5. cikk (1) bekezdésének a) pontjával összhangban;
mivel annak biztosítása érdekében, hogy a rendeltetési helyen az ellenőrzések hatékonyan kerüljenek végrehajtásra, valamint a Közösségen belüli kereskedelemben az ezt követő nehézségek megakadályozása érdekében, az érintett felek érdekeinek védelme mellett, bizonyos részletes szabályokat kell megállapítani a mintavételre vonatkozóan;
mivel az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
4. cikk
Ennek a határozatnak a tagállamok a címzettjei.
(1994. október 24.) a félvezető termékek topográfiája oltalmának a Kanadából származó személyekre való kiterjesztéséről (94/700/EK)
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre,
tekintettel a félvezető termékek topográfiájának oltalmáról szóló, 1986. december 16-i 87/54/EGK tanácsi irányelvre [1] és különösen annak 3. cikke (7) bekezdésére,
tekintettel a Bizottság javaslatára,
mivel a félvezető termékek topográfiájának oltalma a Közösségben azon személyeket illeti meg, akik a 87/54/EGK irányelv 3. cikkének (1)–(5) bekezdése alapján oltalomra jogosultnak minősnek;
mivel ez az oltalom tanácsi határozattal kiterjeszthető olyan személyekre, akiket az az említett rendelkezések alapján nem illet meg;
mivel ezen oltalom kiterjesztéséről lehetőleg az egész Közösségre nézve kell dönteni;
mivel az oltalmat egyes, Közösségen kívüli országokból és területekről származó személyekre viszonosság esetén korábban már megadták, egyes esetekben állandó jelleggel a 90/510/EGK határozatban [2], más esetekben pedig ideiglenes jelleggel a 93/16/EGK határozatban [3];
mivel Kanada, amely a topográfiák tervezői számára megfelelő oltalmat nyújtó szabályokkal rendelkezik, bejelentette, hogy 1994. november 1-jétől tervezi azok alkalmazásának kiterjesztését a Közösség állampolgáraira, valamint azon természetes és jogi személyekre, akik, illetve amelyek topográfiák tervezése vagy integrált áramkörök gyártása céljából valóságos és működő telephellyel rendelkeznek Kanadában;
mivel a szellemi tulajdonjogok kereskedelmi vonatkozásairól szóló megállapodás – amely a többoldalú kereskedelmi tárgyalások uruguayi fordulója eredményének az 1994. április 15-i marrakeshi záróokmányban foglalt részét képezi – előírja a tagok számára, hogy a megállapodás rendelkezéseinek, valamint az integrált áramkörök szellemi tulajdonáról szóló szerződés – a megállapodás által hivatkozott – rendelkezéseinek megfelelően nyújtsanak oltalmat az integrált áramkörök topográfiái számára;
mivel a megállapodás, a Kereskedelmi Világszervezetet létrehozó megállapodással együtt 1995. január 1-jén vagy ezt követően a lehető legrövidebb időn belül hatályba fog lépni; mivel a Kereskedelmi Világszervezetet létrehozó megállapodásban részes fejlett országoknak ennek hatálybalépését követően egy év áll rendelkezésükre a szellemi tulajdonjogok kereskedelmi vonatkozásairól szóló megállapodás végrehajtására;
mivel – a kanadai hatóságok kötelezettségvállalásaira tekintettel – 1994. november 1-jétől a szellemi tulajdonjogok kereskedelmi vonatkozásairól szóló megállapodás végrehajtásáig a 87/54/EGK irányelv szerinti oltalmat ki kell terjeszteni a kanadai természetes személyekre, gazdasági társaságokra és más jogi személyekre,
ELFOGADTA EZT A HATÁROZATOT:
1. cikk
A tagállamok a 87/54/EGK irányelvben előírt oltalmat a következők szerint terjesztik ki:
a) azon természetes személyeket, akik kanadai állampolgárok, vagy akik Kanada területén szokásos tartózkodási hellyel rendelkeznek, ugyanolyan elbánásban kell részesíteni, mint a tagállamok állampolgárait;
b) azon kanadai gazdasági társaságokat vagy más jogi személyeket, amelyek ezen országban valóságos és működő ipari vagy kereskedelmi telephellyel rendelkeznek, olyan elbánásban kell részesíteni, mintha valamely tagállam területén rendelkeznének valóságos és működő ipari vagy kereskedelmi telephellyel.
2. cikk
Ezt a határozatot 1994. november 1-jétől kell alkalmazni.
3. cikk
Ennek a határozatnak a tagállamok a címzettjei.
(1994. november 30.) a Törökországból származó élő kéthéjú kagylók, tüskésbőrűek, zsákállatok és tengeri haslábúak behozatalára vonatkozó különleges feltételek megállapításáról (EGT vonatkozású szöveg)
(94/777/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az élő kéthéjú kagylók tenyésztésére és forgalomba hozatalára vonatkozó egészségügyi feltételek megállapításáról szóló, 1991. július 15-i 91/492/EGK tanácsi irányelvre [1] és különösen annak 9. cikkére,
mivel a Bizottság szakértőinek egy csoportja ellenőrző látogatást tett Törökországban, az élő kéthéjú kagylók, tüskésbőrűek, zsákállatok és tengeri haslábúak tenyésztése és forgalomba hozatala körülményeinek ellenőrzése céljából;
mivel a törökországi jogszabályok értelmében a "Ministry of Agriculture and Rural Affairs" felelős az élő kéthéjú kagylók, tüskésbőrűek, zsákállatok és tengeri haslábúak egészségügyi vizsgálatának elvégzéséért, valamint a tenyésztés higiéniai és egészségügyi feltételeinek figyelemmel kíséréséért; mivel ugyanezen jogszabályok felhatalmazzák a "Ministry of Agriculture and Rural Affairs" – t az élő kéthéjú kagylók, tüskésbőrűek, zsákállatok és tengeri haslábúak bizonyos övezetekből történő betakarításának engedélyezésére vagy megtiltására;
mivel a "Ministry of Agriculture and Rural Affairs" és laboratóriumai képesek a Törökországban hatályban lévő jogszabályok alkalmazásának hatékony ellenőrzésére;
mivel az illetékes török hatóságok vállalták, hogy rendszeresen és gyorsan közlik a Bizottsággal, a toxinokat tartalmazó plankton betakarítási területeken való jelenlétével kapcsolatos adatokat;
mivel az illetékes török hatóságok hivatalos biztosítékokat nyújtottak a 91/492/EGK irányelv mellékletének V. fejezetében meghatározott követelmények, valamint az említett irányelvben előírtakkal egyenértékű, a tenyésztési és átmosóövezetek minősítésére, a feladóközpontok engedélyezésére, továbbá a közegészségügyi ellenőrzésre és a tenyésztés-ellenőrzésre vonatkozó követelmények teljesítéséről; mivel különösen a betakarítási övezetek bármely lehetséges változásáról tájékoztatni kell a Közösséget;
mivel Törökország alkalmas arra, hogy bekerüljön a 91/492/EGK irányelv 9. cikke (3) bekezdésének a) pontjában említett egyenértékűségi feltételeket teljesítő harmadik országok jegyzékébe;
mivel a 91/492/EGK irányelv 9. cikke (3) bekezdésének c) pontjával összhangban össze kell állítani az élő kéthéjú kagylók, tüskésbőrűek, zsákállatok és tengeri haslábúak behozatalára feljogosított létesítmények jegyzékét; mivel az ilyen létesítmények csak akkor szerepelhetnek a jegyzékben, ha azokat az illetékes török hatóságok hivatalosan engedélyezték; mivel az illetékes török hatóságok kötelessége biztosítani a 91/492/EGK irányelv 9. cikke (3) bekezdésének c) pontjában e célból megállapított rendelkezések betartását;
mivel a különleges behozatali feltételeket a tenyésztett víziállatok és az akvakultúra-termékek forgalomba hozatalára irányadó állat-egészségügyi feltételekről szóló, 1991. január 28-i 91/67/EGK tanácsi irányelv [2] alapján hozott határozatok sérelme nélkül kell alkalmazni;
mivel az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
3. azokat a C. mellékletben meghatározott jegyzékben szereplő engedélyezett feladóközpontokban zárt csomagolással kell ellátni;
4. minden csomagot letörölhetetlen állat-egészségügyi jelöléssel kell ellátni, amely legalább az alábbi információkat tartalmazza:
- feladó ország: TÖRÖKORSZÁG,
- faj (köznapi és tudományos név),
- a tenyésztési terület és a feladóközpont azonosítása engedélyezési számmal,
- a csomagolás időpontja, legalább a hónap és a nap feltüntetésével.
3. cikk
(1) A 2. cikk 1. pontjában említett bizonyítványokat az ellenőrzés helye szerinti tagállam legalább egy hivatalos nyelvén kell kiállítani.
(2) A bizonyítványokon fel kell tüntetni a "Ministry of Agriculture and Rural Affairs" állatorvosának nevét, beosztását és aláírását, valamint az előbbi többi bejegyzéstől eltérő színű hivatalos pecsétjét.
4. cikk
Ennek a határozatnak a tagállamok a címzettjei.
a 77/99/EGK tanácsi irányelvben említett átcsomagoló központok engedélyezésére vonatkozó különleges feltételek, valamint az onnan származó termékek jelölésére vonatkozó szabályok megállapításáról (94/837/EK)
AZ EURÓPAI KÖZÖSSÉGEK BIZOTTSÁGA,
tekintettel ez Európai Közösséget létrehozó szerződésre,
mivel meg kell határozni azokat a higiéniás körülményeket, amelyek között ezek a műveletek végezhetők;
mivel az ezekből az átcsomagoló központokból kikerülő termékek állat-egészségügyi jelölésének a szabályait is meg kell állapítani;
mivel az ebben a határozatban előirányzott intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
(1) A kizárólag a termékeknek a csomagolás eltávolítása nélküli újra összerakását végző átcsomagoló központoknak meg kell felelniük a 77/99/EGK irányelv B. melléklete VII. fejezetének 1. pontjában szereplő vonatkozó feltételeknek.
(2) A kicsomagolási és átcsomagolási műveleteket végző átcsomagoló központoknak meg kell felelniük a 77/99/EGK irányelv A. mellékletének I. és II. fejezetében szereplő vonatkozó feltételeknek, valamint az említett irányelv B. melléklete I. fejezetének 1. a), b), d), e) és f), valamint 2. a), c), i) és j) pontjában szereplő vonatkozó feltételeknek.
2. cikk
(1) Az 1. cikk (1) bekezdésében említett átcsomagoló központokból származó termékeken meg kell őrizni a származási termelőlétesítmény állat-egészségügyi jelölését.
Az 1. cikk (2) bekezdésében említett átcsomagoló központokból származó termékeket el kell látni a 77/99/EGK irányelv B. mellékletének VI. fejezetében foglalt rendelkezések szerinti állat-egészségügyi jelöléssel. Az állat-egészségügyi jelölést a hatáskörrel rendelkező hatóság állítja ki az átcsomagoló központoknak.
Különböző forrásokból származó termékek újra összerakása esetén az átcsomagoló központokban készített utolsó gyűjtőcsomagolást az átcsomagoló központ állat-egészségügyi jelölésével kell ellátni.
(2) Az átcsomagoló központoknak különleges nyilvántartási rendszert kell kialakítaniuk annak érdekében, hogy a hatáskörrel rendelkező hatóság bármely átcsomagolt termék esetében visszakereshesse a származási létesítményt.
3. cikk
Ennek a határozatnak a tagállamok a címzettjei.
(1994. december 28.) az egyes élő állatok és állati termékek szalmonellafertőzöttsége elleni védekezésre vonatkozó, Finnország által benyújtott operatív program jóváhagyásáról
(94/968/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a Norvég Királyság, az Osztrák Köztársaság, a Finn Köztársaság és a Svéd Királyság csatlakozásának feltételeiről, valamint az Európai Unió alapját képező szerződések kiigazításáról szóló okmány I. melléklete V. címe E. szakasza 1. része 2. fejezete A. szakaszának 1. h) alpontjával módosított, a szarvasmarhafélék és a sertések Közösségen belüli kereskedelmét érintő állat-egészségügyi problémákról szóló, 1964. június 26-i 64/432/EGK tanácsi irányelvre [1] és különösen annak 10a. cikke (2) bekezdésére,
tekintettel a Norvég Királyság, az Osztrák Köztársaság, a Finn Köztársaság és a Svéd Királyság csatlakozásának feltételeiről, valamint az Európai Unió alapját képező szerződések kiigazításáról szóló okmány I. melléklete V. címe E. szakasza 1. része 2. fejezete A. szakaszának 4. b) és c) alpontjával módosított, a baromfi és a keltetőtojás Közösségen belüli kereskedelmére és harmadik országokból történő behozatalára irányadó állat-egészségügyi feltételekről szóló, 1990. október 15-i 90/539/EGK tanácsi irányelvre [2] és különösen annak 9a., 9b. és 10b. cikkére,
tekintettel a Norvég Királyság, az Osztrák Köztársaság, a Finn Köztársaság és a Svéd Királyság csatlakozásának feltételeiről, valamint az Európai Unió alapját képező szerződések kiigazításáról szóló okmány I. melléklete V. címe E. szakasza 1. része 3. fejezetének 1. d) alpontjával módosított, a friss hús Közösségen belüli kereskedelmét érintő egészségügyi problémákról szóló, 1964. június 26-i 64/433/EGK tanácsi irányelvre [3] és különösen annak 5. cikke (4) bekezdésére,
tekintettel a Norvég Királyság, az Osztrák Köztársaság, a Finn Köztársaság és a Svéd Királyság csatlakozásának feltételeiről, valamint az Európai Unió alapját képező szerződések kiigazításáról szóló okmány I. mellékletének V. címe E. szakasza 1. része 3. fejezetének 3. b) alpontjával módosított, a friss baromfihús kereskedelmét érintő egészségügyi problémákról szóló, 1971. február 15-i 71/118/EGK tanácsi irányelvre [4] és különösen annak 5. cikke (4) bekezdésére,
tekintettel a Norvég Királyság, az Osztrák Köztársaság, a Finn Köztársaság és a Svéd Királyság csatlakozásának feltételeiről, valamint az Európai Unió alapját képező szerződések kiigazításáról szóló okmány I. mellékletének V. címe E. szakasza 1. része 4. fejezetének 4. c) alpontjával módosított, a 89/662/EGK irányelv, illetve a kórokozók tekintetében a 90/425/EGK irányelv A. mellékletének I. pontjában felsorolt külön közösségi szabályokban megállapított állat-egészségügyi és közegészségügyi követelmények hatálya alá nem tartozó termékek Közösségen belüli kereskedelmére és a Közösségbe történő behozatalára irányadó állat-egészségügyi és közegészségügyi követelmények megállapításáról szóló, 1992. december 17-i 92/118/EGK tanácsi irányelvre [5] és különösen annak II. melléklete 2. fejezetének első francia bekezdésére,
mivel – összhangban a 64/432/EGK irányelv 10a. cikkének (2) bekezdésével, a 90/539/EGK irányelv 9a., 9b. és 10b. cikkével, a 64/433/EGK irányelv 5. cikkével, a 71/118/EGK irányelv 5. cikkével és a 92/118/EGK irányelv II. melléklete 2. fejezetének első francia bekezdésével – 1994. október 10-én és december 13-án Finnország benyújtotta a Bizottsághoz a szalmonellafertőzöttség ellenőrzésére kidolgozott operatív programját;
mivel ez az operatív program tartalmazza mindazon intézkedéseket, amelyek végrehajtását Finnország a csatlakozási okmány hatálybalépésének napjától kezdve vállalta, a tenyésztésre, termelésre és vágásra szánt szarvasmarhafélék és sertések, tenyészbaromfi, tenyészbaromfi- vagy termelőbaromfi-állományba történő bevitelre szánt naposcsibék, tojótyúkok (fogyasztásra szánt tojások termelése céljából nevelt termelőbaromfi), vágóbaromfi, marhahús, sertéshús, juhhús, baromfihús és közvetlen emberi fogyasztásra szánt tojás szalmonellafertőzöttségének ellenőrzése céljából;
mivel emiatt rendelkezni kell az operatív program egyetlen bizottsági határozat útján történő jóváhagyásáról;
mivel azonban a szalmonellafertőzöttséggel kapcsolatos, Finnországra vonatkozó, már rögzített vagy a jövőben rögzítendő biztosítékokat az élő állatok vagy állati termékek minden egyes kategóriájára meghatározták; mivel az említett biztosítékok alkalmazása a Finnország által minden egyes ágazatban végrehajtandó intézkedések jóváhagyásától függ,
ELFOGADTA EZT A HATÁROZATOT:
1. cikk
A finn programban szereplő, a tenyésztésre, termelésre és vágásra szánt szarvasmarhafélékkel és sertésekkel kapcsolatos rendelkezéseket a Bizottság jóváhagyja.
2. cikk
A finn programban szereplő, tenyészbaromfi és a tenyészbaromfi- vagy termelésreszántbaromfi-állományba bevitelre szánt naposcsibékkel kapcsolatos rendelkezéseket a Bizottság jóváhagyja.
3. cikk
A finn programban szereplő, a tojótyúkokkal (fogyasztásra szánt tojások termelése céljából nevelt termelőbaromfival) kapcsolatos rendelkezéseket a Bizottság jóváhagyja.
4. cikk
A finn programban szereplő, vágóbaromfival kapcsolatos rendelkezéseket a Bizottság jóváhagyja.
5. cikk
A finn programban szereplő, a marhahússal és sertéshússal kapcsolatos rendelkezéseket a Bizottság jóváhagyja.
6. cikk
A finn programban szereplő, a baromfihússal kapcsolatos rendelkezéseket a Bizottság jóváhagyja.
7. cikk
A finn programban szereplő, a közvetlen emberi fogyasztásra szánt tojással kapcsolatos rendelkezéseket a Bizottság jóváhagyja.
8. cikk
Finnország hatályba lépteti azokat a törvényi, rendeleti és közigazgatási intézkedéseket, amelyek szükségesek ahhoz, hogy a csatlakozási okmány hatálybalépésének napján az 1., 2., 3., 4., 5., 6. és 7. cikkben említett rendelkezéseket végrehajtsák.
9. cikk
Ez a határozat Norvégia, Ausztria, Finnország és Svédország csatlakozási okmányára is figyelemmel és annak hatálybalépésekor válik hatályossá.
10. cikk
Ennek a határozatnak a tagállamok a címzettjei.
(1994. január 24.) a visszatérítésben vagy egyéb támogatásban részesülő mezőgazdasági termékek kivitele során végzett ellenőrzésről szóló 386/90/EGK rendelet módosításáról
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
mivel a visszatérítésben vagy egyéb támogatásban részesülő mezőgazdasági termékek kivitele során végzett ellenőrzésről szóló, 1990. február 12-i 386/90/EGK tanácsi rendelet [3] alapján a Bizottságnak a Tanács részére jelentést kell benyújtania a rendelet alkalmazásának előrehaladásáról;
mivel ebből a jelentésből és a kiegészítő jelentésből nyilvánvalóvá válik, hogy egyes szabályok rugalmasságának hiánya gátolhatja az ellenőrzések hatékonyságának javítását; mivel nagyobb mértékben vehetnék hasznát a kockázatelemzésnek, ha a felügyelő szervek az ellenőrzéseik tervezésénél nagyobb mozgástérrel rendelkeznének;
mivel a vámhivatalonkénti és termékenkénti 5 %-os szintnek való megfelelési kötelezettség megnehezíti, hogy a humán erőforrást a magas kockázati szintű kivitelre összpontosítsák;
mivel – megtartva az általános 5 %-os szintet – lehetőség van bizonyos rugalmasság alkalmazására, ami lehetővé tenné a felügyelő szervek számára, hogy vizsgálataikat érzékenyebb termékekre irányítsák;
mivel a termékcsere kockázatának csökkentése érdekében – különösen a tagállam területén vagy az exportőr telephelyén bemutatott és elfogadott exportnyilatkozatok esetében – rendelkezni kell a kiléptetési hivatal által reprezentatív mintavétellel végzett fizikai ellenőrzések legalacsonyabb szintjéről;
mivel tekintettel az export-visszatérítések ellenőrzésével kapcsolatos rendelkezéseknek a Közösség egész területén való hatékony alkalmazására, és figyelembe véve a Közösség vagyonát érintő pénzügyi kockázatokat, közösségi szinten kell szabályokat hozni,
ELFOGADTA EZT A RENDELETET:
1. cikk
A 386/90/EGK rendelet a következőképpen módosul:
- vámhivatalonként,
- naptári évenként, és
- termékcsoportonként kell alkalmazni.
Azonban a termékcsoportonkénti 5 %-nyi mennyiséget helyettesíthetik egy minden termékcsoportra együttesen vonatkozó 5 %-nyi mennyiséggel, amennyiben a tagállam a 6. cikkben leírt eljárással összhangban meghozott feltételeknek megfelelően elvégzett kockázatelemzésen alapuló kiválasztási rendszert alkalmaz. Ebben az esetben termékcsoportonként a kötelező legalacsonyabb mennyiség 2 %."
2. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
A Bizottság 1966/94/EK rendelete (1994. július 28.) egyes árucikkeknek a Kombinált Nómenklatúra szerinti besorolásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1737/94/EK bizottsági rendelettel [1] módosított, a vám- és statisztikai nómenklatúráról, valamint a közös vámtarifáról szóló, 1987. július 23-i 2658/87/EGK tanácsi rendeletre [2], és különösen annak 9. cikkére,
mivel az említett rendelethez mellékelt Kombinált Nómenklatúra egységes alkalmazásának biztosítása érdekében az e rendelet mellékletében említett árucikkek besorolására vonatkozóan intézkedéseket kell elfogadni;
mivel a 2658/87/EK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, illetve azt további albontással egészíti ki, továbbá amelyet különös közösségi rendelkezések határoznak meg az árukereskedelemmel kapcsolatos tarifális és egyéb intézkedések alkalmazása céljából;
mivel az említett általános szabályok értelmében az e rendelet mellékletében szereplő táblázat 1. oszlopában megnevezett árucikkeket a 3. oszlopban feltüntetett indoklásnak megfelelően a 2. oszlopban feltüntetett KN-kódok szerint kell besorolni;
mivel a kettős rendszerekre és a textiltermékek Közösségbe történő behozatala kapcsán végrehajtott előzetes és utólagos közösségi ellenőrzésre vonatkozó, hatályban lévő közösségi intézkedések alapján indokolt, hogy a tagállamok vámhatóságai által a kombinált nómenklatúrába tartozó árucikkek besorolása tekintetében közzétett és e rendelet rendelkezéseinek meg nem felelő kötelező érvényű tarifális felvilágosításra a Közösségi Vámkódex létrehozásáról szóló, 1992. október 12-i 2913/92/EGK tanácsi rendelet [3] 12. cikke (6) bekezdésének rendelkezései értelmében a jogosultak még 60 napig hivatkozhassanak;
mivel a mellékletben szerplő táblázat 3., 5., 6., 7. termékével tekintetében a Vámkódex Bizottság vám- és statisztikai nómenklatúrával foglalkozó részlege ez elnöke által kitűzött határidőn belül nem nyilvánított véleményt;
mivel a mellékletben szereplő táblázat 1., 2., 4. terméke tekintetében az e rendeletben előírt intézkedések összhangban vannak a Vámkódex Bizottság vám- és statisztikai nómenklatúrával foglalkozó részlegének véleményével,
ELFOGADTA EZT A RENDELETET:
1. cikk
A mellékletben szereplő táblázat 1. oszlopában megnevezett áruk Kombinált Nómenklatúrán belüli besorolása ezentúl az említett táblázat 2. oszlopában feltüntetett megfelelő KN-kódok szerint történik.
2. cikk
A kettős rendszerekre és a textiltermékek Közösségbe történő behozatala kapcsán végrehajtott előzetes és utólagos közösségi ellenőrzésre vonatkozó, hatályban lévő közösségi intézkedések alapján a tagállamok vámhatóságai által a kombinált nómenklatúrába tartozó árucikkek besorolása tekintetében közzétett, e rendelet rendelkezéseinek többé meg nem felelő kötelező érvényű tarifális felvilágosításra a 2913/92/EGK rendelet 12. cikke (6) bekezdésének rendelkezései értelmében még 60 napig lehet hivatkozni.
3. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
(1994. november 7.) a Tanács az állati eredetű élelmiszerekben az állatgyógyászati készítmények maradékanyag-határértékeinek meghatározására szolgáló közösségi eljárás szabályozásáról szóló 2377/90/EGK rendeletének I., II., III. és IV. mellékleteinek módosításáról (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 1430/94 bizottsági rendelettel [1] módosított, az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló, 1990. június 26-i 2377/90/EGK tanácsi rendeletre [2] és különösen annak 6., 7. és 8. cikkére,
mivel a rendelet elfogadása óta a mellékletek számos alkalommal módosultak; mivel a számuk, a komplexitásuk és az Európai Közösségek Hivatalos Lapjainak különböző számaiban való szétszórtságuk miatt a szövegeket nehéz használni, és így hiányzik az átláthatóság, amely minden joganyagnak alapvető tulajdonsága kell, hogy legyen; mivel ezért azokat egységes szerkezetbe szükséges foglalni; mivel egyúttal néhány vegyület nevét vagy kémiai leírását helyesbíteni, illetve pontosítani, valamint bizonyos tárgyi tévedéseket javítani kell;
mivel az e rendeletben előírt intézkedések összhangban állnak az állatgyógyászati készítmények kereskedelme területén a technikai akadályok eltörléséről szóló irányelveknek a műszaki fejlődéshez történő hozzáigazításával foglalkozó bizottság véleményével,
ELFOGADTA EZT A RENDELETET:
1. cikk
A 2377/90/EGK rendelet I., II., III. és IV. mellékletei a csatolt mellékletben meghatározottak szerint módosulnak.
2. cikk
Ez a rendelet az Európai Közösségek Hivatalos Lapjában való kihirdetését követő hatvanadik napon lép hatályba.
(1994. december 20.) a gabonaintervenciós központok meghatározásáról szóló 2273/93/EGK rendelet Ausztria, Finnország és Svédország csatlakozását követő módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel Norvégia, Ausztria, Finnország és Svédország csatlakozási okmányára [1] és különösen annak 169. cikke (2) bekezdésére,
mivel a 2202/94/EK rendelettel [2] módosított 2273/93/EGK bizottsági rendeletet [3] – amely 1995. január 1-jét követően is érvényes marad – össze kell hangolni a csatlakozási okmány rendelkezéseivel;
mivel a csatlakozási szerződés [4] 2. cikkének (3) bekezdése alapján az Európai Unió intézményei még a csatlakozást megelőzően elfogadhatják a csatlakozási okmány 169. cikkében hivatkozott intézkedéseket, amelyek a csatlakozási szerződés függvényében és annak hatálybalépése napján lépnek hatályba,
ELFOGADTA EZT A RENDELETET:
1. cikk
A 2273/93/EGK rendelet melléklete az e rendelet mellékletében felsorolt intervenciós központokkal és a hozzájuk kapcsolódó jelzésekkel egészül ki.
2. cikk
Ez a rendelet Norvégia, Ausztria, Finnország és Svédország csatlakozási szerződése hatálybalépésétől függően és annak hatálybalépése napján lép hatályba.
Ez a rendelet egészében kötelező és közvetlenül alkalmazandó valamennyi tagállamban.
(1995. február 10.) a Marokkóból származó halászati és akvakultúra-termékek behozatalára vonatkozó különleges feltételek megállapításáról (EGT vonatkozású szöveg)
(95/30/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a halászati termékek előállítására és forgalomba hozatalára vonatkozó egészségügyi feltételek megállapításáról szóló, 1991. július 22-i 91/493/EGK tanácsi irányelvre [1] és különösen annak 11. cikke (1) bekezdésére,
mivel a Bizottság szakértőinek egy csoportja ellenőrző látogatást tett Marokkóban a halászati termékek előállítása, tárolása és Közösségbe történő feladása körülményeinek ellenőrzése céljából;
mivel a halászati termékek egészségügyi vizsgálatára és ellenőrzésére vonatkozó marokkói jogszabályok rendelkezései egyenértékűnek tekinthetők a 91/493/EGK irányelv által megállapítottakkal;
mivel Marokkóban a "Direction de l'Elevage, Ministère de l'Agriculture" (DEMA) képes a hatályban lévő jogszabályok alkalmazásának hatékony ellenőrzésére;
mivel a 91/493/EGK irányelv 11. cikke (4) bekezdésének a) pontjában említett egészségügyi bizonyítvány megszerzésére vonatkozó eljárásnak ki kell terjednie egy bizonyítványminta meghatározására, a kiállítás nyelvre (nyelveire) vonatkozó minimumkövetelményekre, valamint a bizonyítvány aláírására jogosult személy beosztására;
mivel a 91/493/EGK irányelv 11. cikke (4) bekezdésének b) pontja értelmében a halászati termékek csomagolásán el kell helyezni egy jelölést, amely feltünteti a harmadik ország nevét és a származási létesítmény engedélyezési számát;
mivel a 91/493/EGK irányelv 11. cikke (4) bekezdésének c) pontja értelmében össze kell állítani az engedélyezett létesítmények jegyzékét; mivel ezt a jegyzéket a DEMA Bizottságnak szóló közleménye alapján kell összeállítani; mivel ezért a DEMA feladata biztosítani a 91/493/EGK irányelv 11. cikke (4) bekezdésében e célból megállapított rendelkezések betartását;
mivel a DEMA hivatalos biztosítékokat nyújtott a 91/493/EGK irányelv mellékletének V. fejezetében megállapított szabályok betartásáról, valamint az említett irányelv által megállapítottakkal egyenértékű, a létesítmények engedélyezésére vonatkozó követelmények teljesítéséről;
mivel az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
(1) A 2. cikk 1. pontjában említett bizonyítványokat az ellenőrzés helye szerinti tagállam legalább egy hivatalos nyelvén kell kiállítani.
(2) A bizonyítványokon fel kell tüntetni a DEMA képviselőjének nevét, beosztását és aláírását, valamint a DEMA többi bejegyzésétől eltérő színű hivatalos pecsétjét.
4. cikk
Ezt a határozatot 1995. március 1-jétől kell alkalmazni.
5. cikk
Ennek a határozatnak a tagállamok a címzettjei.
(1995. június 16.) a fölözött tejből származó kazein és kazeinátok előállítására nyújtott támogatásról szóló 2921/90/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb Ausztria, Finnország és Svédország csatlakozási okmányával, valamint a 3290/94/EK rendelettel [1] módosított, a tej- és tejtermékpiac közös szervezéséről szóló, 1968. június 27-i 804/68/EGK tanácsi rendeletre [2] és különösen annak 11. cikke (3) bekezdésére,
ELFOGADTA EZT A RENDELETET:
1. cikk
A 2921/90/EGK rendelet a következőképpen módosul:
1. a 2. cikk (1) bekezdésének helyébe a következő szöveg lép:
2. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló 2377/90/EGK tanácsi rendelet I., II., III. és IV. mellékletének módosításáról (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 1441/95 bizottsági rendelettel [1] módosított, az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló, 1990. június 26-i 2377/90/EGK tanácsi rendeletre [2] és különösen annak 6., 7. és 8. cikkére,
mivel a 2377/90/EGK rendelettel összhangban minden olyan farmakológiai hatóanyag tekintetében, amelyet a Közösségen belül élelmiszer-termelő állatokon történő alkalmazásra szánt állatgyógyászati készítményekben használnak, fokozatosan maradékanyag-határértékeket kell meghatározni;
mivel a maradékanyag-határértékeket azután szükséges meghatározni, miután az állatgyógyászati készítmények bizottságán belül minden olyan lényeges információt megvizsgáltak, amely az érintett készítmény maradékanyagainak az állati eredetű élelmiszerek fogyasztójára vonatkozó ártalmatlanságára, valamint a maradékanyagoknak az élelmiszerek ipari feldolgozására gyakorolt hatására vonatkozik;
mivel az állatgyógyászati készítmények állati eredetű élelmiszerekben lévő maradékanyagaira vonatkozó maradékanyag-határértékek meghatározása során pontosan meg kell határozni azokat az állatfajokat, amelyekben a maradékanyagok jelen lehetnek, azokat a szinteket, amelyek a kezelt állatból nyert valamennyi megfelelő testszövetben jelen lehetnek (célszövet), valamint a maradékanyag természetét, amely a maradékanyagok nyomon követése szempontjából fontos (jelző maradékanyag);
mivel a megfelelő közösségi joganyagban előírtak szerint a maradékanyagok ellenőrzése céljából a maradékanyag-határértékeket rendszerint a máj vagy a vese célszövetei tekintetében szükséges megállapítani; mivel azonban a nemzetközi kereskedelemben részt vevő hasított testekből a májat és a vesét rendszerint eltávolítják, és ezért az izom-, illetve zsírszövetek tekintetében is minden esetben maradékanyag-határértékeket kell megállapítani;
mivel a tojószárnyasoknál, a tejelő állatoknál vagy a mézelő méheknél felhasználásra szánt állatgyógyászati készítmények esetében a tojás, a tej, illetve a méz tekintetében is maradékanyag-határértékeket kell meghatározni;
mivel a carazololt, a diazinont és a spiramycint (a szarvasmarha és házityúk fajokra vonatkozóan) be kell illeszteni a 2377/90/EGK rendelet I. mellékletébe;
mivel a lecirelint, a nátrium-diklórizocianurátot, a dinoprost trometamint, a sósavat, az almasavat, az L-borkősavat és annak nátriummal, káliummal és kalciummal alkotott egy- és kétbázisú sóit, a benzil-alkoholt, az etil-alkoholt, az n-butanolt be kell illeszteni a 2377/90/EGK rendelet II. mellékletébe;
mivel a tudományos vizsgálatok befejezésének lehetővé tétele érdekében a danofloxacint és az erythromycint be kell illeszteni a 2377/90/EGK rendelet III. mellékletébe;
mivel a tudományos vizsgálatok befejezésének lehetővé tétele érdekében a 2377/90/EGK rendelet III. mellékletében korábban meghatározott ideiglenes maradékanyag-határértékek érvényességi idejét a tylosinra és a spiramycinra (sertésfajokra vonatkozóan) meg kell hosszabbítani;
mivel úgy tűnik, hogy a furazolidonra nem lehet maradékanyag-határértékeket meghatározni, mivel a maradékanyagok bármilyen szintű jelenléte az állati eredetű élelmiszerekben veszélyt jelent a fogyasztó egészségére; mivel ezért a furazolidont be kell illeszteni a 2377/90/EGK rendelet IV. mellékletébe;
mivel 60 napos időtartamot szükséges engedélyezni e rendelet hatálybalépése előtt annak érdekében, hogy a tagállamok számára lehetővé tegyék az esetleg szükséges módosítások elvégzését az érintett állatgyógyászati készítmények forgalomba hozatalára a legutóbb a 93/40/EGK irányelvvel [3] módosított, 81/851/EGK tanácsi irányelvnek [4] megfelelően kiadott engedélyekben azért, hogy figyelembe vegyék e rendelet rendelkezéseit;
mivel az e rendeletben előírt intézkedések összhangban állnak az állatgyógyászati készítmények kereskedelme területén a technikai akadályok eltörléséről szóló irányelveknek a műszaki fejlődéshez történő hozzáigazításával foglalkozó bizottság véleményével,
ELFOGADTA EZT A RENDELETET:
1. cikk
A 2377/90/EGK rendelet I., II., III. és IV. mellékletei a csatolt mellékletben meghatározottak szerint módosulnak.
2. cikk
Ez a rendelet az Európai Közösségek Hivatalos Lapjában való kihirdetését követő hatvanadik napon lép hatályba.
(1995. július 7.) az emberi, illetve állatgyógyászati felhasználásra szánt gyógyszerek forgalomba hozatali engedélyeivel összefüggő közösségi döntéshozatali eljárások végrehajtására vonatkozó egyes részletes intézkedésekről
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az emberi illetve állatgyógyászati felhasználásra szánt gyógyszerek engedélyezésére és felügyeletére vonatkozó közösségi eljárások meghatározásáról és az Európai Gyógyszerértékelő Ügynökség létrehozásáról szóló, 1993. július 22-i 2309/93/EGK tanácsi rendeletre [1], és különösen annak 10. cikke (3) bekezdésére és 32. cikke (3) bekezdésére,
mivel a 2309/93/EGK rendelet keretében a Bizottságnak a 10. cikk (3) bekezdésében és a 32. cikk (3) bekezdésében megadott írásbeli eljárásra vonatkozó, szükséges rendelkezéseket kell elfogadnia;
mivel az e rendelet által szabályozott intézkedések összhangban vannak az emberi felhasználásra szánt gyógyszerkészítmények állandó bizottságának és az állatgyógyászati készítmények állandó bizottságának véleményével,
ELFOGADTA EZT A RENDELETET:
1. cikk
Ez a rendelet, a gyógyszerek forgalomba hozatali engedélyeire vonatkozó határozatok keretében, megalkotja az egyes részletes intézkedéseket, amelyekkel az emberi felhasználásra szánt gyógyszerkészítmények állandó bizottsága és az állatgyógyászati készítmények állandó bizottsága (a továbbiakban együttesen "bizottság") végrehajtja a 2309/93/EGK rendelet 73. cikkében, a 75/319/EGK tanácsi irányelv [2] 37. cikke b) pontjában és a 81/851/EGK irányelv [3] 42. cikke k) pontjában megállapított eljárást.
2. cikk
A 2309/93/EGK rendelet, a 75/319/EGK irányelv vagy a 81/851/EGK irányelv megfelelő rendelkezései alapján a bizottság elnöke a bizottság elé terjeszti az ügyeket.
Azoktól a kivételes esetektől eltekintve, ahol a Bizottság által készített határozattervezet nem felel meg az Európai Gyógyszerértékelő Ügynökség véleményének, a 3. cikkben szabályozott írásbeli eljárást kell alkalmazni.
3. cikk
A határozattervezet megküldésétől számított harminc napon belül a tagállamok közlik az elnökkel a tervezetet elfogadó vagy elutasító határozatukat vagy tartózkodásukat. A tagállamok határozata tartalmazhat írásbeli észrevételeket. Bármely tagállam, amely 30 napon belül nem ismertette ellenvéleményét vagy tartózkodási szándékát, úgy tekintendő, hogy elfogadta a tervezetet.
Mindamellett, ha 30 napon belül egy tagállam a tervezettel kapcsolatosan kellően megindokolt írásbeli kérdést tesz fel azért, hogy azt a bizottsági ülés alkalmával vizsgálják meg, az írásbeli eljárás ennek következtében megszűnik, és az elnök, amint lehetséges, összehívja a bizottságot.
4. cikk
Amennyiben egy tagállam által, a 3. cikkben szabályozott eljárás keretében előterjesztett írásbeli észrevételek, a Bizottság véleménye szerint olyan fontos, új tudományos vagy műszaki természetű kérdéseket vetnek fel, amelyekre az Európai Gyógyszerértékelő Ügynökség véleményben nem tért ki, az elnök felfüggeszti az eljárást, és a Bizottság a kérdést további megfontolásra visszautalja az Ügynökségnek. Az elnök tájékoztatja erről a bizottság tagjait.
Az Ügynökség válaszának megérkezését követő 30 napon belül a Bizottság új eljárást kezdeményez.
5. cikk
Amikor egy tagállam a 2309/93/EGK rendelet 18. cikke (4) bekezdésében vagy 40. cikke (4) bekezdésében szabályozott eljárást alkalmazza annak érdekében, hogy a területén sürgősen felfüggessze egy gyógyszer alkalmazását, a 3. cikkben megállapított időtartam 15 napra csökken.
6. cikk
Amikor a határozattervezetet bizottsági ülésen kell megvizsgálni, az ülést összehívó értesítést, az ülés napirendjét és, a 2. cikk második bekezdésében említett esetben, azt a határozattervezetet, amelyről a bizottság véleményét kérik, az elnök a 7. cikkben meghatározott módon megküldi a bizottság tagjainak.
Ezeket az iratokat az ülés tervezett időpontját legalább 10 nappal megelőzően, illetve a 2. cikk második bekezdésében említett esetben, egy hónappal az említett időpont előtt kell a címzettekhez eljuttatni.
7. cikk
A bizottsági tagnak címzett leveleket, amennyiben a bizottság az 1. cikkben meghatározott eljárás szerint jár el, írásban vagy elektronikus hírközlés eszközeivel, az egyes tagállamok által megjelölt illetékes nemzeti hivatalnak küldik meg; egy másolatot pedig az érintett tagállam állandó képviseletének kell megküldeni.
8. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 100c. cikke (3) bekezdésére,
tekintettel a Bizottság javaslatára,
tekintettel az Európai Parlament véleményére,
mivel a Szerződés 100c. cikkének (3) bekezdése előírja, hogy a Tanácsnak 1996. január 1-jéig el kell fogadnia a vízumok egységes formátumára vonatkozó intézkedéseket;
mivel a vízumok egységes formátumának bevezetése fontos lépés a vízumpolitika harmonizációja felé; mivel a Szerződés 7a. cikke rendelkezik arról, hogy a belső piac egy olyan belső határok nélküli térség, ahol a személyek szabad mozgása a Szerződés rendelkezéseinek megfelelően biztosított; mivel ez az intézkedés összefüggő egészet alkot az Európai Unióról szóló szerződés VI. címe szerinti intézkedésekkel;
mivel lényeges, hogy a vízumok egységes formátuma tartalmazza az összes szükséges információt és nagyon magas színvonalú műszaki előírásoknak feleljen meg, különösen a hamisítás és meghamisítás elleni védelem tekintetében; mivel az egységes formátumnak alkalmasnak kell lennie arra, hogy az összes tagállam alkalmazhassa, valamint szabad szemmel is jól látható, mindenki által felismerhető biztonsági jellemzőkkel kell rendelkeznie;
mivel ez a rendelet csak azokat az előírásokat állapítja meg, amelyek nem titkosak; mivel ezeket az előírásokat ki kell egészíteni további előírásokkal, amelyeknek a hamisítás és a meghamisítás megelőzése érdekében titokban kell maradniuk, és amelyek nem tartalmazhatnak személyes adatokat vagy ilyen adatokra történő utalást; mivel a további előírások elfogadásának hatáskörét a Bizottságra kell ruházni;
mivel annak biztosítására, hogy az említett információkhoz a szükségesnél többen ne férhessenek hozzá, az is fontos, hogy az egységes formátumú vízumok nyomdai előállítására minden tagállam csak egy szervet jelöljön ki azzal, hogy a tagállamoknak szükség esetén joguk van más szervet megbízni; mivel biztonsági okokból minden tagállamnak közölnie kell a Bizottsággal és a többi tagállammal a jogosult szerv nevét;
mivel eredményessége érdekében ezt a rendeletet az 5. cikk hatálya alá tartozó összes vízumra alkalmazni kell; mivel a tagállamok számára lehetővé kell tenni, hogy az egységes formátumú vízumot olyan vízumok céljaira is felhasználhassák, amelyek nem tartoznak az 5. cikk hatálya alá, feltéve hogy az egységes vízummal való összetévesztés lehetőségének kizárása céljából szabad szemmel is látható eltéréseket alkalmaznak;
mivel az e rendelethez csatolt mellékletnek megfelelően az egységes formátumú vízumokon feltüntetendő személyes adatok tekintetében biztosítani kell a tagállamok adatvédelmi rendelkezéseinek és a vonatkozó közösségi jogszabályoknak a betartását,
ELFOGADTA EZT A RENDELETET:
1. cikk
A tagállamok által az 5. cikknek megfelelően kiállított vízumokat egységes formátumban (vízumbélyeg) állítják elő. Ezeknek a vízumoknak meg kell felelniük a mellékletben meghatározott előírásoknak.
2. cikk
A vízum hamisítását vagy meghamisítását megnehezítő további műszaki előírásokat a 6. cikkben szabályozott eljárásnak megfelelően kell megállapítani.
3. cikk
(1) A 2. cikkben említett előírások titkosak és nem hozhatók nyilvánosságra. Ezekhez csak a tagállamok által kijelölt, a nyomdai előállítással megbízott szervek és egy tagállam vagy a Bizottság által szabályszerűen felhatalmazott személyek férhetnek hozzá.
(2) Minden tagállam egyetlen szervet jelöl ki, amely felelős a vízumok nyomdai előállításáért. E szerv nevét közli a Bizottsággal és a többi tagállammal. E feladat ellátására két vagy több tagállam ugyanazt a szervet is kijelölheti. Minden tagállam jogosult arra, hogy az általa kijelölt szerv helyett más szervet bízzon meg. Erről tájékoztatja a Bizottságot és a többi tagállamot.
4. cikk
(1) Az adatvédelemre vonatkozó szélesebb körű rendelkezések sérelme nélkül a vízumban részesülő személyek jogosultak arra, hogy ellenőrizzék a vízumon feltüntetett személyes adatokat és szükség esetén azok helyesbítését vagy törlését kérjék.
(2) Az egységes formátumú vízum nem tartalmaz olyan, géppel olvasható információkat, amelyek nem szerepelnek a melléklet 6-12. pontjában ismertetett rovatokban vagy a megfelelő útiokmányban.
5. cikk
E rendelet alkalmazásában a "vízum" egy tagállam által kiadott engedély vagy egy tagállam által hozott határozat, amely a tagállam területére a következők céljából történő beutazáshoz szükséges:
- az illető tagállam vagy több tagállam területén való, legfeljebb összesen három hónaposra tervezett tartózkodás,
- az illető tagállam vagy több tagállam területén vagy repülőtéri tranzitterületén való áthaladás.
6. cikk
(1) Amikor az e cikkben meghatározott eljárásra hivatkoznak, a következő rendelkezéseket kell alkalmazni.
(2) A Bizottságot egy bizottság segíti, amely a tagállamok képviselőiből áll, és amelynek elnöke a Bizottság képviselője.
A Bizottság képviselője a bizottság elé terjeszti a meghozandó intézkedések tervezetét. A bizottság az elnök által az ügy sürgősségétől függően megállapított határidőn belül véleményt nyilvánít a tervezetről. A véleményt a Szerződés 148. cikkének (2) bekezdésében meghatározott, a Tanács által a Bizottság javaslata alapján elfogadandó határozatoknál érvényes többséggel kell megadni. A bizottságban a tagállamok képviselőinek szavazatait az említett cikkben meghatározott módon súlyozzák. Az elnök nem szavaz.
(3) a) A Bizottság elfogadja az előirányzott intézkedéseket, ha azok összhangban állnak a bizottság véleményével.
b) Amennyiben az előirányzott intézkedések nincsenek összhangban a bizottság véleményével vagy a bizottság nem nyilvánított véleményt, a Bizottság késedelem nélkül a Tanács elé terjeszti a meghozandó intézkedésekre vonatkozó javaslatát. A Tanács minősített többséggel határoz.
Amennyiben két hónap elteltével a Tanács nem hozott határozatot, a javasolt intézkedéseket a Bizottság fogadja el, kivéve ha a Tanács az említett intézkedéseket egyszerű többséggel elvetette.
7. cikk
Amennyiben az egységes formátumú vízumot a tagállamok az 5. cikkben említett célokon kívül más célokra is felhasználják, megfelelő intézkedéseket kötelesek hozni abból a célból, hogy biztosítsák az 5. cikkben említett vízummal való összetévesztése lehetőségének kizárását.
8. cikk
Ez a rendelet az Európai Közösségek Hivatalos Lapjában való kihirdetését követő huszadik napon lép hatályba.
(1995. június 22.) a mezőgazdasági termékek ökológiai termeléséről, valamint a mezőgazdasági termékeken és élelmiszereken erre utaló jelölésekről szóló 2092/91/EGK rendelet módosításáról
AZ EURÓPAI UNIÓ TANÁCSA,
tekintettel az Európai Gazdasági Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a 2092/91/EGK rendelet [4] keretében a Bizottság külön felhatalmazást kapott arra, hogy 1994. július 1-jéig felülvizsgálja az említett rendelet egyes rendelkezéseit, és a rendelet esetleges módosítására megfelelő javaslatot terjesszen elő;
mivel nyilvánvalóvá vált, hogy a biogazdálkodásra áttérő termelők által előállított mezőgazdasági eredetű összetevőt tartalmazó mezőgazdasági termékek és élelmiszerek jelölésére vonatkozó, 1995. július 1-jével hatályukat veszítő rendelkezések időbeli hatályát meg kell hosszabbítani annak érdekében, hogy az érintett termelők termékeik megfelelő jelölése révén a termelési többletkiadásaikat ellensúlyozhassák;
mivel az 5., 10. és 11. cikknek a Tanács által 1994. július 1-jei határidővel előírt felülvizsgálata rámutatott arra, hogy – az említett rendelet megfelelő végrehajtása és a végrehajtás irányítása érdekében – e cikkek és egyes más rendelkezések esetében több technikai és szövegezésbeli módosításra van szükség; mivel ezért elsőbbséget élvez e módosított szabályok megállapítása, és következésképpen az állati termékek termelésére vonatkozó szabályok kidolgozását bizonyos időre el kell halasztani;
mivel a felülvizsgálat rámutatott arra, hogy az olyan élelmiszerek jelölésére vonatkozó rendelkezéseket, amelyek csak részben tartalmaznak ökológiai termelés keretében előállított mezőgazdasági eredetű összetevőket, tökéletesíteni kell annak érdekében, hogy az ilyen élelmiszerek ökológiai termelés keretében előállított összetevői nagyobb hangsúlyt kapjanak;
mivel az is nyilvánvalóvá vált, hogy az V. mellékletben előírt jelölés alkalmazásának továbbra is szabadon választhatónak kell maradnia, ugyanakkor a jelölés jogtalan használatát elkerülendő, a használatot az előre csomagolt élelmiszerek értékesítésére, illetve a termelő vagy feldolgozó által közvetlenül a végső fogyasztó számára történő értékesítésre kell korlátozni, amennyiben a termék jellege egyértelműen megállapítható;
mivel továbbá az is nyilvánvalóvá vált, hogy a szaporítóanyagnak is biogazdálkodás keretében termesztett növényekből kell származnia, ugyanakkor az eltérésekre vonatkozó szabályozás szükséges annak érdekében, hogy a termelők bizonyos átmeneti ideig hagyományosan előállított szaporítóanyagot is használhassanak, amennyiben a biogazdálkodás keretében termelt megfelelő szaporítóanyag nem szerezhető be;
mivel ugyanezen okokból lehetővé kell tenni a hagyományos módon nevelt, növénytermesztés céljából ültetésre szánt egész palánták átmeneti ideig történő felhasználását is;
mivel megállapítást nyert, hogy egyes olyan termékek, amelyek a 2092/91/EGK rendelet elfogadása előtt a biogazdálkodásnak a Közösségben alkalmazott szabályzatai alapján használatban voltak, nem kerültek be a rendelet II. mellékletébe; mivel e termékek felhasználását engedélyezni kell annyiban, amennyiben alkalmazásuk a hagyományos mezőgazdaságban megengedett;
1. cikk
A 2092/91/EGK rendelet a következőképpen módosul:
1. Az 1. cikk (2) bekezdésében az "1992. július 1-je" időpont helyébe az "1995. június 30-a" időpont lép.
2. A 4. cikk (2) bekezdése helyébe a következő rendelkezés lép:
"(2) "előállítás": a mezőgazdasági üzemben végzett, az ott előállított mezőgazdasági termékek termelésére, csomagolására és biotermékként történő első megjelölésére irányuló műveletek;"
3. A 4. cikk (3) bekezdése helyébe a következő rendelkezés lép:
"(3) "feldolgozás": a mezőgazdasági termékek tartósítására és/vagy feldolgozására irányuló műveletek, a csomagolás, valamint a friss, tartósított és/vagy feldolgozott termékeken az ökológiai termelési módszerre utaló jelölés módosítására irányuló műveletek;"
4. A 4. cikk (6) bekezdése helyébe a következő rendelkezés lép:
"(6) "összetevők": azok az anyagok – beleértve az adalékanyagokat is –, amelyeket az 1. cikk (1) bekezdésének b) pontjában meghatározott termékek előállításában használnak fel, és amelyeket a végső fogyasztók részére értékesítendő élelmiszerek címkézésére, kiszerelésére és reklámozására vonatkozó tagállami jogszabályok közelítéséről szóló 79/112/EGK irányelv 6. cikkének (4) bekezdése határoz meg;"
5. A 4. cikk a következő bekezdésekkel egészül ki:
"9. "előre csomagolt élelmiszer": a 79/112/EGK irányelv 1. cikke (3) bekezdésének b) pontjában meghatározott tétel;
10. "összetevők listája": az összetevőknek a 79/112/EGK irányelv 6. cikkében említett felsorolása."
6. A 2. cikkben, az 5. cikk (1) bekezdésének b) pontjában, a 9. cikk (9) bekezdésének a) pontjában, a 11. cikk (1) bekezdésének b) pontjában, a 11. cikk (2) bekezdésének a) pontjában, valamint a 11. cikk (6) bekezdésének a) pontjában a "6. és a 7. cikkben" szöveg helyébe a "6. cikkben" szöveg lép.
7. Az 5. cikk (1) bekezdése a következő ponttal egészül ki:
"d) az 1997. január 1-je után feldolgozott termékek esetében a címke tartalmazza a vállalkozás felügyeletét ellátó ellenőrző szervezet vagy hatóság nevét és/vagy kódszámát. A tagállam dönt arról, hogy a név és/vagy a kódszám megadását írja-e elő, és döntéséről tájékoztatja a Bizottságot;"
8. Az 5. cikk (2) bekezdését el kell hagyni.
9. Az 5. cikk (3) bekezdése helyébe a következő rendelkezés lép:
"(3) Az 1. cikk (1) bekezdésének b) pontjában meghatározott termékek címkéjén és reklámanyagaiban a termék kereskedelmi megnevezése keretében csak abban az esetben lehet utalni az ökológiai termelési módszerekre, amennyiben:
a) a termék mezőgazdasági eredetű összetevőinek legalább 95 %-a a 6. cikkben megállapított szabályokkal összhangban nyert termék, vagy ilyen termékből származik, vagy pedig azt a 11. cikk rendelkezései szerint importálták harmadik országból;
b) a termék minden egyéb mezőgazdasági eredetű összetevője szerepel a VI. melléklet C. szakaszának felsorolásában, vagy azt valamely tagállam a (7) bekezdés alapján szükség szerint elfogadott végrehajtási intézkedéseknek megfelelően átmenetileg engedélyezte;
c) a termék nem mezőgazdasági eredetű összetevőként csak a VI. melléklet A. szakaszában felsorolt anyagokat tartalmaz;
d) a termékeket, illetve az a) pontban említett mezőgazdasági eredetű összetevőiket nem kezelték a VI. melléklet B. szakaszában nem szereplő anyagokkal;
e) a terméket, illetve összetevőit nem kezelték ionizáló sugárzást felhasználó módszerrel;
f) a terméket olyan gazdasági szereplő dolgozta fel vagy importálta, aki, illetőleg amely a 8. és a 9. cikkben megállapított ellenőrző intézkedések alanya;
g) az 1997. január 1-je után feldolgozott termékek esetében a címke tartalmazza az utolsó feldolgozási műveletet végző vállalkozás felügyeletét ellátó ellenőrző hatóság vagy szervezet nevét és/vagy kódszámát. A tagállam dönt arról, hogy a név és/vagy a kódszám megadását írja-e elő, és döntéséről tájékoztatja a Bizottságot.
Az ökológiai termelési módszerekre utaló jelölésekből egyértelműen ki kell derülnie annak, hogy mezőgazdasági termelési módszerre vonatkoznak, és a jelöléseket az adott mezőgazdasági eredetű összetevőkre tett utalásnak kell kísérnie, kivéve, ha az összetevők listája ezekre vonatkozóan egyértelmű utalást tartalmaz."
10. Az 5. cikk (4) bekezdése helyébe a következő rendelkezés lép:
"(4) A mezőgazdasági eredetű összetevők csak akkor szerepelhetnek a VI. melléklet C. szakaszában, ha bizonyítást nyert, hogy az adott összetevők valóban mezőgazdasági eredetűek, és azokat nem állítják elő megfelelő mennyiségben a Közösségben a 6. cikkben megállapított szabályoknak megfelelően, illetve azok nem importálhatók harmadik országból a 11. cikkben megállapított szabályokkal összhangban."
11. Az 5. cikk (5) bekezdése helyébe a következő rendelkezés lép:
"(5) Az (1), illetve a (3) bekezdés szerint címkézett, illetve reklámozott termékeken fel lehet tüntetni az ökológiai termelési módszerekre történő átállásra utaló jelölést, feltéve, hogy:
a) vagy az (1) bekezdésben, vagy a (3) bekezdésben említett követelmények maradéktalanul teljesülnek, az I. melléklet 1. pontjában említett átállási időszak tartamára vonatkozó rendelkezés kivételével;
b) a betakarítást megelőzően egy legalább 12 hónapos átállási időszak eltelt;
c) a kérdéses jelölések nem tévesztik meg a termék vevőjét a terméknek az (1), illetve a (3) bekezdésben foglalt valamennyi követelménynek megfelelő termékektől való különbözősége tekintetében. 1996. január 1-jét követően az ilyen jelölések szövege a következő: "biogazdálkodásra történő átállás időszakában készült termék", és ennek színe, mérete és betűtípusa nem lehet a termék kereskedelmi megnevezéséhez képest szembetűnőbb; a jelölés szövegében a "biogazdálkodásra" szó nem lehet szembetűnőbb, mint a "történő átállás időszakában készült termék" szavak;
d) a termék csak egyetlen mezőgazdasági eredetű összetevőt tartalmaz;
e) az 1997. január 1-je feldolgozott termékek esetében a címke tartalmazza az utolsó előállítási, illetve feldolgozási műveletet végző vállalkozás felügyeletét ellátó ellenőrző szervezet vagy hatóság nevét és/vagy kódszámát. A tagállam dönt arról, hogy a név és/vagy a kódszám megadását írja-e elő, és döntéséről tájékoztatja a Bizottságot;"
12. Az 5. cikk az (5) bekezdés után a következő bekezdéssel egészül ki:
"(5a) A (3) bekezdés rendelkezéseinek sérelme nélkül, az 1. cikk (1) bekezdésének b) pontjában említett termékek címkéjén és reklámanyagaiban csak azzal a feltétellel lehet utalni az ökológiai termelési módszerekre, hogy:
a) a termék mezőgazdasági eredetű összetevőinek legalább 70 %-a a 6. cikkben megállapított szabályokkal összhangban nyert termék, vagy ilyen termékből származik, vagy pedig azt a 11. cikk rendelkezései szerint importálták harmadik országból;
b) a termék minden egyéb mezőgazdasági eredetű összetevője szerepel a VI. melléklet C. szakaszának felsorolásában, vagy azt valamely tagállam a (7) bekezdés alapján szükség szerint elfogadott végrehajtási intézkedéseknek megfelelően átmenetileg engedélyezte;
c) az ökológiai termelési módszerekre utaló jelölések szerepelnek az összetevők listáján, és egyértelműen csak a 6. cikkben megállapított szabályok szerint előállított, illetve a 11. cikkben előírt rendszer keretében harmadik országokból importált összetevőkhöz kapcsolódnak; e jelölések az összetevők listájának egyéb jelöléseivel azonos színben, méretben és betűtípussal szerepelnek. Az ilyen jelölésnek külön szövegként a kereskedelmi megnevezéssel azonos mezőben is meg kell jelennie, és tartalmaznia kell azoknak a mezőgazdasági eredetű összetevőknek, illetve ezek származékainak százalékos arányát, amelyeket a 6. cikkben megállapított szabályoknak megfelelően állítottak elő, illetve a 11. cikkben előírt rendszer keretében importáltak harmadik országból. Ezt az információt nem lehet a termék kereskedelmi megnevezésénél szembetűnőbb színben, méretben és betűtípussal feltüntetni. Szövege a következő: "a mezőgazdasági eredetű összetevők X %-a az ökológiai termelés szabályai szerint készült";
d) a termék nem mezőgazdasági eredetű összetevőként csak a VI. melléklet A. szakaszában szereplő anyagokat tartalmaz;
e) a termékeket, illetve az a) pontban említett mezőgazdasági eredetű összetevőiket nem kezelték a VI. melléklet B. szakaszában nem szereplő anyagokkal;
f) a terméket, illetve összetevőit nem kezelték ionizáló sugárzást felhasználó módszerrel;
g) a terméket olyan gazdasági szereplő dolgozta fel vagy importálta, aki, illetőleg amely a 8. és a 9. cikkben megállapított ellenőrző intézkedések alanya;
h) az 1997. január 1-je után feldolgozott termékek esetében a címke tartalmazza a legutóbbi előállítási, illetve feldolgozási műveletet végző vállalkozás felügyeletét ellátó ellenőrző hatóság vagy szervezet nevét és/vagy kódszámát. A tagállam dönt arról, hogy a név és/vagy a kódszám megadását írja-e elő, és döntéséről tájékoztatja a Bizottságot;"
13. Az 5. cikk (6) bekezdése helyébe a következő rendelkezés lép:
"(6) Az 1997. december 31-én véget érő átmeneti időszak folyamán, az 1. cikk (1) bekezdésének b) pontjában említett valamely, részben a (3) bekezdés a) pontjának követelményeit nem kielégítő összetevőkből készült termék címkéjén és reklámanyagaiban azzal a feltétellel lehet utalni az ökológiai termelési módszerekre, hogy:
a) a mezőgazdasági eredetű összetevők legalább 50 %-a kielégíti a (3) bekezdés a) pontjának feltételeit;
b) a termék megfelel a (3) bekezdés c), d), e) és f) pontjában foglalt feltételeknek;
c) az ökológiai termelési módszerekre utaló jelölések:
- csak a legutóbb a 89/395/EGK irányelvvel módosított 79/112/EGK irányelvben előírt összetevőjegyzékben szerepelnek,
- egyértelműen csak azokra az összetevőkre utalnak, amelyek a 6. cikkben említett szabályoknak megfelelő módon készültek, illetve amelyeket a 11. cikk rendelkezései szerint importáltak;
d) az összetevők és relatív mennyiségeik az összetevőjegyzékben tömegük csökkenő sorrendjében szerepelnek;
e) az összetevőjegyzékben a jelölések azonos színnel, méretben és betűtípussal szerepelnek;"
14. Az 5. cikk (8) bekezdésének első albekezdése helyébe a következő rendelkezés lép:
"(8) A (3) bekezdés b), c) és d) pontjában, valamint az (5a) bekezdés b), d) és e) pontjában említett anyagok és termékek taxatív jegyzékeit a 14. cikkben megállapított eljárásnak megfelelően a VI. melléklet A., B. és C. szakaszában kell megállapítani."
15. Az 5. cikk (9) bekezdése helyébe a következő szöveg lép, és a cikk a következő (10) és (11) bekezdéssel egészül ki:
"(9) A (3) és a (6) bekezdésben említett százalékarányok kiszámítása során a 79/112/EGK irányelv 6. és 7. cikkében előírt szabályokat kell alkalmazni.
(10) Az 1. cikk (1) bekezdésében említett termékekben ugyanaz az összetevő nem lehet jelen egyidejűleg a 6. cikk szabályai szerint előállított formában és a nem e szabályok szerint előállított formában.
(11) A Bizottság 1999. január 1-jét megelőzően felülvizsgálja e cikk, valamint a 10. cikk rendelkezéseit, és benyújtja az esetleges módosításra irányuló javaslatait."
16. A 6. cikk helyébe a következő rendelkezés lép:
"6. cikk
(1) Az ökológiai termelési módszer szerint az 1. cikk (1) bekezdésének a) pontjában említett, a vetőmagtól és növényi szaporítóanyagoktól eltérő termékek előállítása során:
a) legalább az I. mellékletben foglalt követelményeket, továbbá szükség szerint az azokra vonatkozó részletes szabályokat be kell tartani;
b) csak az I. és a II. mellékletben felsorolt anyagokból álló termékek használhatók fel növényvédő szerként, tisztítószerként, trágyaként, talajjavítóként, illetve egyéb, egyes anyagok tekintetében a II. mellékletben meghatározott célokra. Ezek kizárólag az I. és a II. mellékletben megállapított sajátos feltételek mellett használhatók, annyiban, amennyiben megfelelő használatuk az érintett tagállamok általános mezőgazdaságában a vonatkozó közösségi rendelkezéseknek vagy a közösségi joggal összhangban álló nemzeti rendelkezéseknek megfelelően engedélyezett;
c) csak a (2) bekezdésben említett ökológiai termelési módszerrel előállított vetőmagvak és növényi szaporítóanyagok használhatók fel.
(2) A vetőmagvak és a növényi szaporítóanyagok ökológiai termelési módszere magában foglalja, hogy a vetőmagvak esetében az anyanövényt, a növényi szaporítóanyagok esetében pedig mind a nőivarú, mind a hímivarú növényt legalább egy generációban, – illetve évelő növények esetében két vegetációs időszakon keresztül – az előző bekezdés a) és b) pontjának rendelkezéseivel összhangban állították elő.
(3) a) Az (1) bekezdés c) pontjától eltérve, a nem ökológiai termelési módszerrel előállított vetőmagvak és növényi szaporítóanyagok – 2000. december 31-én véget érő átmeneti időszak folyamán – a tagállam illetékes hatóságának jóváhagyásával felhasználhatók, amennyiben az ilyen szaporítóanyagok felhasználói a tagállam ellenőrző szervezete vagy hatósága számára kielégítő módon igazolják, hogy a piacon nem tudtak beszerezni az adott fajból megfelelő fajtájú olyan szaporítóanyagot, amely a (2) bekezdés előírásainak megfelelt volna. Ilyen esetben a II. melléklet B. részében nem szereplő termékekkel nem kezelt szaporítóanyagot kell használni, amennyiben ez a közösségi piacon beszerezhető. A tagállamok az e bekezdés alapján kiadott minden engedélyről tájékoztatják a többi tagállamot és a Bizottságot.
b) A következő kérdésekről a 14. cikkben foglalt eljárás szerint hozható döntés:
- az a) pontban említett átmeneti intézkedésre vonatkozó korlátozások 2000. december 31-e előtt történő bevezetése bizonyos fajú és/vagy jellegű szaporítóanyagok és/vagy a kémiai kezelések mellőzése tekintetében,
- az a) pontban előírt eltéréseknek 2000. december 31-e utáni fenntartása bizonyos fajú és/vagy jellegű szaporítóanyagok vonatkozásában, a Közösség egészére vagy egyes részeire vonatkozóan,
- eljárási szabályzat és feltételek bevezetése az a) pontban említett eltérésekre vonatkozóan, valamint az érintett szakmai szervezeteknek, a többi tagállamnak és a Bizottságnak ezzel kapcsolatban történő tájékoztatására vonatkozóan.
(4) A Bizottság 1999. december 31-ig felülvizsgálja e cikk rendelkezéseit, különösen az (1) bekezdés c) pontját és a (2) bekezdést, valamint benyújtja ezek módosítására irányuló esetleges javaslatait."
17. A 6. cikk után a rendelet a következő cikkel egészül ki:
"6a. cikk
(1) E cikk alkalmazásában "palánta" a növénytermesztés céljából ültetésre szánt egész palánta.
(2) Az ökológiai termelési módszer szerint a termelők által használt palántáknak a 6. cikkel összhangban előállítottnak kell lenniük.
(3) A (2) bekezdéstől eltérve, a nem ökológiai termelési módszerrel előállított palánták 1997. december 31-én véget érő átmeneti időszak folyamán felhasználhatók, amennyiben a következő feltételek teljesülnek:
a) a tagállam illetékes hatósága engedélyezte a felhasználást, miután a kérdéses anyagok felhasználója vagy felhasználói a tagállam ellenőrző szervezete vagy hatósága számára kielégítő módon igazolták, hogy az adott faj megfelelő fajtáját a közösségi piacon nem tudták beszerezni;
b) a vetés óta eltelt időben a palántákat nem kezelték a II. melléklet A. és B. részében felsoroltaktól eltérő termékekkel;
c) a palánták olyan termelőtől származnak, aki, illetőleg amely a 9. cikkben előírt rendszerrel egyenértékű ellenőrzési rendszert fogadott el, és vállalta a b) pontban foglalt korlátozás betartását; ez a rendelkezés 1996. január 1-jén lép hatályba;
d) az elültetett palántákat betakarítás előtt legalább hat héten át a 6. cikk (1) bekezdése a) és b) pontjának rendelkezéseivel összhangban nevelték;
e) az ilyen palántákból nyert összetevőket tartalmazó termékek címkéjén nem tüntethető fel a 10. cikkben említett jelölés;
f) a (4) bekezdésben említett eljárás alkalmazásából eredő korlátozások sérelme nélkül, az e bekezdés alapján adott engedélyeket vissza kell vonni, amint a kínálati hiány megszűnik, egyéb esetben azok legkésőbb 1997. december 31-én hatályukat vesztik.
(4) a) Amennyiben a (3) bekezdésben említett engedély megadására került sor, a tagállam haladéktalanul tájékoztatja a többi tagállamot és a Bizottságot a következőkről:
- az engedély kiadásának időpontja,
- az érintett faj és fajta megnevezése,
- a kérelmezett mennyiségek, és ezek szükségességének indokolása,
- a tárolás várható időtartama,
- a Bizottság vagy a tagállamok által kért bármely egyéb információ.
(4) b) Amennyiben valamely tagállam olyan adatokat szolgáltat a Bizottságnak és az engedélyt kiadó tagállamnak, hogy valamely megfelelő fajta beszerezhető a kínálati hiány időszaka alatt, a tagállam mérlegeli az engedély visszavonását vagy az érvényességi idejének lerövidítését, és megtett intézkedéseiről – a tájékoztatás kézhezvételétől számított 10 napon belül – értesíti a Bizottságot és a többi tagállamot.
(4) c) Ha valamely tagállam kéri vagy a Bizottság kezdeményezi, az ügyet kivizsgálásra a 14. cikkben említett bizottság elé kell utalni. A 14. cikkben megállapított eljárásnak megfelelően döntés hozható az engedély visszavonásáról, illetve érvényességi idejének módosításáról."
18. A 7. cikk az (1) bekezdés után a következő bekezdéssel egészül ki:
"(1a) Az (1) bekezdésben előírt feltételek nem vonatkoznak azokra a termékekre, amelyeket e rendelet elfogadását megelőzően a Közösségben alkalmazott biogazdálkodási szabályzatoknak megfelelően széles körben használtak."
19. A 9. cikk (1) bekezdésében "az 1. cikkben említett termékeket előállító vagy feldolgozó gazdasági szereplőket" szövegrész helyébe "az 1. cikkben említett termékeket előállító, feldolgozó, vagy harmadik országból importáló gazdasági szereplőket" szövegrész lép.
20. A 9. cikk (5) bekezdésének b) pontjában a "szabálytalanság" szó helyébe "szabálytalanság és/vagy jogsértés" lép.
21. A 9. cikk (6) bekezdésének c) pontjában a "jogsértésekről" szó helyébe "szabálytalanságokról és/vagy jogsértésekről" lép.
22. A 9. cikk (6) bekezdésének d) pontjában "a (7), a (8) és (9) bekezdésben megállapított" szövegrész helyébe "a (7), a (8), a (9) és a (11) bekezdésben megállapított" szövegrész lép.
23. A 9. cikk a (6) bekezdés után a következő bekezdéssel egészül ki:
"(6a) A tagállamok 1996. január 1-je előtt minden, e cikk rendelkezéseivel összhangban elismert, illetve kijelölt ellenőrző szervezet, illetve hatóság részére kódszámot adnak ki. Erről értesítik a többi tagállamot és a Bizottságot; a Bizottság a kódszámokat a 15. cikk utolsó albekezdésében említett jegyzékben teszi közzé."
24. A 9. cikk a következő bekezdéssel egészül ki:
"(11) 1998. január 1-jétől kezdődő hatállyal, az (5) és a (6) bekezdés rendelkezéseinek sérelme nélkül, az elismert ellenőrző szervezeteknek meg kell felelniük az 1989. június 26-i EN 45011 szabványban foglalt feltételek szerint megállapított követelményeknek."
25. A 10. cikk (1) bekezdése helyébe a következő rendelkezés lép:
"(1) Az V. mellékletben bemutatott, arra utaló jelölés és/vagy logó, hogy egy termék az adott ellenőrzési rendszernek megfelel, csak akkor tüntethető fel az 1. cikkben említett termékeken, ha az érintett termékek:
a) megfelelnek az 5. cikk (1), illetve (3) bekezdésében szereplő követelményeknek;
b) az előállítás és a feldolgozás minden szakaszában a 9. cikkben említett ellenőrzési rendszer keretében ellenőrzés alatt álltak;
c) az előállító vagy a feldolgozó által közvetlenül a végső fogyasztó részére zárt csomagolásban kerülnek eladásra, illetve előre csomagolt élelmiszerként kerülnek forgalomba; ha az előállító vagy a feldolgozó közvetlenül a végső fogyasztónak adja el a terméket, a lezárt csomagolás nem követelmény, amennyiben az ilyen jelöléssel ellátandó termék címkéje lehetővé teszi a termék pontos és egyértelmű azonosítását;
d) olyan címkével vannak ellátva, amelyen szerepel az előállító, a feldolgozó vagy az értékesítő neve és/vagy cégneve, az ellenőrző hatóság vagy szervezet neve vagy kódszáma, továbbá az élelmiszerek jelölésére vonatkozó, a közösségi jogszabályokkal összhangban lévő rendeletek rendelkezései által előírt további jelölések."
26. A 10. cikk (3) bekezdésének a) pontjában az "5., a 6. és a 7. cikk" szövegrész helyébe az "5. és a 6. cikk" kifejezés lép.
27. A 10. cikk (5), (6) és (7) bekezdése helyébe a következő rendelkezés lép:
"Általános végrehajtási intézkedések
10a. cikk
(1) Amennyiben valamely tagállam egy másik tagállamból érkező és a 2. cikkben és/vagy az V. mellékletben szereplő jelöléssel ellátott termékben e rendelet alkalmazása tekintetében szabálytalanságot vagy jogsértést állapít meg, arról tájékoztatja az ellenőrző hatóságot kijelölő, illetve az ellenőrző szervezetet elismerő tagállamot, valamint a Bizottságot.
(2) A tagállamok minden szükséges intézkedést és lépést megtesznek a 2. cikkben és/vagy az V. mellékletben szereplő jelölések használatával kapcsolatos visszaélések megelőzése érdekében."
28. A 11. cikk (3) bekezdésének a) pontjában az "ellenőrző hatóságok" szövegrész helyébe az "ellenőrző szervezet és/vagy ellenőrző hatóság" szövegrész lép.
29. A 11. cikk (6) bekezdésének a) pontjában az "1995. július 31-ig" időpont helyébe a "2002. december 31-ig" időpont lép.
30. A 11. cikk (6) bekezdésének a) pontjában az utolsó mondat helyébe a következő mondat lép:
"Az engedély érvényességi ideje akkor jár le, amikor a harmadik országnak az (1) bekezdés a) pontjában említett jegyzékbe történő felvételéről szóló határozatot meghozzák, kivéve, ha az engedély olyan terméket érint, amelyet az (1) bekezdés a) pontjában említett határozatban meg nem határozott régióban állítottak elő, és amelyet a harmadik ország által benyújtott kérelem elbírálása keretében nem vizsgáltak meg, továbbá csak azzal a feltétellel, hogy az érintett harmadik ország hozzájárult az e bekezdésben előírt engedélyeztetési szabályok további alkalmazásához."
31. A 11. cikk a következő bekezdéssel egészül ki:
"(7) A Bizottság valamely tagállam kérésére – a 14. cikkben megállapított eljárásnak megfelelően – elismerheti valamely harmadik ország olyan ellenőrző szervezetét, amelyet az érintett tagállam már előzetesen értékelt, és felveheti azt az (1) bekezdés a) pontjában említett jegyzékbe. A Bizottság a kérelmet továbbítja az érintett harmadik országnak."
32. A 13. cikk az első francia bekezdése előtt a következő francia bekezdéssel egészül ki:
"– e rendelet alkalmazásának részletes szabályai;".
33. A 13. cikk utolsó francia bekezdése helyébe a következő rendelkezés lép:
"– az V. melléklet módosítása a termékek ellenőrzési rendszernek való megfelelésére utaló jelölést kísérő vagy annak helyébe lépő közösségi logó meghatározása céljából."
2. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
A Bizottság 2694/95/EK Rendelete (1995. november 21.) egyes árucikkeknek a Kombinált Nómenklatúra szerinti besorolásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2588/95/EK bizottsági rendelettel [1] módosított, a vám- és statisztikai nómenklatúráról, valamint a közös vámtarifáról szóló, 1987. július 23-i 2658/87/EGK tanácsi rendeletre [2] és különösen annak 9. cikkére,
mivel az említett általános szabályok értelmében az e rendelet mellékletében szereplő táblázat 1. oszlopában megnevezett árucikkeket a 3. oszlopban feltüntetett indoklásnak megfelelően a 2. oszlopban feltüntetett KN-kódok szerint kell besorolni;
ELFOGADTA EZT A RENDELETET:
1. cikk
A mellékletben szereplő táblázat 1. oszlopában megnevezett áruk Kombinált Nómenklatúrán belüli besorolása ezentúl az említett táblázat 2. oszlopában feltüntetett megfelelő KN-kódok szerint történik.
2. cikk
A tagállamok vámhatóságai által közzétett, az e rendelettel megállapított jogoknak meg nem felelő kötelező érvényű tarifális felvilágosításra a 2913/92/EGK rendelet 12. cikke (6) bekezdésének rendelkezései értelmében még három hónapig lehet hivatkozni.
3. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
A Bizottság 2802/95/EK rendelete (1995. december 4.) egyes árucikkeknek a Kombinált Nómenklatúra szerinti besorolásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2588/95/EK bizottsági rendelettel [1] módosított, a vám- és statisztikai nómenklatúráról, valamint a közös vámtarifáról szóló, 1987. július 23-i 2658/87/EGK tanácsi rendeletre [2] és különösen annak 9. cikkére,
mivel a 2658/87/EGK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, illetve azt további albontással egészíti ki, továbbá amelyet különös közösségi rendelkezések határoznak meg az árukereskedelemmel kapcsolatos tarifális és egyéb intézkedések alkalmazása céljából;
ELFOGADTA EZT A RENDELETET:
1. cikk
A mellékelt táblázat 1. oszlopában megnevezett árucikkek Kombinált Nómenklatúrán belüli besorolása az említett táblázat 2. oszlopában feltüntetett megfelelő KN-kódok szerint történik.
2. cikk
A tagállamok vámhatóságai által közzétett, az e rendelettel megállapított jogoknak meg nem felelő kötelező érvényű tarifális felvilágosításra a 2913/92/EGK rendelet 12. cikke (6) bekezdésének rendelkezései értelmében még három hónapig lehet hivatkozni.
3. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
A Bizottság 2805/95/EK rendelete (1995. december 5.) a borágazatban az export-visszatérítések rögzítéséről és a 2137/93/EGK rendelet hatályon kívül helyezéséről
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1544/95/EK rendelettel [1] módosított, a borpiac közös szervezéséről szóló, 1987. március 16-i 822/87/EGK tanácsi rendeletre [2] és különösen annak 55. cikke (8) bekezdésére,
mivel a nemzetközi kereskedelmi helyzet, vagy egyes piacok különleges követelményei egy meghatározott termék felhasználásától vagy sajátosságaitól függően szükségessé tehetik a visszatérítés változtatását;
ELFOGADTA EZT A RENDELETET:
1. cikk
(1) A 822/87/EGK rendelet 55. cikkében előírt export-visszatérítéseket a melléklet rögzíti.
(2) A 2137/93/EGK rendelet hatályát veszti.
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
(1995. december 18.) a baromfihús és a tojás piacainak közös szervezésére, valamint az ovalbumin és a laktalbumin közös kereskedelmi rendszerére vonatkozó egyes rendeletek módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 3209/89/EGK rendelettel [1] módosított, a mezőgazdasági termékekre használt Közös Vámtarifa-Nómenklatúra kiigazítására vonatkozó eljárásról szóló, 1979. február 5-i 234/79/EGK tanácsi rendeletre [2] és különösen annak 2. cikke (1) bekezdésére,
tekintettel a legutóbb Ausztria, Finnország és Svédország Csatlakozási Okmánya által, valamint a 3290/94/EC rendelettel módosított [3], a tojás piacának közös szervezéséről szóló, 1975. október 29-i 2771/75/EGK tanácsi rendeletre [4] és különösen annak 3. cikke (2) bekezdésére, 5. cikke (4) bekezdésére, 6. cikke (4) bekezdésére és 18. cikke (13) bekezdésére,
tekintettel a legutóbb Ausztria, Finnország és Svédország Csatlakozási Okmánya által, valamint a 3290/94/EC rendelettel módosított, a baromfihús piacának közös szervezéséről szóló, 1975. október 29-i 2777/75/EGK tanácsi rendeletre [5] és különösen annak 5. cikke (4) bekezdésére és 8. cikke (12) bekezdésére,
tekintettel a legutóbb Ausztria, Finnország és Svédország Csatlakozási Okmánya által, valamint a 3290/94/EC rendelettel módosított, az ovalbuminra és a laktalbuminra vonatkozó közös kereskedelmi rendszerről szóló, 1975. október 29-i 2783/75/EGK tanácsi rendeletre [6] és különösen annak 2. cikke (2) bekezdésére, 3. cikke (4) bekezdésére és 4. cikke (4) bekezdésére,
tekintettel a legutóbb a 2484/94/EK rendelettel [7] módosított, az AKCS országokból vagy a tengerentúli országokból és területekről származó mezőgazdasági termékek feldolgozásával készült mezőgazdasági termékekre és egyes árukra alkalmazandó szabályokról szóló, 1990. március 5-i 715/90/EGK tanácsi rendeletre [8] és különösen annak 27. cikke (2) bekezdésére,
tekintettel a legutóbb a 3379/94/EK rendelettel [9] módosított, az Európai Közösségek és azok tagállamai, másrészről a Magyar Köztársaság közötti társulást létrehozó Európai Megállapodás alkalmazására vonatkozó egyes eljárásokról szóló, 1993. december 13-i 3491/93/EK tanácsi rendeletre [10] és különösen annak 1. cikkére,
tekintettel a legutóbb a 3379/94/EK rendelettel módosított, az Európai Közösségek és azok tagállamai, másrészről a Lengyel Köztársaság közötti társulást létrehozó Európai Megállapodás alkalmazására vonatkozó egyes eljárásokról szóló, 1993. december 13-i 3492/93/EK tanácsi rendeletre [11] és különösen annak 1. cikkére,
tekintettel a legutóbb a 3379/94/EK rendelettel módosított, az Európai Közösségek és azok tagállamai, másrészről a Cseh Köztársaság közötti társulást létrehozó Európai Megállapodás alkalmazására vonatkozó egyes eljárásokról szóló, 1994. december 19-i 3296/94/EK tanácsi rendeletre [12] és különösen annak 1. cikkére,
tekintettel a legutóbb a 3379/94/EK rendelettel módosított, az Európai Közösségek és azok tagállamai, másrészről a Szlovák Köztársaság közötti társulást létrehozó Európai Megállapodás alkalmazására vonatkozó egyes eljárásokról [13] szóló, 1993. december 19-i 3297/94/EK tanácsi rendeletre és különösen annak 1. cikkére,
tekintettel a legutóbb a 2537/95/EK rendelettel [14] módosított, a mezőgazdasági termékek tekintetében a Kanári-szigetek javára egyedi intézkedések bevezetéséről szóló, 1992. június 15-i 1601/92/EGK tanácsi rendeletre [15] és különösen annak 3. cikke (4) bekezdésére,
tekintettel a legutóbb a 2198/95/EK bizottsági rendelettel [16] módosított, a kiváló minőségű marhahúsra, a sertéshúsra, baromfihúsra, búzára és mezlinre, korpára, korpás lisztre és egyéb maradékanyagokra előírt egyes közösségi vámkontingensek megnyitására és ügyintézésére vonatkozó rendelkezésekről szóló, 1994. március 29-i 774/94/EK tanácsi rendeletre [17] és különösen annak 1. cikkére,
tekintettel a legutóbb a 3379/94/EK rendelettel módosított, az egyrészről az Európai Gazdasági Közösség és az Európai Szén- és Acélközösség, másrészről a Bolgár Köztársaság között létrejött, a kereskedelemről és a kereskedelemmel kapcsolatos ügyekről szóló ideiglenes megállapodás alkalmazására vonatkozó egyes eljárásokról szóló, 1993. december 20-i 3641/93/EK tanácsi rendeletre [18] és különösen annak 1. cikkére,
tekintettel a legutóbb a 3379/94/EK rendelettel módosított, az egyrészről az Európai Gazdasági Közösség és az Európai Szén- és Acélközösség, másrészről a Románia között létrejött, a kereskedelemről és a kereskedelemmel kapcsolatos ügyekről szóló ideiglenes megállapodás alkalmazására vonatkozó egyes eljárásokról szóló, 1993. december 20-i 3642/93/EK tanácsi rendeletre [19] és különösen annak 1. cikkére,
tekintettel az egyrészről az Európai Közösség, az Európai Atomenergia-közösség és az Európai Szén- és Acélközösség, másrészről az Észt Köztársaság között létrejött, a szabadkereskedelemről és a kereskedelemmel kapcsolatos eljárásokról szóló, 1995. május 29-i 1275/95/EK tanácsi rendeletre [20] és különösen annak 1. cikkére,
tekintettel az egyrészről az Európai Közösség, az Európai Atomenergia-közösség és az Európai Szén- és Acélközösség, másrészről a Lett Köztársaság között létrejött, a szabadkereskedelemről és a kereskedelemmel kapcsolatos eljárásokról szóló, 1995. május 29-i 1276/95/EK tanácsi rendeletre [21] és különösen annak 1. cikkére,
tekintettel az egyrészről az Európai Közösség, az Európai Atomenergia-közösség és az Európai Szén- és Acélközösség, másrészről a Litván Köztársaság között létrejött, a szabadkereskedelemről és a kereskedelemmel kapcsolatos eljárásokról szóló, 1995. május 29-i 1277/95/EK tanácsi rendeletre [22] és különösen annak 1. cikkére,
ELFOGADTA EZT A RENDELETET:
1. cikk
(1) A 020731 KN-kódot a 020734 KN-kód váltja fel; a 02073990 és a 020750 KN-kódot a 02071391, 02071491, 02072691, 02072791, 02073591, 02073681, 02073685 és a 02073689 KN-kód váltja fel; a 160232 kód beillesztésre kerül a 160231 kód után:
- a 2777/75/EGK rendelet 1. cikke (1) bekezdésében,
- a 109/80/EGK bizottsági rendelet 1. cikkében [24].
(2) A 010512 KN-kód beillesztésre kerül a 010519 KN-kód elé:
(3) A 160232 KN-kód beillesztésre kerül a 160239 KN-kód elé:
- 715/90/EGK rendelet 6. cikke (2) bekezdésében,
- a 903/90/EGK bizottsági rendelet 1. cikkében és 3. cikke (1) bekezdésének b) pontjában [26].
(4) A 020723 KN-kódot felváltja a 020733 KN-kód az 1729/92/EGK bizottsági rendelet I. Mellékletében [27].
- a 2699/93/EGK bizottsági rendelet [28],
- az 1431/94/EK bizottsági rendelet [29],
- az 1559/94/EK bizottsági rendelet [30],
- az 1474/95/EK bizottsági rendelet [31],
- az 1484/95/EK bizottsági rendelet [32],
- az 1866/95/EK bizottsági rendelet [33].
(6) A 2783/75/EGK tanácsi rendelet 1. cikke a következőképpen módosul:
"1. cikk Amennyiben e rendelet nem rendelkezik másképpen, a Közös Vámtarifa szerinti vámtétel mértéke a következő termékekre vonatkozik:
– – Tojásalbumin:
2. cikk
Ez a rendelet teljes egészében kötelező és közvetlenül alkalmazandó valamennyi tagállamban.
AZ EURÓPAI UNIÓ TANÁCSA,
tekintettel az Európai Gazdasági Közösséget létrehozó szerződésre és különösen annak 84. cikkének (2) bekezdésére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Szerződés 189c. cikkében megállapított eljárásnak megfelelően, a következőkre figyelemmel [3],
mivel a Közösséget súlyosan érintik az emberáldozatokkal járó hajóbalesetek;
mivel a hajók biztonságos üzemeltetéséről és a környezetszennyezés megelőzéséről szóló nemzetközi szabályzatot (a továbbiakban "ISM-szabályzat") a Nemzetközi Tengerészeti Szervezet (IMO) 1993. november 4-én az A.741(18) számú közgyűlési határozattal a tagállamok jelenlétében elfogadta, és annak az "Életbiztonság a tengeren" tárgyú 1974. évi nemzetközi egyezménybe történő beépítése következtében az ISM-szabályzatot 1998. július 1-jétől kezdődően a Ro-Ro személyhajókra is alkalmazni kell;
mivel a fentiekben egy, a tengeri biztonság javítását célzó intézkedések sorába tartozó intézkedésről van szó; mivel az ISM-szabályzat alkalmazása még nem kötelező, de ajánlott;
mivel az ISM-szabályzat szigorú és kötelező alkalmazása hatékonyan javíthatja az emberi élet biztonságát a tengeren;
mivel a Közösség legsürgősebben kezelendő problémája a Ro-Ro személyhajók biztonságos üzemeltetésével kapcsolatos; mivel az ISM-szabályzat egységes és következetes bevezetése az összes tagállamban egy további lépést jelenthet a Ro-Ro személyhajók biztonságos üzemeltetésének elérése érdekében;
mivel a Tanács a Ro-Ro személyhajók biztonságáról szóló, 1994. december 22-i határozatában [4] felkérte a Bizottságot, hogy terjesszen elő egy javaslatot az ISM-szabályzat előzetes kötelező érvényű alkalmazására az összes menetrendszerű, európai kikötőkbe tartó vagy azokból induló Ro-Ro személyhajóra, a nemzetközi jognak megfelelően;
mivel az ISM-szabályzat szigorú és kötelező alkalmazása szükséges a biztonságos üzemeltetési rendszerek tengerjáró Ro-Ro személyhajókat üzemeltető társaságok általi létrehozásának és megfelelő fenntartásának biztosításához mind a hajók, mind a társaságok szintjén;
mivel az ISM-szabályzat rendelkezéseinek előzetes kötelező érvényű végrehajtásához és a rendelkezések alkalmazásának hatékony ellenőrzéséhez a Közösségi szintű intézkedés a legjobb módszer, elkerülve ugyanakkor a Közösség kikötői és a Ro-Ro komphajók közötti verseny torzulását; mivel csak a közvetlenül alkalmazandó rendelet biztosíthat egy ilyen végrehajtást; és az előzetes alkalmazás megköveteli, hogy a szabályzat 1996. július 1-jétől kezdődően legyen hatályos;
mivel az ISM-szabályzat előzetes kötelező érvényű bevezetése az összes Ro-Ro komphajóra, függetlenül azok lobogójától, az IMO A.741(18) számú határozata 2. pontjában foglalt kérelmet is figyelembe veszi, amely határozottan sürgeti a kormányokat a szabályzat lehető leggyorsabb bevezetésére, többek között prioritás adásával a személyhajók számára;
mivel a hajók biztonsága elsődlegesen a lobogó szerinti államok felelőssége; mivel a tagállamok biztosíthatják a megfelelő üzemeltetési biztonsági szabályok betartását a saját lobogójuk alatt hajózó komphajók, valamint az azokat üzemeltető társaságok részéről; mivel a tagállamok számára a saját kikötőjükből indulóan menetrendszerű járatként üzemeltetett vagy üzemeltetni kívánt összes Ro-Ro komphajó biztonságának garantálása érdekében, függetlenül azok lobogójától, csak az a módszer lehet célravezető, ha a tagállamok az ilyen üzemeltetés feltételeként megkövetelik a biztonsági szabályok tényleges betartását;
mivel a Ro-Ro komphajókat kizárólag az ugyanazon tagállam kikötői között, védett vizeken üzemeltető társaságok sokkal korlátozottabb mértékű kockázatot jelentenek és részarányosan nagyobb adminisztratív munkaterhet kell viselniük, mint a többi társaságnak, és ezért átmeneti eltérésben kellene részesülniük;
mivel meg kell határozni azokat a körülményeket, amelyek esetén az ISM-szabályzat rendelkezéseit alkalmazni kell, és meg kell határozni a megfelelési bizonyítvány és a biztonságos üzemeltetési bizonyítvány kibocsátásának és ellenőrzésének a feltételeit;
mivel a tagállamok szükségesnek tarthatják, hogy az e rendeletből eredő kötelezettségeik teljesítése céljából hatásköreiket szakmai szervezetekre ruházzák vagy azok tevékenységére támaszkodjanak; mivel az egységes és megfelelő ellenőrzési szint biztosítása megköveteli, hogy az ilyen szervezetek megfeleljenek a hajóellenőrzési és -vizsgálati szervezetek, valamint a tengerhajózási igazgatás vonatkozó tevékenységeinek közös szabályairól és szabványairól szóló, 1994. november 22-i 94/57/EK tanácsi irányelv [5] rendelkezéseinek;
mivel egy tagállamnak rendelkeznie kell azzal a lehetőséggel, hogy egyes, a kikötőiből induló Ro-Ro komphajók üzemelését felfüggessze, ha úgy ítéli meg, hogy az életbiztonságra, a vagyonbiztonságra vagy a környezet biztonságára nézve komoly kockázatot jelentenek, egy szabályozási bizottság keretében meghozandó határozatra is figyelemmel, amelynek a tagállamoknak meg kell felelniük;
mivel e rendeletnek a nemzetközi fejlemények figyelembevételével történő módosításához egy egyszerűsített eljárást kell kialakítani egy szabályozási jellegű bizottság bevonásával;
mivel e biztonsági szabályok gyors bevezetése bizonyos műszaki és adminisztratív problémákat okoz Görögország számára azon görögországi székhelyű társaságok rendkívül nagy száma miatt, amelyek görög lobogó alatt, kizárólag görög kikötők között közlekedő komphajókat üzemeltetnek; mivel e helyzet kezelése céljából átmeneti eltérést kell alkalmazni, figyelembe véve továbbá, hogy a görög kikötők között közlekedő menetrendszerű személy- és komphajókra 2004. január 1-jéig nem vonatkozik a szolgáltatásnyújtás szabadsága elvének a tagállamokon belüli tengeri szállításra (tengeri kabotázs) történő alkalmazásáról szóló, 1992. december 7-i 3577/92/EGK tanácsi rendelet [6] által biztosított szolgáltatásnyújtási szabadság,
ELFOGADTA EZT A RENDELETET:
1. cikk
E rendelet célja a Közösség tagállamainak kikötőibe érkező vagy onnan induló menetrendszerű Ro-Ro személyhajók biztonsági kezelésének, biztonságos üzemeltetésének és a szennyezés megelőzésének a fokozása oly módon, hogy a Ro-Ro komphajókat üzemeltető társaságokkal betartatják az ISM-szabályzat rendelkezéseit a következő eszközökkel:
- a hajók fedélzetén és a szárazföldön biztonsági kezelési rendszerek társaságok általi létesítése és karbantartása, és
- e rendszereknek a hajók lobogója, valamint a kikötő szerinti állam közigazgatása által végzett ellenőrzése.
2. cikk
E rendelet alkalmazásában és az ISM-szabályzat alkalmazása céljából:
a) "Ro-Ro komphajó": olyan tengerjáró személyszállító hajó, amely rendelkezik megfelelő felszerelésekkel közúti vagy vasúti járművek keréken guruló be- és kiszállásához a hajóba, illetve a hajóból, és 12 főnél több utast szállít;
b) "menetrendszerű járat": ugyanazon két vagy több pont közötti forgalmat lebonyolító Ro-Ro komphajó átkelésének a sorozata:
1. nyilvános menetrend szerint; vagy
2. olyan rendszeres, illetve gyakori átkelésekkel, amelyek felismerhetően sorozatot alkotnak;
c) "társaság": a Ro-Ro komphajó tulajdonosa vagy bármely egyéb szervezet vagy személy, például igazgató, vagy személyzet nélküli hajóbérlet esetén az a személy, akire a hajótulajdonos átruházta a Ro-Ro komphajó üzemeltetésének felelősségét;
d) "elismert szervezet": a 94/57/EK irányelv rendelkezéseinek megfelelően elismert testület;
e) "ISM-szabályzat": a hajók biztonságos üzemeltetéséről és a környezetszennyezés megelőzéséről szóló nemzetközi szabályzat (a továbbiakban "ISM-szabályzat"), amelyet a Nemzetközi Tengerészeti Szervezet (IMO) 1993. november 4-i A.741(18) számú közgyűlési határozatával fogadott el, és e rendelet mellékletében szerepel;
f) "közigazgatás": annak az államnak a kormányzata, amelynek a lobogója alatt a Ro-Ro komphajó hajózni jogosult;
g) "megfelelési bizonyítvány": a társaságok számára az ISM-szabályzat 13.2 pontjának megfelelően kibocsátott okmány;
h) "biztonságos üzemeltetési bizonyítvány": a Ro-Ro komphajók számára az ISM-szabályzat 13.4 pontjának megfelelően kiadott bizonyítvány;
i) "védett vizek": azok a területek, ahol a jelentős nagyságú, 1,5 m magasságot meghaladó hullámok keletkezésének éves valószínűsége kisebb, mint 10 %, és amelyen egy Ro-Ro komphajó soha sem kerül 6 tengeri mérföldnél távolabb olyan menedékhelytől, ahol hajótörött személyeket partra lehet tenni.
3. cikk
Ezt a rendeletet alkalmazni kell minden, a Közösség valamely tagállamának kikötőjéből induló és oda érkező, legalább egy Ro-Ro komphajót menetrend szerint üzemeltető társaságra vonatkozóan, függetlenül a hajók lobogójától.
4. cikk
(1) Az összes társaság köteles eleget tenni az ISM-szabályzat 1.2-13.1 és 13.3 pontja rendelkezéseinek, mintha azok kötelező erejűek lennének, azért hogy hajóik a Közösség egy tagállamának valamely kikötőjéből induló vagy oda érkező, menetrendszerű szolgáltatást végezhessenek.
(2) Az (1) bekezdés rendelkezéseitől eltérve, az ugyanazon tagállamban lévő kikötők között, kizárólag védett vizeken menetrendszerű Ro-Ro komphajót vagy komphajókat üzemeltető társaságok 1997. július 1-jéig eltérhetnek e rendelet rendelkezéseitől.
5. cikk
(1) A tagállamok kötelesek az ISM-szabályzat 13.2, 13.4 és 13.5 pontjának rendelkezéseit betartani, mintha azok kötelező érvényűek lennének, a társaságok és a Ro-Ro komphajók vonatkozásában.
(2) Az (1) bekezdés alkalmazásában a tagállamok se teljesen, se részben nem ruházhatják át hatásköreiket elismert szervezetekre, és nem támaszkodhatnak azok tevékenységére.
Az ISM-szabályzat 13.2 pontjának alkalmazásában egy tagállam csak olyan társaság számára bocsáthat ki megfelelési bizonyítványt, amely társaság üzleti tevékenységének fő helye a tagállam területén van. E bizonyítvány kibocsátását megelőzően a tagállamoknak konzultálniuk kell azon államok közigazgatásával, amelyek lobogója alatt az érintett társaság Ro-Ro komphajói hajóznak, ha e közigazgatás nem a bizonyítványt kibocsátó tagállamé.
(3) A megfelelési bizonyítvány a kibocsátása napjától számított 5 évig érvényes csak, minden esetben azzal a feltétellel, hogy évente egyszer egy ellenőrzést végeznek annak megerősítése érdekében, hogy a biztonságos üzemeltetési rendszer megfelelően működik, és hogy a legutolsó ellenőrzés óta végrehajtott esetleges módosítások megfelelnek az ISM-szabályzat rendelkezéseinek.
(4) A biztonságos üzemeltetési bizonyítvány a kibocsátása napjától számított 5 évig érvényes csak, minden esetben azzal a feltétellel, hogy 30 hónaponként vagy annál gyakrabban időközi ellenőrzést végeznek annak megerősítése érdekében, hogy a biztonságos üzemeltetési rendszer megfelelően működik, és hogy a legutolsó ellenőrzés óta végrehajtott esetleges módosítások megfelelnek az ISM-szabályzat rendelkezéseinek.
(5) E rendelet, és főként a 6. cikke alkalmazásában mindegyik tagállam köteles elfogadni a bármely másik tagállam közigazgatása vagy az annak nevében eljáró elismert szervezet által kibocsátott megfelelési bizonyítványt és biztonságos üzemeltetési bizonyítványt.
(6) Egy tagállam köteles a harmadik országok közigazgatása vagy az azok nevében eljáró szervezetek által kibocsátott megfelelési bizonyítványokat és biztonságos üzemeltetési bizonyítványokat elismerni, amennyiben meggyőződött arról, hogy azok megfelelnek e rendelet rendelkezéseinek.
A harmadik országok közigazgatása nevében kibocsátott megfelelési bizonyítványokat és biztonságos üzemeltetési bizonyítványokat csak akkor lehet elismerni, ha azokat elismert szervezet bocsátotta ki.
6. cikk
A tagállamoknak meg kell győződniük arról, hogy a kikötőikből induló vagy oda érkező, menetrendszerű Ro-Ro komphajót üzemeltető valamennyi társaság betartja-e e rendelet rendelkezéseit.
7. cikk
Ha egy tagállam úgy ítéli meg, hogy egy társaság, annak ellenére, hogy rendelkezik megfelelési bizonyítvánnyal, nem képes a kikötőiből induló vagy oda érkező, menetrendszerű Ro-Ro komphajót üzemeltetni, mivel az komoly veszélyt jelenthet az élet- vagy vagyonbiztonságra vagy a környezet biztonságára, az ilyen szolgáltatást fel lehet függeszteni addig az időpontig, amíg a veszély kockázata meg nem szűnik.
A fentiekben említett körülmények esetén az alábbi eljárást kell alkalmazni:
8. cikk
Az ISM-szabályzat általános rendelkezéseinek figyelembevétele céljából a Bizottság a hatálybalépéstől számított 3 év eltelte után megvizsgálja e rendelet végrehajtását, és javaslatokat tesz az általa megfelelőnek ítélt intézkedésekre.
9. cikk
A nemzetközi szintű fejlemények figyelembevétele érdekében, különösen az IMO keretében:
a) az "ISM-szabályzat" 2. cikkben szereplő meghatározása;
b) a megfelelési bizonyítvány és biztonságos üzemeltetési bizonyítvány érvényességének időtartama és az e bizonyítványokra vonatkozóan az 5. cikk (3) és (4) bekezdésében előírt ellenőrzések gyakorisága;
c) a melléklet;
10. cikk
(1) A Bizottság számára a 93/75/EGK tanácsi rendelet [7] 12. cikkének (1) bekezdése szerint létrehozott bizottság nyújt segítséget.
(2) A Bizottság képviselője tervezetet nyújt be a bizottság számára a meghozandó intézkedésekről. A bizottság az elnök által az ügy sürgősségének megfelelően megállapított határidőn belül véleményezi a tervezetet. A véleményt a Szerződés 148. cikkének (2) bekezdésében az olyan határozatok esetében előírt többségi szavazással kell meghozni, amelyeket a Tanácsnak a Bizottság javaslatára kell elfogadnia. A tagállamok képviselőinek szavazatait a bizottságon belül az említett cikkben meghatározott módon kell súlyozni. Az elnök nem szavazhat.
(3) a) A Bizottság köteles elfogadni a tervezett intézkedéseket, ha azok összhangban vannak a bizottság véleményével.
b) Ha az előterjesztett intézkedések nem felelnek meg a bizottság véleményének, vagy ha a bizottság nem terjesztett elő véleményt, a Bizottság köteles haladéktalanul a Tanács elé terjeszteni a meghozandó intézkedésekre vonatkozó javaslatát. A Tanács minősített többséggel határoz.
c) Ha a Tanács a megkeresése napjától számított 40 napos időszak elteltével még nem hozta meg határozatát, a javasolt intézkedéseket a Bizottság fogadja el.
11. cikk
Az első albekezdéstől való eltéréssel, e rendeletet 1997. december 31-ig nem kell alkalmazni azokra a társaságokra, amelyeket a görög jog szerint hoztak létre, és amelyek üzleti tevékenységének fő helye Görögország, és amelyeket Görögországban jegyeztek be és amelyek görög lobogó alatt üzemeltetnek menetrendszerű Ro-Ro komphajókat kizárólag görög kikötők között.
Ez a rendelet teljes egészében kötelező és közvetlenül alkalmazandó valamennyi tagállamban.
(1996. június 25.) a közösségi agrárstatisztika tökéletesítéséről (96/411/EK)
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a statisztikai adatszolgáltatás terén a kiemelt intézkedések 1993–1997 közötti időszakra vonatkozó keretprogramjáról szóló, 1993. július 22-i 93/464/EGK tanácsi határozatra [3] és különösen annak 4. cikke a) pontjára,
mivel a 93/464/EGK határozatban rögzített, az 1993–1997 közti időszakra vonatkozó keretprogram többek között megfogalmazza az agrárstatisztikára szánt források jobb hasznosításának igényét, támaszkodva az előző, a statisztikai információk területén a kiemelt intézkedések tervének megvalósításáról: az Európai Közösségek 1989–1992 közötti statisztikai programjáról [4] szóló, 1989. június 19-i tanácsi állásfoglalásban meghatározott statisztikai program keretében végrehajtott "átvilágítási művelet" eredményeire;
mivel ez az átvilágítás meghatározta a Közösség agrárstatisztikájában végrehajtandó változtatások főbb szempontjait;
mivel ezek a változtatások néhány olyan főbb területet is érintenek, amelyeken megtakarítások érhetők el, és amelyek iránt új vagy növekvő igény mutatkozik; mivel ezeknek a változtatásoknak meg kell felelniük a megállapított általános elveknek;
mivel a nemzeti alkalmazásokat közösségi szinten össze kell hangolni annak biztosítására, hogy:
a) az adatok minden tagállam esetében megfelelően megbízhatóak maradjanak, és összehasonlíthatók legyenek a tagállamok között;
b) a Bizottság által időben meghatározhatóak, előkészíthetőek és javasolhatóak legyenek a Tanács jogszabályaiban esetleg szükségessé váló módosítások, és a Bizottság időben határozhasson a Tanács jogi aktusainak végrehajtására vonatkozó rendelkezésekről;
c) megfelelőek legyenek azok a módszertani tanulmányok, amelyeket a különböző tagállamok végeznek az új információk iránti igények hatékony kielégítéséről;
d) a nemzeti intézkedések megtervezésénél figyelembe vegyék a Közösség érdekeit;
e) az ennek a programnak a végrehajtását támogató közösségi pénzügyi források a nemzeti forrásokkal kiegészülve a leghatékonyabb módon legyenek felhasználva;
mivel az összehangolást a legjobban egy olyan formális struktúra segítségével lehet elérni, amely lehetővé teszi a technikai nehézségek és preferenciák közös vizsgálatát, valamint olyan döntések meghozatalát, amelyek összeegyeztetik a nemzeti és közösségi érdekeket;
mivel az alkalmazások elősegítéséhez szükség van a tagállamok részére történő közösségi pénzügyi hozzájárulásra, azok tényleges szükségletei szerint;
mivel a kívánt megtakarítások eléréséhez bizonyos felmérések technikai végrehajtása válhat szükségessé; mivel az ilyen alkalmazások a megfelelő biztonsági felügyeletek általi engedélyezésnek vannak alávetve;
mivel intézkedéseket kell tenni ennek a határozatnak az 1997 utáni időszakra vonatkozó statisztikai információk területén végrehajtott kiemelt intézkedésekre vonatkozó, következő keretprogrammal összefüggésben történő esetleges kiterjesztése érdekében;
mivel a Bizottság és a tagállamok közötti feladatok megosztása teljes összhangban van a szubszidiaritás elvével,
ELFOGADTA EZT A HATÁROZATOT:
1. cikk
Célkitűzés
Annak érdekében, hogy a közös agrárpolitika reformját követően a közösségi agrárstatisztika megfelelően kielégítse az információigényt, a tagállamok a rendelkezésre álló erőforrások keretein belül megfelelő intézkedéseket tesznek, hogy kiigazítsák saját nemzeti agrárstatisztikai rendszereiket. Ehhez figyelembe veszik az I. és II. mellékletben kijelölt munkaterületeket, valamint a III. mellékletben megadott célkitűzéseket, jellemzőket és kritériumokat.
2. cikk
A Bizottság szerepe
A Bizottság a tagállamokkal egyetértésben:
a) létrehoz egy közös tervet a munka összehangolására, és megalkotja a szükséges módszertani leírások általános vázát;
b) ellenőrzi az adatok minőségét és összehasonlíthatóságát;
c) olyan közösségi szintű intézkedéseket határoz meg és hajt végre, amelyek fontosak ennek a határozatnak az értelmében.
3. cikk
Határidő és eljárás
A közösségi agrárstatisztikák 1. cikkben említett kiigazításának folyamata az 1996–1997 közötti időszakban kezdődik. Ezt a folyamatot a Bizottság koordinálja a 4. cikkben meghatározott agrárstatisztikai fejlesztési tervek segítségével. A 11. cikkben említett bizottsági javaslatokkal összhangban a Tanács ezen időszak lejártával dönthet annak meghosszabbításáról.
4. cikk
Agrárstatisztikai fejlesztési tervek
(1) A Bizottság a 10. cikkben meghatározott eljárással összhangban minden évben létrehoz egy agrárstatisztikai fejlesztési tervet. Ezek a tervek a tagállamok által az 1. cikk szerint végrehajtandó intézkedéseket tartalmazzák. A rendelkezésre álló erőforrásokat úgy használják fel, hogy azok a lehető legnagyobb mértékű javulást eredményezzék a közösségi mezőgazdasági statisztika költség-haszon viszonyaiban, miközben eleget tesznek a Közösség jogszabályaiból, nem hivatalos megállapodásaiból eredő követelményeknek, valamint az új információk iránti igényeknek.
(2) Minden, éves agrárstatisztikai fejlesztési terv tartalmaz egy részletes tervet a következő évi intézkedésekről és egy, a következő két évre vonatkozó előrejelzést. A terv felvázolásakor tekintettel kell lenni:
a) a szóban forgó évre vonatkozó kötelezettségekre, pl. a tagállamok által végrehajtandó közösségi felmérések listájára és gyakoriságára, valamint a Bizottság számára biztosítandó egyéb adatokra;
b) a tagállamoktól érkezett írásbeli információkra, amint az az 5. cikk b) és c) pontjaiban elő van írva;
c) az egyes intézkedésekhez szükséges erőforrásokra és a rendelkezésre álló erőforrásokra.
5. cikk
A tagállamok jelentései
A tagállamok minden évben (n év) legkésőbb március 31-ig benyújtanak:
a) egy rövid jelentést az előző (n – 1) évre meghatározott intézkedések végrehajtásáról;
b) egy tömör leírást a következő (n + 1) évi tervhez javasolt különféle intézkedésekről;
c) egy bejelentést az azután következő két (n + 2 és n + 3) évre tervezett vagy javasolt főbb intézkedésekről, amelyek megfelelnek e határozat céljainak.
A leírás tartalmazza a végrehajtás módszerére vonatkozó változtatásokat, az elvégzendő munkákat, az előrelátható nehézségeket és azok megoldására vonatkozó javaslatokat, a nemzeti és közösségi erőforrásokra gyakorolt hatásokat és a közösségi fejlesztésekre vonatkozó javaslatokat. Egyúttal meghatározzák azokat az intézkedéseket, amelyekhez a Közösség pénzügyi támogatására van szükség.
A 10. cikkben meghatározott eljárást követve a Bizottság egyszerűsített, szabványos formanyomtatványokat készít a jelentések benyújtásának elősegítésére.
6. cikk
Pénzügyi rendelkezések
(1) A Közösség hozzájárul azokhoz a költségekhez, amelyeket a tagállamok viselnek a nemzeti agrárstatisztikai rendszerek kiigazítása, vagy az új, illetve megnövekedett igények kielégítését célzó előkészítő munkák során, amelyek részei egy agrárstatisztikai fejlesztési tervnek.
(2) A tagállamok részére biztosított hozzájárulás összegét minden évben a Bizottság határozza meg az agrárstatisztikai fejlesztési tervhez kapcsolódóan, a 10. cikkben szabályozott eljárással összhangban.
(3) A támogatást a tagállamok számára minden évben az előző év során kitűzött intézkedések végrehajtásáról szóló jelentés benyújtása és a Bizottság általi elfogadása után teszik hozzáférhetővé. A Bizottság a tagállamok illetékes hatóságaival együttműködve helyszíni ellenőrzést hajt végre, amennyiben szükségesnek ítéli.
7. cikk
Rugalmasság
Ahol az e határozatban foglalt célok elérése érdekében szükséges, az agrárstatisztikai fejlesztési terv időtartamára vonatkozóan a Bizottság a 10. cikkben meghatározott eljárással összhangban jóváhagyhatja egy tagállam kérését arra vonatkozóan, hogy a tagállam kiigazítást alkalmazhasson a IV. mellékletben felsorolt agrárstatisztikai felmérések számára a következő jellegzetességek valamelyikénél: régiók, területi alegységek, meghatározások, felmérési módszerek, felmérési időpont, a jellemzők jegyzéke, méretosztályok.
8. cikk
Alkalmazkodás a változó körülményekhez
A Bizottság a 10. cikkben meghatározott eljárással összhangban módosíthatja az I. mellékletet (statisztikai területek, amelyeken megtakarításokra van lehetőség) és a II. mellékletet (új vagy megnövekedett szükségletű statisztikai területek). Ezekről a módosításokról értesíti az Európai Parlamentet és a Tanácsot.
9. cikk
Az Agrárstatisztikai Állandó Bizottság feladatai
A 72/279/EGK határozat [5] alapján létrehozott Agrárstatisztikai Állandó Bizottság legalább évente egyszer ülésezik, hogy megtárgyalja a következőket:
a) a tagállamok által készített jelentések az előző évi programok végrehajtásáról;
b) a tagállamok által a következő évre javasolt intézkedések és az azt követő két évre vonatkozó kitekintés;
c) a következő évre vonatkozó agrárstatisztikai fejlesztési terv;
d) a Bizottság 6. cikk szerint biztosított pénzügyi támogatás;
e) az I. és II. mellékletek esetleges változtatásai.
10. cikk
Végrehajtási rendelkezések
A Bizottság elfogadja az ennek a határozatnak a végrehajtásához szükséges intézkedéseket. A Bizottságot az Agrárstatisztikai Állandó Bizottság (a továbbiakban: bizottság) segíti.
A Bizottság képviselője tervezetet nyújt be a bizottság számára a meghozandó intézkedésekről. A bizottság, az elnöke által az ügy sürgősségére tekintettel megállapított határidőn belül, véleményt nyilvánít a tervezetről. A véleményt a Szerződés 148. cikkének (2) bekezdésében a Tanácsnak a Bizottság javaslata alapján elfogadandó határozataira előírt többséggel kell meghozni. A bizottságban a tagállamok képviselőinek szavazatait az említett cikkben meghatározott módon kell súlyozni. Az elnök nem szavazhat.
A Bizottság a tervezett intézkedéseket elfogadja, ha azok összhangban vannak a bizottság véleményével.
Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé. A Tanács minősített többséggel határoz.
Ha a javaslatnak a Tanács elé terjesztésétől számított három hónapon belül a Tanács nem döntött, a javaslatot a Bizottság fogadja el.
11. cikk
Jelentés
A Bizottság, az Agrárstatisztikai Állandó Bizottsággal folytatott konzultációt követően, 1997. november 1-jét megelőzően jelentést nyújt be az Európai Parlament és a Tanács számára ennek a határozatnak a végrehajtásáról, és szükség esetén kiegészíti a meghosszabbításra vonatkozó javaslatokkal.
12. cikk
Ennek a határozatnak a tagállamok a címzettjei.
(1996. május 20.) a glufozinát-ammónium gyomirtó szerrel szemben részlegesen ellenálló, géntechnológiával módosított hímivarú steril cikóriának (Cichorium intybus L.) a 90/220/EGK tanácsi irányelv értelmében történő forgalomba hozataláról (EGT vonatkozású szöveg)
(96/424/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 94/15/EK bizottsági irányelvvel [1] módosított, a géntechnológiával módosított szervezeteknek a környezetbe történő szándékos kibocsátásáról szóló, 1990. április 23-i 90/220/EGK tanácsi irányelvére [2] és különösen annak 13. cikkére,
mivel a 90/220/EGK irányelv 10–18. cikkének megfelelően létezik egy olyan közösségi eljárás, amely egy tagállam részére lehetővé teszi, hogy a géntechnológiával módosított szervezeteket tartalmazó készítmények forgalomba hozatalához hozzájáruljon;
mivel az egyik tagállam (Hollandia) illetékes hatóságaihoz egy ilyen termék forgalomba hozataláról bejelentés érkezett;
mivel Hollandia illetékes hatósága az erre vonatkozó aktát a Bizottsághoz kedvező véleménnyel továbbította; mivel a többi tagállam illetékes hatósága az említett aktával kapcsolatosan kifogással élt;
mivel ezért a 90/220/EGK irányelv 13. cikke (3) bekezdésének megfelelően a Bizottságnak határozatot kell hoznia az említett irányelv 21. cikkében megállapított eljárásnak megfelelően;
mivel a Bizottság a 90/220/EGK irányelv hatályának figyelembevételével felhozott összes kifogást, és a dokumentációban megadott információkat megvizsgálta, és az alábbi következtetésekre jutott:
- nincs ok annak feltételezésére, hogy a bar gén vad cikóriapopulációkra történő átvitelének bármilyen káros hatása lenne, mivel az ilyen átvitel egy vad populáció számára csak akkor járna kompetíciós vagy szelekciós előnyökkel, ha a glufozinát-ammónium-tartalmú gyomirtó szer lenne szabályozásuk egyetlen eszköze, ami azonban nem igaz,
- a termék forgalomba hozatalának engedélyezése nem terjed ki a termék emberi fogyasztásra vagy állati takarmányozásra történő felhasználására, mivel a benyújtott bejelentés ezeket a szempontokat nem tartalmazza,
- nincs biztonsági oka annak, hogy arra utaló felirat szerepeljen a terméken, hogy a termék előállítása géntechnológiai módszerek segítségével történt,
- mivel a hibrid vetőmagok 50 %-a tűri a gyomirtó szereket, a jelölésen fel kell tüntetni, hogy a termék tűri a glufozinát-ammónium-tartalmú gyomirtó szert, ezáltal a termesztők figyelmét felhívják arra, hogy ez a gyomirtó szer nincs hatással a magról vadon kelt növényekre;
mivel a növénytermesztésben alkalmazott gyomirtó vegyszerek engedélyezése és használatuk emberi egészségre és környezetre gyakorolt hatásának összegzése a legutóbb a 96/12/EK bizottsági irányelvvel [3] módosított, a növényvédő szerek forgalomba hozataláról szóló, 1991. júliusi 91/414/EGK tanácsi irányelv [4], és nem a 90/220/EGK irányelv hatálya alá tartozik;
mivel az irányelv 11. cikkének (6) bekezdése és 16. cikkének (1) bekezdése további biztosítékokat tartalmaz arra az esetre, ha a termékkel kapcsolatos kockázatokról új információ merül fel;
mivel az ebben a határozatban meghatározott intézkedések összhangban vannak a 90/220/EGK irányelv 21. cikke alapján a tagállamok képviselőiből létrehozott bizottság véleményével,
ELFOGADTA EZT A HATÁROZATOT:
1. cikk
(1) A többi közösségi jogszabály sérelme nélkül, valamint a 2., 3. és 4. bekezdésre is figyelemmel, Hollandia hatósága a 90/220/EGK irányelv 13. cikke értelmében hozzájárul a Bejo-Zaden BV által bejelentett termék (Ref. C/NL/94/25) forgalomba hozatalához.
A termék a cikória (Cichorium intybus L. subspecies radicchio rosso) fajtáinak (RM3-3, RM3-4 és RM3-6) vetőmagjaiból és növényeiből áll, melyeket ártalmatlanított Ti-plazmidot tartalmazó Agrobacterium tumefaciens-ből nyertek, és amelyek a T-DNS határai között a következőket tartalmazzák:
i. Bacillus amyloliquefaciens-ből származó barnáz gén (egy ribonukleáz) a Nicotiana tabacum-ból származó ESP29 promoterrel és az Agrobacterium tumafeciens-ből származó nopalinszintáz gén terminátorával;
ii. Streptomyces hygroscopicus-ból származó bar gén (egy foszfinotricin-acetil-transzferáz) az Arabidopsis thaliana-ból származó PSsuAra promoterrel és az Agrobacterium tumefaciens-ből származó TL-DNS-gén-7 terminátorral;
iii. Escherichia coli-ból származó neo gén (egy neomycin-foszfotranszferáz II) az Agrobacterium tumefaciens-ből származó nopalinszintáz promoterrel és az Agrobacterium tumefaciens-ből származó oktopinszintáz terminátorral.
(2) A hozzájárulás az összes, hagyományosan termesztett cikóriafajtával való keresztezésből származtatott utódra kiterjed.
(3) Ez a hozzájárulás csak a termék termesztés céljából történő felhasználására terjed ki.
(4) A közösségi jogszabályok által előírt egyéb jelölések sérelme nélkül minden egyes vetőmagcsomag feliratozása jelzi azt, hogy a termék:
- csak termesztési célból használható fel, és
- tűrheti a glufozinát-ammónium-tartalmú gyomirtó szert.
2. cikk
Ennek a határozatnak a tagállamok a címzettjei.
(1996. június 28.) a Mauritániából származó halászati és akvakultúratermékek behozatalára vonatkozó különleges feltételek megállapításáról (EGT vonatkozású szöveg)
96/425/EK AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 95/71/EK irányelvvel [1] módosított, a halászati termékek előállítására és forgalomba hozatalára vonatkozó egészségügyi feltételek megállapításáról szóló, 1991. július 22-i 91/493/EGK tanácsi irányelvre [2] és különösen annak 11. cikkére,
mivel a Bizottság egy szakértői csoportja ellenőrző látogatást tett Mauritániában a halászati termékek előállítása, tárolása és Közösségbe történő feladása körülményeinek ellenőrzése céljából;
mivel a halászati termékek egészségügyi vizsgálatára és ellenőrzésére vonatkozó mauritániai jogszabályok rendelkezései egyenértékűnek tekinthetők a 91/493/EGK irányelvben megállapítottakkal;
mivel a mauritániai illetékes hatóság, a "Ministère des Pêches et de l’Économie Maritime – Centre National de Recherches Océanographiques et des Pêches – Département Valorisation et Inspection Sanitaire (MPEM–CNROP–DVIS)" képes a hatályban lévő jogszabályok alkalmazásának hatékony ellenőrzésére;
mivel a 91/493/EGK irányelv 11. cikke (4) bekezdésének a) pontjában említett egészségügyi bizonyítvány megszerzésére vonatkozó eljárásnak ki kell terjednie egy bizonyítványminta meghatározására, a kiállítás nyelvére (nyelveire) vonatkozó minimumkövetelményekre, valamint a bizonyítvány aláírására jogosult személy beosztására;
mivel a 91/493/EGK irányelv 11. cikke (4) bekezdésének b) pontja értelmében a halászati termékek csomagolásán el kell helyezni egy jelölést, amely feltünteti a harmadik ország nevét és a származási létesítmény vagy fagyasztóhajó engedélyezési számát;
mivel a 91/493/EGK irányelv 11. cikke (4) bekezdésének c) pontja értelmében össze kell állítani az engedélyezett létesítmények és fagyasztóhajók jegyzékét; mivel e jegyzéket az MPEM–CNROP–DVIS Bizottságnak szóló közleménye alapján kell összeállítani; mivel ezért az MPEM–CNROP–DVIS feladata biztosítani a 91/493/EGK irányelv 11. cikkének (4) bekezdésében e célból megállapított rendelkezések betartását;
mivel az MPEM–CNROP–DVIS hivatalos biztosítékokat nyújtott a 91/493/EGK irányelv mellékletének V. fejezetében megállapított szabályok betartásáról, valamint az említett irányelvben megállapítottakkal egyenértékű, a létesítmények és fagyasztóhajók engedélyezésére vonatkozó követelmények teljesítéséről;
mivel az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
(1) A 2. cikk 1. pontjában említett bizonyítványt az ellenőrzés helye szerinti tagállam legalább egy hivatalos nyelvén kell kiállítani.
(2) A bizonyítványnak fel kell tüntetnie a "Ministère des Pêches et de l’Économie Maritime – Centre National de Recherches Océanographiques et des Pêches – Département Valorisation et Inspection Sanitaire (MPEM–CNROP–DVIS)" képviselőjének nevét, beosztását és aláírását, valamint az előbbi többi bejegyzéstől eltérő színű hivatalos pecsétjét.
4. cikk
Ennek a határozatnak a tagállamok a címzettjei.
(1996. október 14.) az Elefántcsontpartról származó halászati és akvakultúratermékek behozatalára vonatkozó különleges feltételek megállapításáról (EGT vonatkozású szöveg)
(96/609/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 95/71/EK irányelvvel [1] módosított, a halászati termékek előállítására és forgalomba hozatalára vonatkozó egészségügyi feltételek megállapításáról szóló, 1991. július 22-i 91/493/EGK tanácsi irányelvre [2] és különösen annak 11. cikkére,
mivel a Bizottság egy szakértői csoportja ellenőrző látogatást tett Elefántcsontparton a halászati termékek előállítása, tárolása és Közösségbe történő feladása körülményeinek ellenőrzése céljából;
mivel a halászati termékek egészségügyi vizsgálatára és ellenőrzésére vonatkozó elefántcsontparti jogszabályok rendelkezései egyenértékűnek tekinthetők a 91/493/EGK irányelvben megállapítottakkal;
mivel Elefántcsontparton a "Ministère de l’Agriculture et des Ressources Animales – Direction Générale des Ressources Animales (MARA-DGRA)" képes a hatályban lévő jogszabályok alkalmazásának hatékony ellenőrzésére;
mivel a 91/493/EGK irányelv 11. cikke (4) bekezdésének a) pontjában említett egészségügyi bizonyítvány megszerzésére vonatkozó eljárásnak ki kell terjednie egy bizonyítványminta meghatározására, a kiállítás nyelvére (nyelveire) vonatkozó minimumkövetelményekre, valamint a bizonyítvány aláírására jogosult személy beosztására;
mivel a 91/493/EGK irányelv 11. cikke (4) bekezdésének b) pontja értelmében a halászati termékek csomagolásán el kell helyezni egy jelölést, amely feltünteti a harmadik ország nevét és a származási létesítmény engedélyezési számát;
mivel a 91/493/EGK irányelv 11. cikke (4) bekezdésének c) pontja értelmében össze kell állítani az engedélyezett létesítmények jegyzékét; mivel e jegyzéket a MARA -DGRA Bizottságnak szóló közleménye alapján kell összeállítani; mivel ezért a MARA-DGRA feladata biztosítani a 91/493/EGK irányelv 11. cikkének (4) bekezdésében e célból megállapított rendelkezések betartását;
mivel a MARA-DGRA hivatalos biztosítékokat nyújtott a 91/493/EGK irányelv mellékletének V. fejezetében megállapított szabályok betartásáról, valamint az említett irányelvben megállapítottakkal egyenértékű, a létesítmények engedélyezésére vonatkozó követelmények teljesítéséről;
mivel az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
(1) A 2. cikk 1. pontjában említett bizonyítványt az ellenőrzés helye szerinti tagállam legalább egy hivatalos nyelvén kell kiállítani.
(2) A bizonyítványon fel kell tüntetni a "Ministère de 1’Agriculture et des Ressources Animales – Direction Générale des Ressources Animales (MARA-DGRA)" képviselőjének nevét, beosztását és aláírását, valamint az előbbi többi bejegyzéstől eltérő színű hivatalos pecsétjét.
4. cikk
Ennek a határozatnak a tagállamok a címzettjei.
az egyes hormon- vagy tireosztatikus hatású anyagoknak és a ß-agonistáknak az állattenyésztésben történő felhasználására vonatkozó tilalomról, valamint a 81/602/EGK, 88/146/EGK és 88/299/EGK irányelv hatályon kívül helyezéséről
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
(1) mivel a 81/602/EGK irányelv [4] betilt egyes hormonhatású anyagokat, valamint minden tireosztatikus hatású anyagot, továbbá mivel a 88/146/EGK irányelv [5] betiltja egyes hormonhatású anyagok állattenyésztés terén történő használatát, azonban engedélyez bizonyos eltéréseket;
(2) mivel a 88/299/EGK tanácsi irányelv [6] megállapítja az állatok bizonyos kategóriáinak, valamint azok húsának kereskedelmére vonatkozó tilalomtól való, a 88/146/EGK irányelv 7. cikkében meghatározott eltérések alkalmazásának feltételeit;
(3) mivel a húsban és egyéb állati eredetű élelmiszerekben kimutatható maradványaik miatt egyes tireosztatikus, ösztrogén, androgén vagy gesztagén hatású anyagok veszélyesek lehetnek a fogyasztókra és befolyásolhatják az állati eredetű élelmiszerek minőségét is;
(4) mivel az állattenyésztésben új, anabolikus hatású anyagok, például béta-agonisták illegális használata folyik az állatok növekedésének serkentésére és hozamának fokozására;
(5) mivel a Bizottság által a tagállamokban 1990. és 1992. között végzett felmérés eredményei azt mutatják, hogy az állattenyésztési ágazatban széles körben állnak rendelkezésre béta-agonisták, és ez az illegális használatukhoz vezet;
(6) mivel a béta-agonisták nem megfelelő használata súlyos kockázatot jelenthet az emberi egészségre; mivel a fogyasztók érdekében meg kell tiltani a béta-agonisták birtoklását, bármely fajhoz tartozó állatoknak történő beadását, valamint e célból történő forgalomba hozatalát; mivel meg kell tiltani továbbá sztilbének és tireosztatikus anyagok birtoklását, bármely fajhoz tartozó állatoknak történő beadását, valamint e célból történő forgalomba hozatalát, továbbá szabályozni kell az egyéb anyagok használatát;
(7) mivel azonban pontosan meghatározott terápiás célból engedélyezhető béta-agonistákon alapuló gyógyszerkészítmények alkalmazása a szarvasmarhafélék bizonyos kategóriáinál, a lóféléknél és a kedvtelésből tartott állatoknál;
(8) mivel biztosítani kell továbbá, hogy minden fogyasztó azonos kínálati viszonyok között juthasson húshoz és abból származó élelmiszerekhez, és hogy ezen termékek minél inkább megfeleljenek érdekeiknek és elvárásaiknak; mivel a fogyasztói magatartás érzékenysége miatt ez nyilvánvalóan az említett termékek fogyasztásának növekedését eredményezi majd;
(9) mivel továbbra is alkalmazni kell a hormonhatású anyagok hizlalási célokra történő használatának tilalmát; mivel terápiás vagy tenyésztéstechnikai célra engedélyezhető bizonyos anyagok használata, azonban azokat szigorú ellenőrzés alatt kell tartani a visszaélések megelőzése érdekében;
(10) mivel a várakozási idők nincsenek közösségi szinten összehangolva, és jelentős különbségek mutatkoznak a tagállamok között, különösen a hormonhatású anyagokat vagy béta-agonistákat tartalmazó engedélyezett állatgyógyászati készítmények tekintetében; mivel az összhang megteremtése érdekében meg kell tehát határozni a maximális várakozási időket az ilyen gyógyszerkészítmények vonatkozásában;
(11) mivel továbbá a terápiás vagy tenyésztéstechnikai célból ilyen módon kezelt élő állatokat vagy az ilyen állatokból származó húst főszabályként ki kell zárni a forgalomból, mert ez csorbítaná a rendszer, mint egész, ellenőrzési intézkedéseinek hatékonyságát; mivel azonban bizonyos feltételek mellett engedélyezhető a tilalomtól való eltérés a tenyésztésre szánt állatok és a kiselejtezett tenyészállatok Közösségen belüli kereskedelme és harmadik országokból történő behozatala tekintetében;
(12) mivel ilyen eltérések akkor engedélyezhetők, ha megfelelő biztosítékokat nyújtanak a kereskedelem torzulásának megelőzésére; mivel e biztosítékoknak ki kell terjedniük a felhasználható termékekre, a használatukat szabályozó feltételekre, valamint a feltételek betartásának ellenőrzésére, különös tekintettel a szükséges várakozási időre;
(13) mivel gondoskodni kell az ezen irányelvből eredő rendelkezések alkalmazásának hatékony ellenőrzéséről;
(14) mivel a 81/602/EGK, a 88/146/EGK és a 88/299/EGK irányelvet hatályon kívül kell helyezni;
(15) mivel közösségi szintű cselekvésre van szükség az állattenyésztésben illegálisan használt növekedésserkentő és hozamfokozó anyagok hatékony visszaszorításához valamennyi tagállamban;
(16) mivel 1996. január 18-án az Európai Parlament felkérte a Bizottságot és a Tanácsot, hogy továbbra is ellenezze a hormonkezelt hús Közösségbe történő behozatalát, kérte a növekedésserkentők használatára vonatkozó teljes tilalom fenntartását az állattenyésztésben, és e célból kérte a Tanácsot, hogy haladéktalanul fogadja el a Bizottság javaslatát, amelyről az Európai Parlament 1994. április 19-én nyilvánított véleményt,
ELFOGADTA EZT AZ IRÁNYELVET:
1. cikk
(1) Ezen irányelv alkalmazásában a hús és húsipari termé- kek 64/433/EGK [7], 71/118/EGK [8], 77/99/EGK [9] és 91/495/EGK [10] irányelvben foglalt meghatározását, az akvakultúra-termékek 91/493/EGK irányelvben [11] foglalt meghatározását, valamint az állatgyógyászati készítmények 81/851/EGK [12] és 81/852/EGK [13] irányelvben foglalt meghatározását kell alkalmazni.
(2) Ezen túlmenően a következő meghatározásokat kell alkalmazni:
a) "haszonállat": háziasított szarvasmarha-, sertés-, juh- és kecskefélék, háziasított egypatás állatok, baromfi, nyúl, továbbá e fajok vadon élő példányai, valamint a gazdaságban nevelt vadon élő kérődzők;
b) "terápiás kezelés": egy engedélyezett anyagnak – az irányelv 4. cikkének megfelelő – beadása valamely haszonállatnak, állatorvosi vizsgálatot követően, termékenységi zavar kezelésére – beleértve a nem kívánt vemhesség megszakítását –, valamint béta-agonisták esetében borjazó teheneknél az ellés megindítására és légzési zavarok kezelésére, továbbá nem hústermelés céljából tartott lóféléknél az ellés megindítására;
c) "tenyésztéstechnikai kezelés":
i. bármely, az ezen irányelv 5. cikkének megfelelően engedélyezett anyag haszonállatnak történő beadása, az ivarzás összehangolása, valamint a donor és a recipiens embrióbeültetésre való felkészítése céljából, állatorvos által vagy – az 5. cikk (2) bekezdésével összhangban – annak felelősségére végzett vizsgálatot követően;
ii. tenyésztett víziállatok esetében, tenyészállatok csoportjának ivarátfordítás céljából történő beadása, az állatorvos által kiállított vényre és annak felelősségére;
d) "illegális kezelés": engedély nélküli anyagok vagy termékek használata, illetve a közösségi jogszabályok értelmében engedélyezett anyagoknak vagy termékeknek a közösségi jogszabályokban megállapítottaktól eltérő célokra történő, illetve eltérő feltételek melletti használata.
3. cikk
A tagállamok megtiltják:
a) tireosztatikus, ösztrogén, androgén vagy gesztagén hatású anyagok, valamint béta-agonisták bármilyen úton történő beadását haszonállatoknak vagy tenyésztett víziállatoknak;
b) az a) pontban említett állatok gazdaságban való tartását, kivéve ha azok hatósági ellenőrzés alatt állnak, olyan haszonállatok vagy tenyésztett víziállatok forgalomba hozatalát vagy emberi fogyasztás céljára történő levágását, amelyekben fellelhető az a) pontban említett anyagok bármelyike, illetve amelyekben ilyen anyagok jelenlétét mutatták ki, kivéve ha az említett állatokat bizonyítottan a 4. vagy az 5. cikkel összhangban kezelték;
c) olyan tenyésztett víziállatok, illetve az ilyen állatokból nyert feldolgozott termékek emberi fogyasztás céljára történő forgalomba hozatalát, amelyeknek az a) pontban említett anyagot adtak be;
d) a b) pontban említett állatok húsának forgalomba hozatalát;
e) a d) pontban említett hús feldolgozását.
4. cikk
A 2. és a 3. cikk ellenére a tagállamok engedélyezhetik:
1. 17-β-osztradiol, tesztoszteron és progeszteron, valamint azok olyan származékainak terápiás célból történő beadását haszonállatoknak, amelyek az alkalmazás helyén történt felszívódásukat követő hidrolízis során nyomban anyavegyületükké alakulnak. A terápiás kezelésre használt állatgyógyászati készítményeknek meg kell felelniük a 81/851/EGK irányelvben megállapított forgalombahozatali feltételeknek, és azokat az egyértelmű azonosító jelzéssel ellátott haszonállatoknak csak állatorvos adhatja be injekció útján vagy – a petefészek működési zavarának kezelésére – hüvelyspirál formájában, implantátum azonban nem megengedett. Az azonosító jelzéssel ellátott állatok kezelését az illetékes állatorvosnak nyilvántartásba kell vennie. Az utóbbi által vezetett nyilvántartásnak, amely megegyezhet a 81/851/EGK irányelvben meghatározott nyilvántartással, legalább a következő adatokat kell tartalmaznia:
- a kezelés típusa,
- az engedélyezett termékek típusa,
- a kezelés időpontja,
- a kezelt állatok azonosítása.
Kérésre a nyilvántartást az illetékes hatóság rendelkezésére kell bocsátani;
2. olyan engedélyezett állatgyógyászati készítmények terápiás célból történő alkalmazását, amelyek az alábbi anyagokat tartalmazzák:
i. alliltrenbolont, szájon át beadva, illetve béta-agonistákat lófélék és kedvtelésből tartott állatok esetében, feltéve hogy a gyártó utasításainak megfelelően kerül sor felhasználásukra;
ii. béta-agonistákat, injekció formájában alkalmazva borjazó teheneknél az ellés megindítására.
Az ilyen anyagokat állatorvosnak vagy – az i. alpontban említett állatgyógyászati készítmények esetében – annak közvetlen felelősségére kell beadni; a kezelést az illetékes állatorvosnak nyilvántartásba kell vennie, legalább az 1. pontban említett adatok rögzítésével.
A tenyésztőknek meg kell tiltani olyan béta-agonistákat tartalmazó állatgyógyászati készítmények birtoklását, amelyek az ellés megindítására irányuló kezelés során alkalmazhatók.
A 2. pont ii. alpontja első albekezdésének sérelme nélkül tilos azonban a termelésre szánt állatok terápiás kezelése, beleértve a kiselejtezett tenyészállatokat is.
5. cikk
A 3. cikk a) pontja ellenére és a 2. cikk sérelme nélkül a tagállamok engedélyezhetik a 81/851/EGK és a 81/852/EGK irányelvvel összhangban engedélyezett ösztrogén, androgén vagy gesztagén hatású állatgyógyászati készítmények tenyésztéstechnikai célból történő beadását haszonállatoknak. Az ilyen állatgyógyászati készítményeket állatorvosnak kell beadnia egyértelmű azonosító jelzéssel ellátott állatoknak; a kezelést az illetékes állatorvosnak nyilvántartásba kell vennie a 4. cikk 1. pontjával összhangban.
A tagállamok azonban engedélyezhetik, hogy az ivarzás szinkronizálását, valamint a donor és a recipiens embrióbeültetésre való felkészítését ne maga az állatorvos végezze, hanem az az ő felelősségére történjen.
A tenyésztett víziállatok tekintetében a halivadékok az első három hónapban kezelhetők ivarátfordítás céljából a 81/851/EGK és a 81/852/EGK irányelvvel összhangban engedélyezett androgén hatású állatgyógyászati készítményekkel.
Az e cikkben meghatározott esetekben az állatorvos egyszeri alkalommal kiváltható vényt állít ki, amelyben meghatározza az adott kezelést és a szükséges készítmény mennyiségét, valamint nyilvántartást vezet a felírt készítményekről.
Tilos azonban a termelésre szánt állatok tenyésztéstechnikai kezelése, beleértve a hizlalási időszakban lévő kiselejtezett tenyészállatokat is.
6. cikk
(1) A hormonhatású készítményeknek és a béta-agonistáknak – amelyek haszonállatoknak történő beadása a 4. és az 5. cikkel összhangban engedélyezett – meg kell felelniük a 81/851/EGK és a 81/852/EGK irányelv követelményeinek.
(2) Az alábbiak azonban nem engedélyezhetők az (1) bekezdéssel összhangban:
a) az alábbi hormonhatású készítmények:
i. a lerakódást előidéző készítmények;
ii. a kezelés befejezésétől számított több mint 15 napos várakozási idejű készítmények;
iii. azon készítmények:
- amelyeket a 2309/93/EGK rendelet [14] által történt módosítást megelőző szabályok alapján engedélyeztek,
- amelyek felhasználási feltételei nem ismertek,
- amelyekhez nincsenek a megengedett határértékeket meghaladó szermaradványok kimutatására irányuló analitikai eljárások során alkalmazandó reagensek vagy berendezések;
b) olyan béta-agonistákat tartalmazó állatgyógyászati készítmények, amelyeknek a kezelés befejezésétől számított várakozási ideje több mint 28 nap.
7. cikk
(1) Kereskedelmi célból a tagállamok engedélyezhetik olyan tenyésztésre szánt állatok, valamint kiselejtezett tenyészállatok forgalomba hozatalát, amelyek a tenyésztési időszakban a 4. és az 5. cikkben említett kezelésen estek át, engedélyezhetik továbbá a közösségi bélyegző használatát ilyen állatokból származó húsnál, amennyiben a 4. és az 5. cikkben megállapított feltételek, valamint a 6. cikk (2) bekezdése a) pontjának ii. alpontjában, illetve b) pontjában meghatározott minimális várakozási idők, vagy a forgalombahozatali engedélyben meghatározott várakozási idők teljesülnek.
A várakozási idő lejárta előtt is lehet azonban kereskedni nagy értékű lovakkal, különösen versenylovakkal, egyéb sportlovakkal, cirkuszi lovakkal, illetve tenyésztésre vagy kiállításra szánt lovakkal, beleértve olyan törzskönyvezett lovakat is, amelyeknek a 4. cikkben említett célból alliltrenbolont vagy béta-agonistákat tartalmazó állatgyógyászati készítményt adtak be, feltéve hogy a készítmények alkalmazására vonatkozó feltételeket betartják, továbbá a kezelés típusát és időpontját feltüntetik az állatokat kísérő bizonyítványban vagy egyéb okmányban.
(2) Nem hozható forgalomba emberi fogyasztás céljából olyan állatokból származó hús vagy egyéb termék, amelyeknek ösztrogén, androgén vagy gesztagén hatású anyagokat vagy béta-agonistákat adtak be az ezen irányelvben foglalt kivételeket tartalmazó rendelkezésekkel összhangban, kivéve ha az adott állatokat a 6. cikk követelményeinek megfelelő állatgyógyászati készítményekkel kezelték és betartották az előírt várakozási időt az állatok levágása előtt.
8. cikk
A tagállamok biztosítják, hogy:
1. a 2. cikkben és a 3. cikk a) pontjában említett anyagok behozatalának, gyártásának, tárolásának, forgalmazásának, eladásának és felhasználásának idején azok birtoklása a nemzeti jogszabályok által engedélyezett személyekre korlátozódjon a 90/676/EGK irányelv [15] 1. cikkével összhangban;
2. a különböző érintett készítmények forgalomba hozatalát szabályozó irányelvekben meghatározott ellenőrzéseken túl, a 96/23/EK irányelv [16] 11. cikkében meghatározott hatósági ellenőrzéseket az illetékes nemzeti hatóságok előzetes értesítés nélkül hajtsák végre annak érdekében, hogy megbizonyosodjanak az alábbiakról:
a) a 2. cikk értelmében tiltott, hizlalás céljából állatoknak beadni szándékozott anyagok vagy készítmények birtoklása vagy jelenléte;
b) állatok illegális kezelése;
c) a 6. cikkben meghatározott várakozási idők betartásának elmulasztása;
d) a 4. és az 5. cikkben megállapított, bizonyos anyagok vagy készítmények használatára vonatkozó korlátozások betartásának elmulasztása;
3. az alábbiak kimutatására irányuló vizsgálatokat a 96/23/EK irányelv III. és IV. mellékletével összhangban végezzék el:
a) az 1. pontban említett anyagoknak állatokban, állatok ivóvizében, valamint állatok tenyésztési vagy tartási helyén való jelenléte;
4. ha a 2. és 3. pontban meghatározott ellenőrzések
a) olyan anyagok vagy készítmények jelenlétét tárják fel, amelyek használata vagy birtoklása tilos, vagy olyan anyagok maradványait mutatják ki, amelyek beadása illegális kezelésnek minősül, az ilyen anyagokat vagy készítményeket elkobozzák, és valamennyi kezelt állatot vagy az azokból származó húst hatósági felügyelet alá vonják a szükséges szankciók alkalmazásáig;
b) a 2. b) és c) pontban foglalt követelmények be nem tartását tárják fel, az illetékes hatóság megtegye a jogsértés súlyának megfelelő intézkedéseket.
9. cikk
A 81/851/EGK irányelv sérelme nélkül a tireosztatikus, ösztrogén, androgén vagy gesztagén hatású anyagokat vagy béta-agonistákat vásárló vagy gyártó vállalkozások, az ilyen anyagok forgalmazására bármely minőségben feljogosított vállalkozások, valamint az ilyen anyagokból gyógyszeripari termékeket és állatgyógyászati készítményeket gyártó vagy ilyen anyagokat vásárló vállalkozások kötelesek nyilvántartást vezetni, amelyben időrendben feltüntetik a gyártott vagy vásárolt, illetve eladott vagy gyógyszeripari termékek és állatgyógyászati készítmények gyártására felhasznált mennyiségeket, valamint azon személyek nevét, akiknek e mennyiségeket eladták, illetve akiktől azokat vették.
Kérésre az illetékes hatóság rendelkezésére kell bocsátani a fenti információt, számítógépes nyilvántartás esetén nyomtatott formában.
10. cikk
Ha egy tagállamban az elvégzett ellenőrzések eredményei azt mutatják, hogy az állatok vagy a termékek származási országában nem tettek eleget ezen irányelv követelményeinek, az adott tagállam illetékes hatósága az állat-egészségügyi és állattenyésztés-technikai jogszabályok megfelelő alkalmazásának biztosítása érdekében a tagállamok közigazgatási hatóságai közötti kölcsönös segítségnyújtásról, valamint ez utóbbiak és a Bizottság együttműködéséről szóló, 1989. november 21-i 89/608/EGK tanácsi irányelv [17] előírásainak alkalmazásához folyamodhat.
11. cikk
(1) Azon harmadik országok, amelyek jogszabályai engedélyezik sztilbének, sztilbénszármazékok, azok sói és észterei, illetve bármely fajhoz tartozó állatoknak történő beadásra szánt tireosztatikus anyagok fogalomba hozatalát és beadását, nem kerülhetnek fel azon országoknak a közösségi jogszabályok alapján meghatározott egyetlen listájára sem, amelyekből a tagállamok haszonállatokat, tenyészett víziállatokat, illetve ilyen állatokból származó húst vagy egyéb termékeket hozhatnak be.
(2) A tagállamok megtiltják továbbá a következőknek az (1) bekezdésben említett listákon szereplő harmadik országokból történő behozatalát:
a) olyan haszonállatok vagy tenyésztett víziállatok,
i. amelyeknek a 2. cikk a) pontjában említett készítményeket vagy anyagokat adtak be bármilyen módon;
ii. amelyeknek a 3. cikk a) pontjában említett anyagokat vagy készítményeket adtak be, kivéve ha ezen anyagokat vagy készítményeket a 4., az 5. és a 7. cikkben megállapított rendelkezéseknek és követelményeknek megfelelően adták be és betartották a nemzetközi ajánlásokban megengedett várakozási időket;
b) olyan állatokból származó hús vagy egyéb termékek, amelyek behozatala az a) pont értelmében tilos.
(3) A harmadik országból származó tenyésztésre szánt állatok, kiselejtezett tenyészállatok, valamint az azokból származó hús behozatala azonban megengedett, amennyiben azok legalább az ezen irányelvben meghatározott biztosítékokkal egyenértékű, vagy a 96/23/EK irányelv V. fejezetének alkalmazása céljából ugyanazon irányelv 33. cikkében meghatározott eljárásnak megfelelően megállapított biztosítékokat nyújtanak.
(4) A harmadik országból származó behozatal ellenőrzését a harmadik országokból a Közösségbe behozott állatok állat-egészségügyi ellenőrzésére irányadó elvek megállapításáról szóló, 1991. július 15-i 91/496/EGK tanácsi irányelv [18] 4. cikke (2) bekezdésének c) pontjával, valamint a harmadik országokból a Közösségbe behozott termékek állat-egészségügyi ellenőrzésére irányadó elvek megállapításáról szóló, 1990. december 10-i 90/675/EGK tanácsi irányelv [19] 8. cikkének (2) bekezdésével összhangban kell végrehajtani.
12. cikk
A Tanács, a Bizottság javaslata alapján minősített többséggel eljárva, az ezen irányelvben meghatározott szabályozás bevezetéséhez szükséges átmeneti intézkedéseket fogadhat el.
13. cikk
(1) A 81/602/EGK, a 88/146/EGK és a 88/299/EGK irányelv 1997. július 1-től kezdődően hatályát veszti.
(2) A hatályon kívül helyezett irányelvekre vonatkozó hivatkozásokat az ezen irányelvre vonatkozóként kell értelmezni a mellékletben szereplő korrelációs táblázattal összhangban.
14. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, beleértve a szankciókat is, amelyek szükségesek ahhoz, hogy ennek az irányelvnek 1997. július 1-jén, illetve béta-agonisták tekintetében legkésőbb 1997. július 1-jéig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
(3) Ezen irányelv béta-agonistákra vonatkozó rendelkezéseinek alkalmazásáig továbbra is a vonatkozó nemzeti szabályokat kell alkalmazni, a Szerződés általános rendelkezéseire is figyelemmel.
15. cikk
a műtrágyákra vonatkozó tagállami jogszabályok közelítéséről szóló 76/116/EGK tanácsi irányelvnek a műszaki fejlődéshez történő hozzáigazításáról (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre és különösen annak 100a. cikkére,
tekintettel a legutóbb a 89/530/EGK irányelvvel [1] módosított, a műtrágyákra vonatkozó tagállami jogszabályok közelítéséről szóló, 1975. december 18-i 76/116/EGK tanácsi irányelvre [2] és különösen annak 9. cikke (1) bekezdésére,
mivel a Szerződés 7a. cikke egy olyan belső határok nélküli térség megvalósítását tűzi ki célul, amelyben biztosított az áruk, személyek, szolgáltatások és a tőke szabad mozgása;
mivel a 76/116/EGK irányelv irányelv meghatározta az EGK-műtrágyák belső piacon történő forgalmazásának szabályait;
mivel a 76/116/EGK irányelv I. mellékletét új műtrágyafélékkel kell kiegészíteni úgy, hogy az irányelv II. mellékletében meghatározott közösségi jelölés előnye ezekre kiterjedjen;
mivel a 94/C 138/04 útmutató [3] megállapítja azt az eljárást, amelyet be kell tartani minden olyan személynek (gyártónak vagy képviselőjének), aki a 76/116/EGK irányelv II. mellékletében meghatározott közösségi jelölést kívánja egy műtrágyára alkalmazni, oly módon, hogy műszaki dokumentációt nyújt be a tagállami hatóságokhoz, amelyek ezen dokumentáció előterjesztői lesznek az Európai Bizottság műtrágya-munkacsoportja felé;
mivel az ezen irányelv által előírt intézkedések összhangban vannak a műtrágya-kereskedelem technikai akadályainak felszámolásáról szóló irányelveknek a műszaki fejlődéshez történő hozzáigazításával foglalkozó bizottság véleményével,
ELFOGADTA EZT AZ IRÁNYELVET:
1. cikk
A 76/116/EGK irányelv I. melléklete a következőképpen módosul:
1. Az A. rész "Nitrogénműtrágyák" című 1. pontja ezen irányelv I. mellékletében foglalt műtrágyával egészül ki.
A 76/116/EGK irányelv III. mellékletének A.1. pontja a következő termékkel és tűréshatárral egészül ki:
"karbamid-ammónium-szulfát 0,5 %"
. 3. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 1997. május 31-ig megfeleljenek. Erről haladéktalanul tájékoztatják a Bizottságot.
(2) A tagállamok közlik a Bizottsággal nemzeti joguknak azokat a rendelkezéseit amelyeket az ezen irányelv által szabályozott területen fogadnak el.
4. cikk
Ennek az irányelvnek a tagállamok a címzettjei.
a közös hozzáadottértékadó-rendszerre vonatkozó 77/388/EGK irányelv módosításáról
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 99. cikkére,
tekintettel a Bizottság javaslatára,
tekintettel az Európai Parlament [1] véleményére,
tekintettel a Gazdasági és Szociális Bizottság véleményére [2],
mivel a 77/388/EGK [3] irányelv 12. cikke (3) bekezdésének d) pontja rögzíti, hogy a H. melléklet 1. kategóriáján kívül eső mezőgazdasági termékek adóztatásának szabályairól a Tanácsnak 1994. december 31. előtt egyhangú határozatot kell hoznia a Bizottság javaslata alapján; mivel a fenti időpontig azon tagállamok, amelyek eddig kedvezményes adómértéket alkalmaztak, továbbra is megtehetik ezt, míg azon tagállamok, amelyek általános adómértéket alkalmaztak, ezután már nem alkalmazhatnak kedvezményes mértéket; mivel ezen előírás révén az általános mérték alkalmazásában kétéves halasztás lehetséges;
mivel a tapasztalatok szerint a tagállamok által a virágkertészeti és kertészeti mezőgazdasági termékekre alkalmazott hozzáadottértékadó-mértékek strukturális egyensúlyhiánya bizonyítottan csalásokhoz vezetett; mivel a strukturális egyensúlyhiány közvetlen következménye a 12. cikk (3) bekezdésének d) pontjában foglaltak alkalmazásának, amelyet ennek megfelelően helyre kell igazítani;
mivel a legmegfelelőbb megoldás az lenne, ha átmeneti jelleggel kiterjesztenék valamennyi tagállamra a kedvezményes adómérték alkalmazásának lehetőségét a virágkertészeti és kertészeti mezőgazdasági termékekre, valamint a tűzifaként felhasznált fára,
ELFOGADTA EZT AZ IRÁNYELVET:
1. cikk
A 77/388/EGK irányelv a következőképpen módosul:
1. a 12. cikk (3) bekezdésének d) pontját el kell hagyni;
2. a 28. cikk (2) bekezdése a következő rendelkezéssel egészül ki:
"i. A tagállamok kedvezményes adómértéket alkalmazhatnak az élő növények értékesítésére (beleértve a gumókat, gyökereket és hasonlókat, a vágott virágokat és a díszítő lombozatot), és a tűzifaként felhasznált fára."
2. cikk
A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
3. cikk
Ezen irányelv 1995. január 1-jén lép hatályba.
4. cikk
Ennek az irányelvnek a tagállamok a címzettjei.
Az Európai Parlament és a Tanács 96/57/EK irányelve (1996. szeptember 3.)
a háztartási elektromos hűtőszekrények, fagyasztók és ezek kombinációi energiahatékonysági követelményeiről
AZ EURÓPAI PARLAMENT ÉS AZ EURÓPAI UNIÓ TANÁCSA, tekintettel az Európai Közösséget létrehozó szerződésre és különösen annak 100a. cikkére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Szerződés 189b. cikkében megállapított eljárásnak megfelelően [3],
(1) mivel fontos a belső piac megfelelő működésére irányuló intézkedések elősegítése;
(2) mivel a tagállami energiamegtakarítási programok javításáról szóló, 1985. január 15-i tanácsi határozat [4] felhívta a tagállamokat, hogy törekedjenek, és ahol szükséges növeljék erőfeszítéseiket az ésszerűbb energiafelhasználás elősegítésére az integrált energiamegtakarítási politika továbbfejlesztésével;
(3) mivel a háztartási hűtőszekrények és fagyasztók fogyasztása képviseli a háztartási villamosenergia-fogyasztás jelentős részét a Közösségben, és így a teljes villamosenergia-fogyasztás jelentős részét; mivel a Közösség piacán rendelkezésre álló hűtőszekrények és fagyasztók különböző típusai adott térfogaton és hasonló jellemzők mellett nagyon különböző fogyasztási szinttel és így rendkívül eltérő energiahatékonysággal rendelkeznek;
(4) mivel néhány tagállam a háztartási hűtőszekrények és fagyasztók hatékonysága tekintetében olyan rendelkezések elfogadására készül, amelyek a Közösségen belül kereskedelmi akadályokat teremthetnek;
(5) mivel a tagállamoknak az egészségről, biztonságról, valamint a környezetvédelemről és a fogyasztóvédelemről szóló törvényi, rendeleti és közigazgatási rendelkezéseinek közelítését célzó javaslatokban a védelem magas szintjének biztosítását szükséges alapul venni; mivel ezen irányelv az ilyen készülékek energiahatékonyságának jelentős mértékű javításával magas szintű védelmet biztosít a környezet és a fogyasztó számára egyaránt;
(6) mivel az ilyen intézkedések elfogadása a Közösség hatáskörébe tartozik; mivel ennek az irányelvnek a követelményei a céljához szükséges mértéken belül maradnak, és így összhangban állnak a Szerződés 3b. cikkében megállapított követelményekkel;
(7) mivel továbbá a Szerződés 130r. cikke felhív a környezet védelmére és minőségének javítására, valamint a természeti erőforrások körültekintő és ésszerű hasznosítására, ez a két célkitűzés a Közösség környezetpolitikájának célkitűzései között szerepel; mivel a villamos energia termelésére és fogyasztására vezethető vissza az emberi tevékenység által kibocsátott széndioxid (CO2) 30 %-a és a közösségi primerenergia-fogyasztás mintegy 35 %-a; mivel ezek az arányok növekednek;
(8) mivel a villamosenergia-felhasználás hatékonyságának javítására szolgáló közösségi cselekvési programról szóló, 1989. június 5-i 89/364/EGK tanácsi határozatnak [5] kettős célja a fogyasztók ösztönzése a nagy elektromos hatékonyságú készülékek és berendezések előnyben részesítésére és a készülékek és berendezések hatékonyságának javítására;
(9) mivel a 1990. október 29-i tanácsi határozat célul tűzte ki a Közösségben 2000-re a széndioxid (CO2) kibocsátásoknak az 1990-es szinten történő megőrzését; mivel e cél eléréséhez erőteljesebb intézkedések szükségesek a Közösségen belüli CO2-kibocsátások stabilizálása érdekében;
(10) mivel a 91/565/EGK [6] határozat létrehozta a Közösségen belül az energiahatékonyság előmozdításának programját (SAVE program);
(11) mivel a forgalomban lévő legújabb típusú hűtőszekrények és fagyasztók esetében tett energiahatékonysági intézkedések nem növelik meg túlságosan a gyártási költségeket, és a villamosenergia-megtakarításon keresztül néhány éven belül vagy még gyorsabban megtérülhet az induló költségük; mivel e számítások nem veszik figyelembe a villamosenergia-termelés külső költségeinek ily módon történő elkerüléséből, mint például a széndioxid (CO2) és más szennyezőanyagok kibocsátásának csökkenéséből származó hasznot;
(12) mivel a piaci nyomás és a fejlettebb termelési folyamatok által létrejött "természetes" energiahatékonyság-növekedés, amely becslés szerint körülbelül 2 % évente, hozzá fog járulni a szigorúbb energiafogyasztási szabványok bevezetéséhez;
(13) mivel a 92/75/EGK [7] irányelv (keretirányelv) és a 92/75/EGK irányelv végrehajtásáról szóló 94/2/EK [8] bizottsági irányelv, amely megköveteli a készülékek kötelező címkézését és az energiafogyasztás más formákban történő feltüntetését, növelni fogja a fogyasztók tudatosságát a háztartási hűtőszekrények és fagyasztók energiahatékonysága területén; mivel ez az intézkedés arra is ösztönözni fogja a különböző versenytársakat, hogy az ezen irányelv által megkövetelt szabványnál magasabb energiahatékonyságú készülékekkel jelenjenek meg a piacon; mivel azonban a fogyasztók tájékoztatását a szabvány megjelölésének kell kísérnie, a teljes jótékony hatás elérése és annak érdekében, hogy valóban javulás következzen be az eladott készülékek összes átlagos hatékonyságában;
(14) mivel ennek az irányelvnek, amelynek célja a háztartási hűtőszekrények és fagyasztók energiahatékonyságának javítására vonatkozó technikai akadályok megszüntetése, követnie kell a műszaki harmonizáció és a szabványok új megközelítéséről szóló, 1985. május 7-i tanácsi határozat [9] által megállapított "új megközelítést", amely kifejezetten megállapítja, hogy a jogharmonizáció a forgalomba hozott termékekre vonatkozó lényeges követelmények irányelvek útján történő elfogadására korlátozódik;
(15) mivel hatékony végrehajtási rendszer szükséges az irányelv megfelelő végrehajtásának biztosítására, a gyártók részére a tisztességes verseny feltételének garantálására, és a fogyasztók jogainak védelmére;
(16) mivel tekintetbe kell venni a megfelelőségértékelési eljárások különböző szakaszainak moduljairól, és a CE megfelelőségi jelölés feltüntetését és használatát rögzítő, a műszaki harmonizációs irányelvekben használni kívánt szabályokról szóló, 1993. július 22-i 93/465/EGK tanácsi határozatot [10];
(17) mivel mindenhol, ahol ez lehetséges a nemzetközi kereskedelem érdekében nemzetközi szabványokat kell használni; mivel a hűtőszekrények és fagyasztók villamosenergia-fogyasztását az Európai Szabványügyi Bizottság nemzetközi szabványon alapuló 1995. júliusi EN 153-as szabványa határozza meg;
(18) mivel ezen irányelv energiahatékonysági követelményeinek megfelelő háztartási hűtőszekrényeken és fagyasztókon fel kell tüntetni a "CE" jelölést és az ezzel kapcsolatos adatokat annak érdekében, hogy az alkalmassá váljon a szabad mozgásra;
(19) mivel ez az irányelv a hálózatról üzemelő, élelmiszerek tárolására szolgáló háztartási hűtőszekrényekre és fagyasztókra vonatkozik, nem az egyedi alapon gyártott készülékekre; mivel a kereskedelmi használatra szánt hűtőberendezések változatosabbak és nem foglalhatók bele ezen irányelvbe,
ELFOGADTA EZT AZ IRÁNYELVET:
1. cikk
Ezt az irányelvet az I. mellékletben meghatározott új, hálózatról üzemelő háztartási hűtőszekrényekre, mélyhűtőkre, fagyasztókra és ezek kombinációira (továbbiakban: hűtőszekrények és fagyasztók) kell alkalmazni. Azon készülékek, amelyek más energiaforrásokat, különösen akkumulátorokat is használnak, továbbá az abszorpciós elven működő háztartási hűtőszekrények és fagyasztók és az egyedi előírások alapján gyártott készülékek nem tartoznak ezen irányelv alkalmazási körébe.
2. cikk
(1) A tagállamok minden szükséges intézkedést megtesznek annak biztosítására, hogy az ezen irányelv alkalmazási körébe tartozó hűtőszekrényeket és fagyasztókat csak akkor hozhassák forgalomba a Közösségben, ha a kérdéses készülék villamosenergia-fogyasztása kisebb vagy egyenlő, mint az adott kategóriához tartozó, az I. mellékletben meghatározott eljárások szerint kiszámított megengedhető legnagyobb villamosenergia-fogyasztási érték.
(2) Az irányelv alkalmazási körébe tartozó hűtőszekrények és fagyasztók gyártói, a gyártó Közösségben letelepedett megbízott képviselője, vagy a készüléket a Közösségben forgalomba hozó személy felelős annak biztosításáért, hogy minden egyes forgalomba hozott készülék megfelel az (1) bekezdésben említett követelménynek.
3. cikk
(1) A tagállamok nem tiltják, nem korlátozzák vagy nem akadályozzák területükön azoknak a hűtőszekrényeknek és fagyasztóknak a forgalomba hozatalát, amelyeket a "CE" jelöléssel láttak el, amely azt tanúsítja, hogy azok megfelelnek ezen irányelv minden rendelkezésének.
(2) Ellenkező bizonyításig a tagállamok vélelmezik, hogy az 5. cikkben előírt "CE" jelöléssel ellátott hűtőszekrények és fagyasztók megfelelnek ezen irányelv rendelkezéseinek.
(3) a) Amennyiben a hűtőszekrények és fagyasztók más szempontokat érintő olyan irányelvek alkalmazási körébe is tartoznak, amelyek szintén rendelkeznek a "CE" jelölés feltüntetéséről, az utóbbi jelzi, hogy a hűtőszekrények és fagyasztók, ellenkező bizonyításig, vélhetően megfelelnek az egyéb irányelvek rendelkezéseinek is.
b) Amikor azonban az irányelvek közül egy vagy több lehetővé teszi a gyártó számára egy átmeneti időszakban, hogy döntsön arról milyen szabályokat alkalmaz, a "CE" jelölés kizárólag a gyártó által alkalmazott irányelveknek való megfelelőséget jelzi. Ebben az esetben az alkalmazott irányelvek hivatkozási számát, az Európai Közösségek Hivatalos Lapjában kihirdetettnek megfelelően, fel kell tüntetni a hűtőszekrényeket és fagyasztókat kísérő dokumentumokban, ismertetésekben vagy utasításokban.
4. cikk
A hűtőszekrények és fagyasztók megfelelőségértékelési eljárásait, és a "CE" jelöléssel kapcsolatos kötelezettségeket a II. melléklet tartalmazza.
5. cikk
(1) A készülékek forgalomba hozatalakor ezeken fel kell tüntetni a "CE" jelölést, ami a "CE" kezdőbetűkből áll. A használandó jelölés formáját a III. melléklet tartalmazza. A "CE" jelölést a hűtőszekrényeken és fagyasztókon, illetve ha lehetséges, a csomagoláson látható helyre, olvashatóan és letörölhetetlenül kell elhelyezni.
(2) A hűtőszekrényeken és fagyasztókon minden olyan jelölés elhelyezése tilos, ami a "CE" jelölés jelentését és formáját tekintve harmadik személyek számára félrevezető lehet. Bármilyen más jelölés elhelyezhető a készüléken, a csomagoláson, a használati utasításon vagy más dokumentumon, feltéve hogy a "CE" jelölés látható és olvasható marad.
6. cikk
(1) Amennyiben egy tagállam megállapítja, hogy a "CE" jelölést nem megfelelően helyezték el, a gyártónak vagy a gyártó Közösségben letelepedett megbízott képviselőjének a kötelessége a termék megfelelővé tétele, valamint a jogsértés megszüntetése a tagállamok által megszabott feltételekkel összhangban. Amennyiben sem a gyártó, sem a gyártó képviselője nem telepedett le a Közösség területén, az a személy teljesíti a kötelezettségeket, aki a hűtőszekrényeket és fagyasztókat a Közösségben forgalomba hozza.
(2) Amennyiben a termék továbbra sem felel meg az előírásoknak, a tagállam a 7. cikk rendelkezéseinek megfelelően megtesz minden szükséges intézkedést az érintett termék forgalomba hozatalának korlátozása vagy megtiltása érdekében, vagy annak biztosítására, hogy a terméket kivonják a piacról.
7. cikk
(1) Ezen irányelvnek megfelelően hozott minden, a hűtőszekrények és fagyasztók forgalomba hozatalának korlátozásával kapcsolatos határozat ismerteti a határozat alapjául szolgáló pontos okokat. Az érintett felet haladéktalanul értesíteni kell a határozatról, és ezzel egyidejűleg tájékoztatni kell az érintett tagállamban hatályos jogszabályok alapján rendelkezésére álló jogorvoslati lehetőségekről és az azokra nyitva álló határidőkről.
(2) A tagállam minden ilyen intézkedésről haladéktalanul tájékoztatja a Bizottságot, a határozat okainak feltüntetésével. A Bizottságnak ezt az információt a többi tagállam tudomására kell hoznia.
8. cikk
Az irányelv elfogadásától számított 4 év eltelte előtt a Bizottság összehasonlítja az elért és a várt eredményeket. Az energiahatékonyság javítása második szakaszába való lépés érdekében a Bizottság az érdekelt felekkel konzultálva mérlegeli a háztartási hűtőszekrények és fagyasztók energiahatékonyságnak jelentős mértékű növeléséhez szükséges megfelelő intézkedések második csomagja elfogadásának szükségességét. Ebben az esetben minden egyes energiahatékonysági intézkedés és annak hatálybalépési időpontja azokon az energiahatékonysági szinteken fog alapulni, amelyek a kérdéses időpontban fennálló körülmények fényében gazdaságilag és műszakilag indokolhatóak. A háztartási hűtőszekrények és fagyasztók hatékonyságának javítására megfelelőnek ítélt minden más intézkedést is figyelembe vesznek.
9. cikk
(1) A tagállamok elfogadják és kihirdetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek a kihirdetésétől számított 1 éven belül megfeleljenek. Erről haladéktalanul tájékoztatják a Bizottságot.
Ezeket a rendelkezéseket a tagállamok ezen irányelv elfogadásának napjától számított 3 évig alkalmazzák.
Amikor a tagállamok elfogadják ezeket a rendelkezéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a rendelkezéseit, amelyeket az ezen irányelv által szabályozott területen fogadnak el.
(3) Ezen irányelv elfogadását követő 3 évig a tagállamok engedélyezik az olyan hűtőszekrények és fagyasztók forgalomba hozatalát, amelyek megfelelnek ugyanazoknak a feltételeknek, amelyeket az ezen irányelv elfogadásának időpontjában a területükön alkalmaznak.
10. cikk
a kerekes mezőgazdasági vagy erdészeti traktorok fékberendezéseire vonatkozó tagállami jogszabályok közelítéséről szóló 76/432/EGK tanácsi irányelv módosításáról (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre és különösen annak 100a cikkére,
tekintettel a legutóbb a 88/297/EK irányelvvel [1] módosított, a kerekes mezőgazdasági vagy erdészeti traktorok típusjóváhagyására vonatkozó tagállami jogszabályok közelítéséről szóló, 1974. március 4-i 74/150/EGK tanácsi irányelvre [2] és különösen annak 12. és 13. cikkére,
mivel a fékvizsgálat tökéletesíthető, amennyiben az átlagos lassulást egy, a féktávolságot a sebesség függvényében meghatározó képlet váltja fel; mivel ezt a módosítást további, a traktorok és az üzemeltetésükkel kapcsolatos alkatrészek biztonságának növelését célzó változtatások fogják követni;
mivel ezen irányelv intézkedései összhangban vannak a mezőgazdasági és erdészeti traktorok kereskedelme technikai akadályainak felszámolásáról szóló irányelveknek a műszaki fejlődéshez történő hozzáigazításával foglalkozó bizottság véleményével,
ELFOGADTA EZT AZ IRÁNYELVET:
1. cikk
A 76/432/EGK tanácsi irányelv [3] I. és II. melléklete az irányelv mellékletének megfelelően módosul.
2. cikk
(1) 1997. október 1-jétől a tagállamok:
- nem tagadhatják meg egyetlen traktortípus tekintetében sem az EK-típusbizonyítvány megadását, a 74/150/EGK irányelv 10. cikke (1) bekezdésének utolsó francia bekezdésében említett okirat kiadását, vagy a nemzeti típusbizonyítvány megadását, vagy
(2) 1998. március 1-jétől a tagállamok:
- nem adnak ki EK-típusjóváhagyást vagy a 74/150/EGK irányelv 10. cikke (1) bekezdésének utolsó francia bekezdésében említett okiratot, és
- megtagadhatják a nemzeti típusjóváhagyás megadását
adott traktortípus esetében a fékberendezésre hivatkozva, amennyiben az ezen irányelvvel módosított 76/432/EGK irányelv követelményei nem teljesülnek.
3. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 1997. október 1-jéig megfeleljenek. Erről haladéktalanul tájékoztatják a Bizottságot.
(2) Amikor a tagállamok elfogadják ezeket a rendelkezéseket, azokban hivatkozni kell erre az irányelvre vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(3) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
4. cikk
Az Európai Parlament és a Tanács 96/73/EK irányelve (1996. december 16.) a kétkomponensű textilszálkeverékek mennyiségi elemzésének egyes módszereiről
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 100a. cikkére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Szerződés 189b. cikkében megállapított eljárásnak megfelelően [3],
mivel a kétkomponensű textilszálkeverékek mennyiségi elemzésének egyes módszereire vonatkozó tagállami jogszabályok közelítéséről szóló, 1972. július 17-i 72/276/EGK tanácsi irányelvet [4] gyakran és jelentősen módosították, mivel ezért az átláthatóság és az ésszerűség érdekében szükséges az említett irányelv egységes szerkezetbe foglalása;
mivel a textiltermékek elnevezéséről szóló, 1996. december 16-i 96/74/EK európai parlamenti és tanácsi [5] irányelv előírja, hogy a címkén tüntessék fel a textiltermék szálösszetételét, és elemzés útján ellenőrizzék, hogy a címkén feltüntetett jelölések megfelelnek-e a textiltermék tényleges összetételének;
mivel a textiltermékek szálösszetételének meghatározása érdekében szükség van a tagállamok által alkalmazott hivatalos vizsgálati módszerek egységesítésére mind a minta előkezelésének, mind mennyiségi elemzésének a tekintetében;
mivel a 96/74/EK irányelvnek megfelelően a tagállamok által a termékek szálösszetételének meghatározására alkalmazandó mintavételi és elemzési módszerekről külön irányelvek rendelkeznek majd; mivel ennek megfelelően ezen irányelv II. melléklete 15 egységes elemzési módszert határoz meg, amelyek alkalmasak a piacon lévő, kétkomponensű szálkeverékekből álló textiltermékek túlnyomó többségének elemzésére;
mivel a technikai fejlődés az egyes irányelvekben a textiltermékek elemzésére meghatározott műszaki előírások gyakori kiegészítését teszi szükségessé; mivel az e célt szolgáló intézkedések végrehajtásának megkönnyítése érdekében a textiltermékek elnevezésére és címkézésére vonatkozó irányelvekkel foglalkozó bizottságon belül olyan eljárást kell megállapítani, amely a Bizottság és a tagállamok között szoros együttműködést hoz létre;
mivel az olyan kétkomponensű textilszálkeverékek esetében, amelyekre nem vonatkozik közösségi szinten egységesített elemzési módszer, a vizsgálatokért felelős laboratórium a rendelkezésére álló bármely érvényes módszerrel meghatározhatja az ilyen szálkeverékek összetételét, a vizsgálati jelentésben megjelölve a kapott eredményeket, valamint – amennyiben ismert – az alkalmazott módszer pontosságát;
mivel az irányelv rendelkezései összhangban vannak a textiltermékek elnevezésére és címkézésre vonatkozó irányelvekkel foglalkozó bizottság véleményével;
mivel ezen irányelv nem érinti a tagállamoknak azt a kötelezettségét, hogy a III. melléklet B. részében meghatározott irányelveket határidőre bevezessék,
ELFOGADTA EZT AZ IRÁNYELVET:
1. cikk
Ez az irányelv a kétkomponensű textilszálkeverékek mennyiségi elemzéséhez alkalmazott egyes módszerekkel foglalkozik, beleértve a vizsgálati minták és próbadarabok előkészítését is.
2. cikk
A "vizsgálati minta" kifejezés az elemzés céljainak megfelelő méretű mintát jelenti, amelyet laboratóriumi nyers mintából vettek, ez utóbbit pedig az elemzésre szánt árucikk szövethengeréből szabták ki.
A "próbadarab" a vizsgálati mintának egy része, amely egyedi vizsgálati eredményt szolgáltat.
3. cikk
A tagállamok megteszik a szükséges lépéseket annak biztosítására, hogy – a 96/74/EK irányelvvel összhangban – az I. és II. mellékletben található, bizonyos kétkomponensű textilszálkeverékek mennyiségi elemzéséhez alkalmazott módszerekre vonatkozó előírásokat, ideértve a vizsgálati minták és próbadarabok előkészítésére vonatkozó szabályokat is, a piacon megjelenő textiltermékek összetételének meghatározásánál alkalmazott összes hivatalos vizsgálati eljárás során betartsák.
4. cikk
Azok a kétkomponensű textilszálkeverékek vizsgálatáért felelős laboratóriumok, amelyekre nem vonatkozik a közösségi szinten egységesített elemzési módszer, a rendelkezésükre álló bármely érvényes módszerrel meghatározhatják az ilyen szálkeverékek összetételét, a vizsgálati jelentésben pedig jelezniük kell a kapott eredményeket, valamint – amennyiben ismert – az alkalmazott módszer pontossági fokát.
5. cikk
(1) Ezennel létrejön egy, a textiltermékek elnevezésére és címkézésére vonatkozó irányelvekkel foglalkozó bizottság, a továbbiakban "bizottság", amely a tagállamok képviselőiből áll, elnöke pedig a Bizottság egy képviselője.
(2) A bizottság elfogadja saját eljárási szabályzatát.
(3) A II. mellékletben megadott mennyiségi elemzési módszereknek a technikai fejlődéshez történő hozzáigazítása a 6. cikkben szabályozott eljárásnak megfelelően történik.
6. cikk
(1) Az e cikkben szabályozott eljárás alkalmazásakor az ügyet az elnök terjeszti a bizottság elé saját kezdeményezése alapján, vagy valamelyik tagállam képviselőjének a kérésére.
(2) A Bizottság képviselője a bizottság elé terjeszti a meghozandó intézkedések tervezetét. A bizottság, az elnöke által az ügy sürgősségére tekintettel megállapított határidőn belül, véleményt nyilvánít a tervezetről. A véleményt a Szerződés 148. cikkének (2) bekezdésében a Tanácsnak a Bizottság javaslata alapján elfogadandó határozataira előírt többséggel kell meghozni. A bizottságban a tagállamok képviselőinek szavazatait az említett cikkben megállapított módon kell súlyozni. Az elnök nem szavaz.
(3) a) A Bizottság a tervezett intézkedéseket elfogadja, ha azok összhangban vannak a bizottság véleményével.
b) Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé.
A Tanács minősített többséggel határoz.
c) Ha a javaslatnak a Tanács elé terjesztésétől számított három hónapon belül a Tanács nem döntött, a javasolt intézkedéseket a Bizottság fogadja el.
7. cikk
A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
8. cikk
A III. melléklet A. részében felsorolt irányelvek hatályon kívül helyezése e rendelkezéssel megtörténik, anélkül, hogy ez érintené a III. melléklet B. részében részletezett irányelvek határidőre való bevezetésének a tagállamokra vonatkozó kötelezettségét.
A hatályon kívül helyezett irányelvekre való hivatkozásokat a továbbiakban erre az irányelvre való hivatkozásként kell kezelni, és a IV. mellékletben megadott megfelelési táblázattal összhangban kell értelmezni.
9. cikk
Ennek az irányelvnek a tagállamok a címzettjei.
Ez az irányelv az Európai Közösségek Hivatalos Lapjában való kihirdetését követő 20. napon lép hatályba.
(1996. november 19.) a Közösségen belüli nemzeti és nemzetközi belvízi szállításra vonatkozó hajóbérleti szerződések és árképzések rendszeréről
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 75. cikkére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Szerződés 189c. cikkében megállapított eljárásnak megfelelően [3],
mivel közérdekből az utak és vasutak telítettségének, a közlekedésbiztonságnak, a környezetnek, az energiatakarékosságnak és a polgárok életminőségének növekvő problémái a belvízi utak által kínált szállítási lehetőség fokozott fejlesztését és jobb kihasználását teszi lehetővé, különösen annak versenyképességének javításával;
mivel a belvízi szállítás kereskedelmi működésének rendszerével kapcsolatos hazai törvényekben fennálló különbségek nem szolgálják a belső piac zökkenőmentes működését e szektorban; mivel emiatt közösségi szinten közös rendelkezéseket kell bevezetni a belvízi szállítási piac egészére, a belvízi hajózás szerkezetének javításáról szóló, 1994. október 24-i tanácsi állásfoglalással [4] összhangban;
mivel a belső piac zökkenőmentes működése igényli a belvízi szállításban a rotációs hajóbérlet megszervezéséhez való alkalmazkodást a nagyobb kereskedelmi rugalmasság, valamint a szabad hajóbérleti és árképzési rendszer felé való elmozdulás érdekében;
mivel e célból, a szabad piaci feltételekhez való alkalmazkodás érdekében egy átmeneti időszakról rendelkeznek, hogy a rotációs rendszer alkalmazási köre fokozatosan korlátozódjon a hajófuvarozókra, és ahol helyénvaló, a hajófuvarozók logisztikai szükségleteihez jobban igazodó kereskedelmi csoportosulások jöjjenek létre;
mivel a szubszidiaritás elvének megfelelően egyaránt szükséges és megfelelő, hogy közösségi szinten egy egységes ütemterv kerüljön megállapításra a piac fokozatos liberalizálása érdekében, miközben a tagállamokra hárul e liberalizálás megvalósításának a felelőssége;
mivel súlyos zavar esetén rendelkezéseket fogadnak el a kérdéses szállítási piacon történő intézkedések meghozatalának lehetővé tétele érdekében; mivel e célból a Bizottság felhatalmazást kap megfelelő intézkedések meghozatalára egy tanácsadói bizottság eljárásával összhangban,
ELFOGADTA EZT AZ IRÁNYELVET:
1. cikk
Ennek az irányelvnek az alkalmazásában:
a) "rotációs hajóbérleti rendszer": olyan rendszer, amelynek során az ügyfelek szállítási műveletekre vonatkozó igényeit előzetesen rögzített árak és ismertetett feltételek mellett olyan sorrend alapján osztják szét a hajóbérleti csere keretében, amely sorrendben a hajók a kirakodás után rendelkezésre állnak. A szállítókat felkérik, hogy a sorrendi jegyzékbe való felvételükhöz a kínálatból rakományt válasszanak. Azonban azok, akik nem élnek e választással, ettől függetlenül megőrzik a sorrendben elfoglalt helyüket;
b) "hajófuvarozó": egy vagy több belvízi hajó tulajdonosa vagy üzemeltetője;
c) "illetékes hatóság": a tagállam által a rotációs hajóbérleti rendszer irányítására és megszervezésére kijelölt hatóság;
d) "súlyos piaci zavar": a belvízi fuvarozási piacon e piac sajátos problémáinak a felmerülése, amely a kereslethez képest valószínűleg súlyos és lehetségesen állandó túlkínálatot idéz elő, amely súlyosan fenyegeti a nagyszámú belvízi szállító pénzügyi stabilitását és túlélését, kivéve ha a kérdéses piacra vonatkozó rövid és középtávú előrejelzések alapvető és tartós javulást mutatnak.
2. cikk
A Közösségben a nemzeti és nemzetközi belvízi szállítás területén az érintett felek szabadon kötik meg a szerződéseket, és szabadon egyeznek meg az árakban.
3. cikk
A 2. cikktől függetlenül, a tagállamok a 2000. január 1-jéig tartó átmeneti időszakra fenntarthatják a minimális kötelező díjszabások rendszerét és a rotációs hajóbérleti rendszereket, feltéve hogy:
- megfelelnek a 4., 5. és 6. cikkben foglalt feltételeknek, és
- a megállapított rotációs és árképzési rendszerek azonos feltételek mellett valamennyi tagállam szállítója részére szabadon hozzáférhetők.
4. cikk
A 3. cikkben említett átmeneti időszak alatt az alábbiak nem tartoznak e rotációs hajóbérleti rendszerek alá:
a) nyersolaj és gáz, folyékony rakomány és száraz ömlesztett rakomány, speciális rakományok, mint a nehéz és oszthatatlan rakományok, konténerszállítás, kikötőterületeken belüli szállítás, bármilyen fajta saját számlás szállítás és a rotációs hajóbérleti rendszer körén kívül eső szállítási művelet bármely típusa;
b) az olyan rakományok, amelyeket e rendszerek nem tudnak hatékonyan kezelni, különösen:
- árumozgató berendezést igénylő szállítás,
- kombinált szállítás, nevezetesen intermodális szállítás, ahol a szállítási útvonalak főként a belvizeken haladnak, és ahol (a lehető legrövidebb) indulási és/vagy érkezési útszakaszok viszont közúton vagy vasúton történik.
5. cikk
A 3. cikkben említett átmeneti időszak alatt a tagállamok megteszik a szükséges lépéseket a rotációs hajóbérleti rendszerek rugalmasságának maximalizálása érdekében, különösen:
- biztosítva a hajófuvarozónak a többszöri útra szóló szerződéskötési lehetőséget, azaz ugyanazt a hajót igénybe veheti az egymást követő utak sorozatára,
- biztosítva azt, hogy igénybevevők keresése nélkül a rotációs hajóbérleti rendszer alól a kétszer egymás után felajánlott egyszeri vagy többszöri utakat kiveszik és azok szabad megegyezés tárgyát képezik.
6. cikk
Ezen irányelv hatálybalépésétől számított két éven belül a rotációs hajóbérleti rendszerben részt vevő tagállamok megteszik a szükséges intézkedéseket, hogy a hajófuvarozók szabadon választhassanak háromféle szerződés közül:
- határidőn alapuló szerződések, beleértve a lízingszerződéseket, ahol adott napi pénzösszeg fizetése ellenében a fuvarozó egy meghatározott időszakra személyzettel egy vagy több hajót bocsát a megrendelő kizárólagos rendelkezésére árufuvarozás céljából. A felek a szerződést szabadon kötik meg,
- az áru súlya szerinti szerződések, ahol tonnánkénti rakománydíjszabás fizetése ellenében a fuvarozó a szerződésben megállapított időszakra vállalja az adott súlyú áru fuvarozását. A felek a szerződést szabadon kötik meg, amely nagy szállítmányokra vonatkozik,
- egy vagy több útra szóló szerződések közül.
7. cikk
(1) A belvízi szállítási piac súlyos zavara esetén, a Bizottság a belvízi hajózás szerkezetének javításáról szóló, 1989. április 27-i 1101/89/EGK tanácsi rendelet [5] sérelme nélkül valamely tagállam kérésére megfelelő intézkedéseket hozhat, különösen olyanokat, amelyek célja a kérdéses piacon a kínálat szállítási kapacitásában való újabb növekedésének a megakadályozása. A határozatot a 8. cikk (2) bekezdésében szabályozott eljárásnak megfelelően hozzák meg.
(2) Egy tagállam megfelelő intézkedésre vonatkozó kérése esetén, a határozatot a kérés kézhezvételétől számított három hónapon belül hozza meg.
(3) Egy tagállam megfelelő intézkedés meghozatalára vonatkozó kérését minden szükséges információval ki kell egészíteni ahhoz, hogy a kérdéses ágazat gazdasági helyzetét meg lehessen állapítani, így különösen megjelölve:
- a különböző szállítási típusok átlagos költségeit és árait,
- a raktér kihasználási arányát,
- az előre jelzett keresletet.
Ezen információkat csak statisztikai célokra lehet felhasználni. Adózási célokra nem használhatók fel, illetve harmadik féllel nem közölhetők.
(4) E cikk alapján meghozott határozatokról, melyek nem haladhatják meg a piaci zavar időtartamát, haladéktalanul értesíteni kell a tagállamokat.
8. cikk
(1) A Bizottságot a 91/672/EGK irányelv [6] által létrehozott bizottság segíti.
(2) A Bizottság képviselője a meghozandó intézkedések tervezetét a bizottság elé terjeszti. A bizottság, szükség esetén szavazás útján, az ügy sürgősségének megfelelően az elnök által megállapít adott határidőn belül a tervezetről véleményt formál.
A véleményt jegyzőkönyvben kell rögzíteni; ezenkívül minden tagállamnak jogában áll, hogy álláspontjának jegyzőkönyvbe való rögzítését kérje.
A Bizottság maximálisan figyelembe veszi a szakbizottság által formált véleményt. A Bizottság tájékoztatja a bizottságot, hogy milyen módon vette figyelembe a véleményét.
9. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 1997. január 1-je előtt megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadtak el.
10. cikk
A Bizottság 242/96/EK rendelete (1996. február 7.) egyes árucikkeknek a Kombinált Nómenklatúra szerinti besorolásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 3009/95/EK bizottsági rendelettel [1] módosított, a vám- és statisztikai nómenklatúráról, valamint a közös vámtarifáról szóló, 1987. július 23-i 2658/87/EGK tanácsi rendeletre [2] és különösen annak 9. cikkére,
mivel az említett rendelethez mellékelt Kombinált Nómenklatúra egységes alkalmazásának biztosítása érdekében az e rendelet mellékletében említett árucikkek besorolására vonatkozóan intézkedéseket kell elfogadni;
mivel a 2658/87/EK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, illetve azt további albontással egészíti ki, továbbá amelyet különös közösségi rendelkezések határoznak meg az árukereskedelemmel kapcsolatos tarifális és egyéb intézkedések alkalmazása céljából;
mivel az említett általános szabályok értelmében az e rendelethez mellékelt táblázat 1. oszlopában megnevezett árucikkeket a 3. oszlopban feltüntetett indoklásnak megfelelően a 2. oszlopban feltüntetett KN-kódok szerint kell besorolni;
mivel elfogadott, hogy a tagállamok vámhatóságai által a Kombinált Nómenklatúrába tartozó árucikkek besorolása tekintetében közzétett, és az e rendelettel megállapított jogoknak meg nem felelő kötelező érvényű tarifális felvilágosításokra a legutóbb a 2454/93/EGK bizottsági rendelettel [3] módosított, a Közösségi Vámkódex létrehozásáról szóló, 1992. október 12-i 2913/92/EGK tanácsi rendelet [4] 12. cikke (6) bekezdésének rendelkezései értelmében a jogosult még három hónapig hivatkozhasson;
mivel az e rendeletben előírt intézkedések összhangban vannak a Vámkódex Bizottság vám- és statisztikai nómenklatúrával foglalkozó részlegének a véleményével,
ELFOGADTA EZT A RENDELETET:
1. cikk
A mellékelt táblázat 1. oszlopában megnevezett árucikkek Kombinált Nómenklatúrán belüli besorolása ezentúl az említett táblázat 2. oszlopában feltüntetett megfelelő KN-kódok szerint történik.
2. cikk
A tagállamok vámhatóságai által közzétett, és az e rendelettel megállapított jogoknak meg nem felelő kötelező érvényű tarifális felvilágosításokra a 2913/92/EGK rendelet 12. cikke (6) bekezdésének rendelkezései értelmében még három hónapig lehet hivatkozni.
3. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
(1996. március 29.) a sovány tejpor felvásárlása és magántárolási támogatása tekintetében az 1362/87/EGK és az 1158/91/EGK rendelet módosításáról és a tejre és tejtermékekre alkalmazandó mezőgazdasági átváltási árfolyamra vonatkozó meghatározó események rögzítéséről szóló 1756/93/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2931/95/EK bizottsági rendelettel [1] módosított, a tej- és tejtermékpiac közös szervezéséről szóló, 1968. június 27-i 804/68/EGK tanácsi rendeletre [2] és különösen annak 7. cikke (5) bekezdésére és 28. cikkére,
tekintettel a legutóbb a 150/95/EK rendelettel [3] módosított, a közös agrárpolitika céljából alkalmazandó elszámolási egységről és átváltási árfolyamokról szóló, 1992. december 28-i 3813/92/EGK tanácsi rendeletre [4] és különösen annak 6. cikkének (2) bekezdésére,
mivel a legutóbb a 3577/90/EGK rendelettel [5] módosított, a sovány tejpor intervenciós raktározása általános szabályainak megállapításáról szóló, 1968. július 20-i 1014/68/EGK tanácsi rendeletet [6] az 1538/95/EK tanácsi rendelet [7] 1996. március 1-jével hatályon kívül helyezte; mivel az 1014/68/EGK rendelet egyes szabályait belefoglalták az 1538/95/EK rendelettel módosított 804/68/EGK rendelet 7. cikkébe; mivel a legutóbb az 1802/95/EK rendelettel [8] módosított, a sovány tejpor intervenciós raktározásának részletes alkalmazási szabályai megállapításáról szóló, 1978. március 30-i 625/78/EGK bizottsági rendeletet [9] átdolgozták, amikor kiigazították az 1014/68/EGK rendelet hatályon kívül helyezése miatt; mivel következésképp a sovány tejpor intervenciós raktározása részletes alkalmazási szabályainak megállapításáról szóló, 1996. február 22-i 322/96/EK bizottsági rendelet [10] 1996. március 1-jétől kezdődően a 625/78/EGK rendeletet is hatályon kívül helyezte;
mivel a legutóbb az 1137/94/EK rendelettel módosított [11], a sovány tejpor felvásárlása és magántárolási támogatása tekintetében a 777/87/EGK tanácsi rendelet alkalmazására vonatkozó részletes szabályok megállapításáról szóló, 1987. május 18-i 1362/87/EGK bizottsági rendelet [12], a legutóbb az 1802/95/EK rendelettel módosított, a sovány tejpor intervenciós hivatalok által pályázati úton történő felvásárlásáról szóló, 1991. május 3-i 1158/91/EGK bizottsági rendelet [13], valamint a legutóbb a 315/96/EK rendelettel [14] módosított 1756/93/EGK bizottsági rendelet [15] hivatkozik az 1014/68/EGK és a 625/78/EGK rendeletre; mivel ezen hivatkozások helyébe a 322/96/EK rendeletre való hivatkozásoknak kell lépniük; mivel, továbbá, az 1158/91/EGK rendeletet módosítani kell, azzal a céllal, hogy a sovány tejpor fehérjetartalma alapján meghatározzák a felvásárlási ár kiszámítását;
mivel a sovány tejporra vonatkozó magántárolási rendszer tekintetében az 1362/87/EGK rendelet 5. cikke előírja, hogy a kivitelre szánt sovány tejpor esetében, az egyébként alkalmazandó szabályoktól eltérően, amint a 30 napos szerződéses időszak lejár, a szerződő fél elvégezheti a kitárolást; mivel ezt az eltérést szinte soha nem veszik igénybe, és szükségtelenül bonyolítja a rendszer működését; mivel ezért el kell hagyni;
mivel az e rendeletben előírt intézkedések összhangban vannak a Tej- és Tejtermékpiaci Irányítóbizottság véleményével,
ELFOGADTA EZT A RENDELETET:
1. cikk
Az 1362/87/EGK rendelet a következőképpen módosul:
a) az a) pont helyébe a következő szöveg lép:
"a) olyan termelési egységben készült, amely vállalja, hogy a 322/96/EK rendelet 2. cikke (1) bekezdésének b) pontjában előírt nyilvántartást folyamatosan vezeti."
b) az e) pont helyébe a következő szöveg lép:
3. Az 5. cikket el kell hagyni.
2. cikk
Az 1158/91/EGK rendelet a következőképpen módosul:
2. A 3. cikk (1) bekezdése helyébe a következő szöveg lép:
"(1) A pályázók csak a következőknek megfelelően vehetnek részt a pályázati felhívásban:
- csak a pályázat benyújtási határidejét megelőző 21 nap során gyártott sovány tejpor lehet az ajánlat tárgya; a 322/96/EK rendelet III. melléklete e) pontjának második mondatában meghatározott esetekre ez az időtartam három hét,
- amennyiben írásban vállalják, hogy betartják a 322/96/EK rendelet 4. cikkének (6) bekezdésében foglaltakat."
3. A 7. cikk (1) bekezdése második albekezdésének c) pontja helyébe a következő szöveg lép:
"c) az a raktár, ahová el kell szállítani. A 322/96/EK rendelet 5. és 6. cikkét kell alkalmazni."
4. A 9. cikk helyébe a következő szöveg lép:
"9. cikk
A sovány tejpor átvételét követő 120. napon kezdődő és az azt követő 140. napon végződő időszak során az intervenciós hivatal kifizeti a felvásárlási árat a sikeres pályázó részére. A kifizetést minden átvett mennyiségre teljesíteni kell, feltéve, hogy az 1. cikk második bekezdésében említett előírások teljesítését ellenőrizték.
A felvásárlási árat a következőképpen kell kiszámítani:
- ha a zsírmentes szárazanyag fehérjetartalma 35,6 % vagy ennél több, a felvásárlási ár megegyezik a pályázatban feltüntetett árral,
- ha a zsírmentes szárazanyag fehérjetartalma 35,6 % alatt van, de nem kevesebb, mint 31,4 %, a felvásárlási ár a pályázatban feltüntetett ár mínusz "d", amelyet a következőképpen kell kiszámítani:
d = a pályázati ár × ([0,356 – fehérjetartalom] × 1,75])
A fehérjetartalmat a 322/96/EK rendelet I. mellékletében meghatározott módon kell megállapítani."
A 322/96/EK rendelet 2. és 3. cikkét kell alkalmazni."
3. cikk
A C. rész C. I. szakaszának 1. pontja és az 1756/93/EGK rendelet mellékletében a D. rész 3. pontja helyébe a következő szöveg lép:
B.A 6. cikk (2) bekezdésében említett további szállítási költségek Az érintett áruk átvételének napján alkalmazandó mezőgazdasági átváltási árfolyam"
4. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
(1996. április 22.) a 3906/89/EGK rendeletnek a gazdasági támogatás Bosznia és Hercegovinára történő kiterjesztésére irányuló módosításáról
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 235. cikkére,
tekintettel a Bizottság javaslatára,
tekintettel az Európai Parlament véleményére [1],
(1996. április 29.) a cukorágazaton belüli közlemények tekintetében az 1785/81/EGK tanácsi rendelet alkalmazása részletes szabályainak megállapításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1101/95/EK [1] rendelettel módosított, a cukorágazat piacának közös szervezéséről szóló, 1981. június 30-i 1785/81/EGK [2] tanácsi rendeletre, és különösen annak 39. cikkére,
mivel az 1785/81/EGK rendelet 39. cikke előírja a tagállamok és a Bizottság számára, hogy közöljék egymással az említett rendelet végrehajtásához szükséges információkat; mivel a végrehajtási szabályokat a legutóbb a 3819/85/EGK rendelettel [3] módosított, a cukorágazaton belüli közleményekről szóló, 1983. március 29-i 787/83/EGK bizottsági rendelet [4] állapította meg; mivel a cukorágazat piacának szervezésében azóta bekövetkezett fejlemények, és különösen a Közösség által a többoldalú kereskedelmi tárgyalások uruguayi fordulója alkalmával a mezőgazdasági megállapodásban vállalt kötelezettségek miatt ezeket a szabályokat felül kell vizsgálni és újakkal kell kiegészíteni, és ezért a 787/83/EGK rendeletet az 1996/97-es gazdasági év elejétől hatályon kívül kell helyezni;
mivel ha az 1785/81/EGK rendeletben előírt intervenciós intézkedések szerint felvásárolt vagy értékesített cukor tekintetében a helyzetet pontosan kell megállapítani, a szükséges adatoknak rendelkezésre kell állni, különösen az intervenciós hivataloknál lévő mennyiségekben bekövetkező változásokról és ezeknek a mennyiségeknek a megoszlásáról a legutóbb az 1359/77/EGK rendelettel [5] módosított, a cukor intervenciós felvásárlásának általános szabályait megállapító 1968. április 9-i 447/68/EGK tanácsi rendelet [6] 1. cikkének (2) bekezdése alapján elismert raktárak között; mivel annak érdekében, hogy az intervenciós rendszer végrehajtása szoros megfigyelés alatt legyen, az is nélkülözhetetlen, hogy az emberi fogyasztásra alkalmatlanná tett cukor mennyiségéről, valamint egyes vegyi termékek gyártására használt cukor mennyiségre vonatkozó információk rendszeresen elérhetőek legyenek, jelezve azt a cukormennyiséget, melyet vagy a legutóbb a 260/96/EK [7] rendelettel módosított, az állati takarmányozásra használt cukor denaturálásának részletes szabályainak megállapításáról szóló, 1972. január 14-i 100/72/EGK bizottsági rendelet [8] mellékletében előírt egyik eljárásnak megfelelően denaturáltak, vagy a legutóbb az 1101/95/EK rendelettel módosított, a vegyiparban felhasznált egyes cukortermékek termelési visszatérítésének [9] általános szabályainak megállapításáról szóló, 1986. március 25-i 1010/86/EGK tanácsi rendelet mellékletében felsorolt vegyi termékek gyártásánál használtak fel, illetve a legutóbb a 260/96/EK rendelettel módosított, a vegyiparban felhasznált cukor termelési visszatérítése [10] alkalmazásának részletes szabályai megállapításáról szóló, 1978. július 24-i 1729/78/EGK bizottsági rendelet mellékletében felsoroltak;
mivel a harmadik országokkal folytatott kereskedelem pontos és rendszeres nyomon követése az egyetlen mód, tekintettel a fentebb említett mezőgazdasági megállapodásban a Közösség által vállalt kötelezettségekből származó korlátozásokra, a fejlemények folyamatos figyelemmel kísérésére, és amennyiben indokolt, a szükséges intézkedések meghozatalára, különösen az 1785/81/EGK rendelet 23. cikke (4a) bekezdésének alkalmazására és a Nemzetközi Cukoregyezményben vállalt közösségi kötelezettségekből származó intézkedések esetében; mivel a Bizottságnak ezért rendszeresen megfelelő tájékoztatást kell kapnia nemcsak azoknak a termékeknek az importjáról és exportjáról, melyekre illetéket vagy visszatérítést állapítottak meg, amelyek tekintetében, különösen a 2136/95/EK rendelettel [11] módosított, a cukorágazatban a behozatali és kiviteli engedélyek rendszerének alkalmazására vonatkozó különös részletes szabályokról szóló, 1995. június 27-i 1464/95/EK bizottsági rendelet [12] szerint a működési engedélyeket kiadják, figyelembe véve a Bizottságnak a legutóbb a 2137/95/EK rendelettel [13] módosított 3719/88/EGK rendelete [14] jóval általánosabb rendelkezéseire, valamint a legutóbb az 1384/95/EK rendelettel [15] módosított 3665/87/EGK bizottsági rendeletre [16], de ugyanakkor a visszatérítés nélkül, engedéllyel vagy engedély nélkül exportált termékek importjára és exportjára is, és különösen az aktív feldolgozási eljárások alá tartozókéra; mivel lehetővé kell tenni a kedvezményes cukor importjának figyelemmel kísérését is a legutóbb az 1714/88/EGK rendelettel [17] módosított, a kedvezményes cukor behozatalának részletes végrehajtási szabályai megállapításáról szóló, 1976. november 17-i 2782/76/EGK bizottsági rendelet [18] hatékony alkalmazásának érdekében;
mivel az 1785/81/EGK rendelet III. fejezetében meghatározott kvótarendszer hatékony működtetése érdekében, különös tekintettel a fent említett mezőgazdasági megállapodásban vállalt közösségi kötelezettségekre, az összes vonatkozó tényező ismeretét igényli; mivel ez szükségessé teszi az alábbi rendeletek alkalmazását: a legutóbb az Ausztria, Finnország és Svédország csatlakozási okmányával módosított, a cukorrépa felvásárlásról szóló szerződésekre és szakmaközi egyezményekre vonatkozó keretszabályok megállapításáról szóló, 1968. február 20-i 206/68/EGK tanácsi rendelet [19], a cukorágazatban a kvóták átadásának általános szabályainak megállapításáról szóló, 1982. január 26-i 193/82/EGK tanácsi rendelet [20], a legutóbb a 158/96/EK rendelettel [21] módosított, a kvótát meghaladó cukortermelésre vonatkozó részletes végrehajtási szabályok megállapításáról szóló, 1981. szeptember 14-i 2670/81/EGK bizottsági rendelet [22], valamint a legutóbb a 392/94/EK rendelettel [23] módosított, a kvótarendszernek a cukorágazatban történő alkalmazására vonatkozó részletes szabályok megállapításáról szóló, 1982. június 8-i 1443/82/EGK bizottsági rendelet [24]; mivel a fentiek vonatkoznak a tárolási költségek kiegyenlítési rendszerének az 1785/81/EGK rendelet 8. cikke szerint meghatározott alkalmazására is; mivel ez vonatkozik a legutóbb a 3042/78/EGK rendelettel [25] módosított, a cukor-tárolási költségek kiegyenlítésének általános szabályainak megállapításáról szóló, és a 750/68/EGK rendeletet [26] hatályon kívül helyező 1977. június 20-i 1358/77/EGK tanácsi rendelet alkalmazására, valamint a legutóbb az 1758/93/EGK rendelettel [27] módosított, a cukor tárolási költségeinek kiegyenlítésére vonatkozó részletes szabályok megállapításáról szóló, 1978. augusztus 18-i 1998/78/EGK bizottsági rendeletre [28];
mivel az érintett személyeknek meg kell győződniük arról, hogy az egyes vállalkozásokról szóló összes adatot bizalmasan kezelik;
mivel az e rendeletben foglalt intézkedések összhangban vannak a Cukorpiaci Irányítóbizottság a véleményével,
ELFOGADTA EZT A RENDELETET:
1. cikk
Tekintettel az 1785/81/EGK rendelet 9. cikkének (1) bekezdése és 11. cikkének (1) bekezdése alapján hozott intervenciós intézkedésekre, az egyes tagállamok minden héten értesítik a Bizottságot a megelőző hétre vonatkozóan:
a) az intervenciós hivatalnak felkínált, de általa még át nem vett fehércukor és nyers cukor tel quel mennyiségéről;
b) az intervenciós hivatal által átvett fehércukor és nyers cukor tel quel mennyiségéről;
c) az intervenciós hivatal által értékesített fehércukor és nyers cukor tel quel mennyiségéről.
2. cikk
A Bizottság kérésére az egyes tagállamok a Bizottság rendelkezésére bocsátják az intervenciós hivatal által átvett fehércukor és nyers cukor tel quel mennyiségek listáját és azok megoszlását az elismert raktárak között.
3. cikk
Tekintettel az 1785/81/EGK rendelet 9. cikkének (2) bekezdése alapján hozott intervenciós intézkedésekre, az egyes tagállamok értesítik a Bizottságot:
1. minden héten az előző hét vonatkozásában a fehércukor és nyers cukor tel quel mennyiségeiről, melyekre denaturálási támogatási igazolást adtak ki;
2. a Bizottság kérésére, egy adott időszakra vonatkozóan, a denaturált fehércukor és nyers cukor mennyiségéről, jelezve, hogy a 100/72/EGK rendelet mellékletében meghatározott melyik eljárást alkalmazták.
4. cikk
Tekintettel az 1785/81/EGK rendelet 9. cikkének (3) bekezdése alapján hozott intervenciós intézkedésekre, az egyes tagállamok értesítik a Bizottságot:
1. legkésőbb minden egyes naptári hónap végéig az előző naptári hónapra vonatkozóan a fehércukor és a nyers cukor, a fehércukorban kifejezett szirup és a szárazanyagban kifejezett izoglükóz mennyiségéről, amelyre:
a) termelési visszatérítési igazolást ténylegesen kiadtak;
b) termelési visszatérítést fizettek;
2. legkésőbb minden év szeptember végéig az előző gazdasági évre vonatkozóan a fehércukor és a nyers cukor, a fehércukorban kifejezett szirup, valamint a szárazanyagban kifejezett izoglükóz mennyiségéről az 1010/86/EGK rendelet mellékletében felsorolt termékek szerinti bontásban, melyre:
a) termelési visszatérítési igazolást ténylegesen kiadtak;
b) termelési visszatérítést fizettek;
3. legkésőbb minden év szeptember végéig az előző gazdasági évre vonatkozóan az 1729/78/EGK rendelet mellékletében említett köztes termékek gyártására használt, a 2. pontban említett alaptermékek mennyiségéről.
5. cikk
Tekintettel a harmadik országba irányuló exportra, minden tagállam értesíti a Bizottságot:
1. minden héten az előző hétre vonatkozóan:
a) azokról a mennyiségekről, melyekre az engedélyeket ténylegesen kiadták az 1785/81/EGK rendelet 17. cikk (5) bekezdés második albekezdésének a) pontja alapján meghatározott export-visszatérítés összegével, a következő megosztásban:
- az 17019100, 17019910 és 17019990 KN-kódok alá tartozó fehércukor,
- az 17011190 és 17011290 KN-kódok alá tartozó nyers cukor tel quel mennyiségéről,
- az 17026090, 17029060, 17029071, 17029099 és 21069059 KN-kódok alá tartozó szacharóz szirup fehércukorban kifejezve,
- az 17024010, 17026010, 17029030 és 21069030 KN-kódok alá tartozó izoglükóz szárazanyagban kifejezve,
- az ex17026090 KN-kód alá tartozó inulinszirup cukor/izoglükóz szárazanyag-egyenértékben kifejezve;
b) az 17019910 KN-kód alá tartozó fehércukor mennyiségéről, melyre az engedélyt ténylegesen kiadták az 1785/81/EGK rendelet 17. cikk (5) bekezdés második albekezdésének b) pontja szerint meghatározott export-visszatérítés összegével;
c) a C fehércukor, C nyers cukor, C izoglükóz és C inulinszirup mennyiségekről, az adott terméknek megfelelően fehércukorban, szárazanyagban vagy cukor/izoglükóz szárazanyag-egyenértékben kifejezve, melyekre a kiviteli engedélyt ténylegesen kiadták;
d) az 1785/81/EGK rendelet 17. cikk (5) bekezdés második albekezdésének a) pontja szerint meghatározott export-visszatérítés vonatkozó összegének jelzésével a fehércukor mennyiségekről, továbbá azokról a nyers cukor és fehércukorban kifejezett szacharóz szirup mennyiségekről, valamint szárazanyagban kifejezett izoglükóz mennyiségekről, melyekre kiviteli engedélyt ténylegesen kiadtak a 426/86/EGK rendelet 1. cikk (1) bekezdésének b) pontjában említett termékek formájában történő export céljából [29];
2. legkésőbb minden naptári hónap végéig az előző naptári hónapra vonatkozóan a 3719/88/EGK rendelet 8. cikkének (4) és (5) bekezdése alapján exportált, az 1b. pontban említett fehércukor mennyiségekről;
3. minden naptári hónapra vonatkozóan legkésőbb az adott naptári hónapot követő harmadik naptári hónap végéig:
a) az 1464/95/EK rendelet 2. cikkében hivatkozott, további feldolgozás és kiviteli engedély nélkül exportált cukor és szirup mennyiségek a vonatkozó export-visszatérítés összegével;
b) a fehércukorként vagy fehércukorban kifejezett feldolgozott termék formájában exportált, kvótán belüli cukormennyiségekről, melyekre kiviteli engedélyt adtak ki a nemzetközi konvenciók vagy más kiegészítő programok szerinti közösségi és nemzeti élelmiszersegélyek megvalósítása érdekében, valamint az ingyenes élelmiszer-ellátásra vonatkozó más közösségi intézkedések végrehajtására;
c) a 3665/87/EGK rendelet 2a. cikkének második bekezdésében említett export esetében a cukor, a fehércukorban kifejezett répacukor szirup és a szárazanyagban kifejezett izoglükóz mennyiségekről, melyeket további feldolgozás nélkül exportáltak, a megfelelő visszatérítési összegekkel együtt;
d) az 1785/81/EGK rendelet 17. cikk (5) bekezdés második albekezdésének a) pontja alapján meghatározott megfelelő export-visszatérítési összeggel feltüntetett fehércukor mennyiségekről, fehércukorban kifejezett nyers cukor és szacharóz szirup mennyiségekről és a szárazanyagban kifejezett izoglükóz mennyiségekről, melyeket a Tanács 804/68/EGK rendelete [30] I. mellékletében említett termékek formájában és a Bizottság 1222/94/EK [31] rendelete mellékletében említett termékek formájában exportáltak;
e) az (1) bekezdés d) pontjában és ennek a bekezdésnek a d) pontjában említett export esetében, a visszatérítés nélkül exportált mennyiségekről.
A d) és az e) pontban említett értesítéseket a szóban forgó feldolgozott termékre vonatkozó rendelet szerint külön küldik meg a Bizottságnak.
6. cikk
Az egyes tagállamok értesítik a Bizottságot:
1. minden héten az előző hétre vonatkozóan a nem kedvezményes fehércukor és nyers cukor, továbbá cukorszirup, izoglükóz és inulinszirupnak azokról a tel quel mennyiségeiről, amelyekre a behozatali engedélyt ténylegesen kiadták;
2. az egyes negyedévekre vonatkozóan legkésőbb az adott negyedévet követő harmadik naptári hónap végéig a fehércukorban kifejezett cukor mennyiségekről:
a) melyeket az 5. cikk 1d. és 3d. pontjában említett feldolgozott termékként harmadik országból importáltak;
b) más tagállamból importáltak vagy oda exportáltak feldolgozatlan, vagy feldolgozott termékként.
7. cikk
Az egyes tagállamok értesítik a Bizottságot:
1. minden héten az előző hétre vonatkozóan azokról a fehércukor mennyiségekről és tel quel nyers cukor mennyiségekről, melyekre az 1464/95/EK rendelet 10. cikke alapján behozatali vagy kiviteli engedélyt adtak ki;
2. minden negyedévben és külön feltüntetve, legkésőbb az adott negyedévet követő második naptári hónap végéig a harmadik országból importált és a Tanács 2913/92/EGK rendeletének [32] 116. cikkében meghatározott aktív feldolgozási eljárások szerint végtermékként exportált cukor mennyiségekről.
8. cikk
Tekintettel a kedvezményes cukor importjára minden tagállam:
1. értesíti a Bizottságot legkésőbb minden naptári hónap végéig az előző naptári hónapra vonatkozóan, származási tagállamok szerinti bontásban, azokról a tel quel cukor mennyiségekről, melyekre a 2782/76/EGK rendeletnek megfelelően engedélyt adtak ki;
2. legkésőbb minden naptári hónap végéig az előző naptári hónapra vonatkozóan megküldi a Bizottságnak:
a) a vonatkozó EUR 1 szállítólevelek másolatait;
b) a 2782/76/EGK rendelet 7. cikk (2) bekezdésében említett bizonylatok másolatait;
c) ahol indokolt, a 2782/76/EGK rendelet 1. cikk (3) bekezdésének második albekezdésében említett nyilatkozat másolatait.
Az a) és b) pontban említett iratoknak, a 2782/76/EGK rendelet 6. és 7. cikkében felsorolt adatokon túl, tartalmazniuk kell az egyes importált mennyiségek hat tizedes jegyig kiszámított polarizációs fokát;
3. tájékoztatják a Bizottságot legkésőbb minden évben október végéig a 2782/76/EGK rendelet 6. és 7. cikkében említett engedélyek és bizonylatok összegző listájáról, feltüntetve:
a) a fehércukor teljes mennyiségét tonnában;
b) a nyers cukor teljes tel quel mennyiségét tonnában;
c) a közvetlen fogyasztásra szánt nyers cukor tel quel mennyiségét tonnában;
amelyet a 2782/76/EGK rendelet értelmében a szóban forgó tagállamba ténylegesen importáltak az ugyanannak a naptári évnek a június 30-val végződő szállítási időszak folyamán.
9. cikk
Az egyes tagállamok értesítik a Bizottságot:
1. minden év március 1-je előtt a területükön lévő minden cukortermelő és inulinszirup-termelő vállalkozás tekintetében, az 1443/82/EGK rendelet 3. cikke (1) bekezdésének megfelelően meghatározott előzetes cukor és inulinszirup termelésről a folyó gazdasági évre. A francia Guadeloupe és Martinique megyék és Spanyolország számára azonban a nádcukor tekintetében július 1-je lép ennek a dátumnak a helyébe;
2. legkésőbb minden naptári hónap végéig az előző hónapra vonatkozóan a területükön lévő minden izoglükóz-termelő vállalkozásnak az 1443/82/EGK rendelet 3. cikke (2) és (2a) bekezdésének megfelelően meghatározott izoglükóz termeléséről: a aktív feldolgozási eljárás szerint termelt izoglükóz havi mennyiségéről külön adnak tájékoztatást;
3. minden év szeptember 15-e előtt a területükön lévő minden cukortermelő, izoglükóz-termelő és inulinsziruptermelő vállalkozás tekintetében az 1443/82/EGK rendelet 3. cikke (3) bekezdésének megfelelően az előző gazdasági évre meghatározott végső cukor, izoglükóz és inulinszirup termelésről.
10. cikk
Minden naptári hónap során az előző naptári hónapra vonatkozóan az egyes tagállamok tájékoztatják a Bizottságot:
a) a területükön fogyasztásra felhasznált cukor, izoglükóz és inulinszirup mennyiségekről;
b) a denaturált cukor mennyiségekről;
11. cikk
A 2670/81/EGK rendelet 2. cikk (1) bekezdése második albekezdésének sérelme nélkül az egyes tagállamok értesítik a Bizottságot minden év március 15-e előtt az előző gazdasági évre vonatkozóan azokról a C cukor, izoglükóz és C inulinszirup mennyiségekről, amelyeket a rendelet 1. cikke (1) bekezdésének értelmében a Közösség belső piacán értékesítettnek kell tekinteni.
12. cikk
Minden tagállam értesíti a Bizottságot:
1. minden hónap 15-e előtt az előző naptári hónapra vonatkozóan az 1785/81/EGK rendelet 27. cikke alapján esetlegesen átvitt teljes B és C cukor mennyiségről;
2. minden év március 1-je előtt a folyó gazdasági évre és minden cukortermelő vállalkozásra vonatkozóan a következő gazdasági évre átvitt teljes B és C cukor mennyiségekről.
Azonban:
- a spanyol répacukor termelést illetően március 1-je helyébe április 15-e lép,
13. cikk
Minden tagállam tájékoztatja a Bizottságot:
1. az 1358/77/EGK rendelet 2. cikk (1) bekezdésének c) és d) pontjában említett elismerésekről, és ahol indokolt, az 1998/78/EGK rendelet 1. cikke alapján visszavont elismerésekről;
2. minden hónap 15-e előtt az utolsó előtti naptári hónapra vonatkozóan, az I. mellékletben bemutatott űrlapminta felhasználásával:
a) az 1358/77/EGK rendelet 4. cikk (2) bekezdésében említett mennyiségekről;
b) az 1998/78/EGK rendelet 12. cikk (1) bekezdése értelmében felhasználtnak tekintett mennyiségekről.
14. cikk
Minden tagállam értesíti a Bizottságot:
1. minden év szeptember 1-je előtt az előző gazdasági évre vonatkozóan, és minden év január 1-je előtt az előző termelési évre vonatkozóan, a II. mellékletben bemutatott űrlapminta felhasználásával, az adott időszakra vonatkozó cukor, izoglükóz és inulinszirup termékmérlegéről;
2. minden október 1. előtt az előző gazdasági évre vonatkozóan, a III. mellékletben szereplő űrlapminta felhasználásával, a melasz termékmérlegének adatairól.
15. cikk
Minden tagállam értesíti a Bizottságot minden naptári hónap vonatkozásában legkésőbb az adott naptári hónapot követő harmadik naptári hónap végéig a IV. és V. mellékletben szereplő minták felhasználásával, a Közösségnek a Nemzetközi Cukoregyezményben vállalt kötelezettségeire vonatkozó statisztikákról.
16. cikk
E rendelet alkalmazásában:
a) "előző hét" a csütörtöktől szerdáig terjedő referencia-időszak;
b) "előző negyedév" a júliustól szeptemberig, októbertől decemberig, januártól márciusig vagy áprilistól júniusig tartó, az esetnek megfelelő három hónapos referencia-időszak;
c) "előző termelési év" az egyik naptári év október 1-jétől a következő naptári év szeptember 30-ig terjedő referencia-időszak.
17. cikk
A Bizottság a rendelet szerint a vele közölt adatokat hozzáférhetővé teszi a tagállamok számára.
Mindazonáltal egy adott vállalkozásra, annak műszaki felszereltségére, termelése jellegére és nagyságára vonatkozó értesítéseket tartalmazó adatok, vagy az olyan adatok, amelyek lehetővé tehetik az ilyen tények kikövetkeztetését, csak olyan személyek számára hozzáférhetőek, akik a Bizottságon belül a cukorágazatért felelősek. Az ilyen adatok nem hozhatók harmadik felek tudomására.
18. cikk
19. cikk
Ez a rendelet 1996. július 1-jén lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
A Bizottság 2214/96/EK rendelete (1996. november 20.) a harmonizált fogyasztói árindexekről: a HICP részindexeinek továbbításáról és terjesztéséről (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA
tekintettel az Európai Közösséget létrehozó szerződésre,
tekintettel a harmonizált fogyasztói árindexekről [1] szóló, 1995. október 23-i 2494/95/EK tanácsi rendeletre,
mivel a 2494/95/EK rendelet 5. cikke (1) bekezdésének b) pontja szerint minden tagállam köteles egy harmonizált fogyasztói árindexet (HICP) készíteni az 1997 januári indexszámmal kezdődően;
mivel a 2494/95/EK rendelet 9. cikke előírja, hogy a tagállamok dolgozzák fel az összegyűjtött adatokat annak érdekében, hogy elkészítsék a HICP-t a COICOP-kategóriákat (az egyéni fogyasztás rendeltetés szerinti osztályozása) lefedve; mivel ezeket a kategóriákat ki kell igazítani;
mivel a 2494/95/EK rendelet 11. cikke értelmében a Bizottság (Eurostat) teszi közzé a HICP-t és a megfelelő részindexeket; mivel meg kell határozni ezeket a részindexeket;
mivel a HICP-k összehasonlíthatóságának biztosítása érdekében a 2494/95/EK rendelet 5. cikkének (3) bekezdésével összhangban végrehajtási intézkedésekre van szükség;
mivel az e rendeletben meghatározott intézkedések összhangban vannak a 89/382/EGK-Euratom tanácsi határozattal [2] létrehozott Statisztikai Programbizottság (SPB) véleményével;
mivel a 2494/95/EK rendelet 5. cikkének (3) bekezdésével összhangban konzultáltak az Európai Monetáris Intézettel, és az kinyilvánította kedvező véleményét,
ELFOGADTA EZT A RENDELETET:
1. cikk
A rendelet célja
E rendelet célja a harmonizált fogyasztói árindex (HICP) részindexeinek létrehozása, amelyeket a tagállamok minden hónapban elkészítenek és továbbítanak a Bizottság (Eurostat) részére, amely terjeszti azokat.
2. cikk
Meghatározások
E rendelt alkalmazásában HICP-részindex a rendelet I. mellékletében felsorolt és II. mellékletében részletezett kiadási kategóriák bármelyikére vonatkozó árindex. Az árindexek a COICOP-HICP osztályozásra (egyéni fogyasztás rendeltetés szerinti osztályozása a HICP igényeinek megfelelően) épülnek [3]. "Terjesztés" az adatok bármilyen formában történő nyilvánosságra hozatala.
3. cikk
Részindexek elkészítése és továbbítása
A tagállamok minden hónapban elkészítik és továbbítják a Bizottság (Eurostat) részére az összes olyan részindexet (I. melléklet), amelynek súlya meghaladja a HICP által lefedett [4]. összes kiadás egy ezredét. Az 1997 januári indexszel együtt és ezt követően a súlyarányok minden változásakor a tagállamok továbbítják a Bizottság (Eurostat) részére a megfelelő súlyozási információt is.
4. cikk
A részindexek terjesztése
A Bizottság (Eurostat) terjeszti a HICP-k e rendelet I. mellékletében felsorolt kategóriáira vonatkozó részindexeit, 1996. évi árszint = 100 bázison.
5. cikk
Minőségellenőrzés
A tagállamok a Bizottság (Eurostat) kérésére közlik az áruk és a szolgáltatások I. és II. melléklet kiadási kategóriáiba történő besorolására vonatkozó információkat, lehetővé téve e rendelet betartásának értékelését.
6. cikk
Hatálybalépés
Ez a rendelet az Európai Közösségek Hivatalos Lapjában való kihirdetését követő huszadik napon lép hatályba.
(1997. január 28.) a csomagolóanyagok azonosítási rendszerének a csomagolásról és a csomagolási hulladékról szóló, 94/62/EK európai parlamenti és tanácsi irányelv értelmében történő meghatározásáról (EGT vonatkozású szöveg)
(97/129/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a csomagolásról és a csomagolási hulladékról szóló, 1994. december 20-i 94/62/EK európai parlamenti és tanácsi irányelvre [1] és különösen annak 8. cikke (2) bekezdésére,
mivel a jelölési rendszer, legalábbis az első fázisban önkéntes, de módosítható annak érdekében, hogy a későbbiekben kötelező érvénnyel bevezessék;
mivel a jelölési rendszert rendszeres időközönként felülvizsgálják, és ha szükséges, a 94/62/EK irányelv 21. cikkében meghatározott eljárásnak megfelelően módosítják;
mivel az ebben a határozatban előírt intézkedések megfelelnek a 94/62/EK irányelv 21. cikkének megfelelően felállított bizottság véleményének,
ELFOGADTA EZT A HATÁROZATOT:
1. cikk
Ennek a határozatnak, amely minden, a 94/62/EK irányelv hatálya alá tartozó csomagolásra vonatkozik, az a célja, hogy meghatározza azokat a számozásokat és rövidítéseket, amelyeken a jelölési rendszer alapul, feltüntetve a használt csomagolóanyag(ok) anyagi minőségét és megadva, hogy mely anyagok tartoznak a jelölési rendszerbe.
2. cikk
E határozatban:
- alkalmazott fogalmak azonosak a 94/62/EK irányelv 3. cikke által meghatározott fogalmakkal,
- "társított anyag (kompozit) csomagolás": olyan csomagolás, amely különböző, kézi erővel szét nem választható anyagokból áll, egyik összetevő sem haladja meg a 94/62/EK irányelv 21. cikk szerinti eljárással megállapított, ott megadott tömegszázalék-értéket. Néhány anyag vonatkozásában esetleg szükséges kivételt ugyanezen eljárás állapíthat meg.
3. cikk
A jelölési rendszer számozásait és rövidítéseit a mellékletek tartalmazzák.
Használatuk önkéntes az I. mellékletben felsorolt műanyagokra, a II. mellékletben felsorolt papír- és kartonfajtákra, a III. mellékletben felsorolt fémekre, a IV. mellékletben felsorolt faanyagokra, az V. mellékletben felsorolt textilfajtákra, a VI. mellékletben felsorolt üvegekre és a VII. mellékletben felsorolt társított anyagokra (kompozitok).
Arra vonatkozó határozatot, hogy a jelölési rendszer bármely anyagra vagy anyagokra kötelezően bevezetésre kerüljön-e, a 94/62/EK irányelv 21. cikkében meghatározott bizottsági eljárásnak megfelelően lehet elfogadni.
4. cikk
Ennek a határozatnak a tagállamok a címzettjei.
(1997. február 12.) a bruttó nemzeti termék piaci áron történő összeállításának összehangolásáról szóló 89/130/EGK, Euratom tanácsi irányelv végrehajtásának céljából a kollektív befektetési vállalkozások (KBV-k) jövedelme kezelésének meghatározásáról (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az Európai Atomenergia-közösséget létrehozó szerződésre,
tekintettel a bruttó nemzeti termék piaci árakon történő összeállításának összehangolásáról szóló, 1989. február 13-i 89/130/EGK, Euratom tanácsi irányelvre [1],
mivel a piaci áron számított bruttó nemzeti termék meghatározásához (GNPmp) a 89/130/EGK, Euratom irányelv 1. cikke szerint, amelyet a Közösségben a nemzeti és regionális számlák európai rendszeréről szóló, 1996. június 25-i 2223/96/EK tanácsi rendelet [2] 8. cikkének (1) bekezdése alapján kell alkalmazni, a 94/728/EK, Euratom határozat [3] érvényben maradásáig a kollektív befektetési vállalkozások (KBV) jövedelmének kezelését az Integrált nemzeti Számlák Európai Rendszerével (ESA) összhangban pontosítani kell;
mivel az ESA második kiadása nem tartalmaz kifejezett rendelkezéseket a KBV-k jövedelmének, és különösen a fel nem osztott jövedelmének a számbavételéről;
mivel ezért szükséges, hogy ezekkel az alapelvekkel összhangban értelmezzék az ESA második kiadásának szabályait annak érdekében, hogy megjelöljék e jövedelmek elszámolásának módszerét;
mivel az e határozatban előírt intézkedések összhangban vannak a 89/130/EGK, Euratom irányelv 6. cikke által létrehozott bizottság véleményével,
ELFOGADTA EZT A HATÁROZATOT:
1. cikk
A 89/130/EGK, Euratom irányelv végrehajtása céljából a KBV-k jövedelme egyrészt a betétek és más megszerzett befektetések után kapott kamatokból, és másrészt a KBV-k által birtokolt részvények osztalékából áll. Ezeket a kamatokat és osztalékokat ki lehet fizetni a befektetőknek, vagy azokkal a tőkét lehet növelni.
Kifizetés esetén ezt a jövedelmet a részvényeseknek a jövedelmelosztási számlára könyvelik a tulajdonosi és vállalkozói jövedelmek esetén (a jelenleg hatályos ESA R40 szabálya).
Ha ezt a jövedelmet nem osztják fel, akkor ezt a KBV-k által a részvényeseknek kifizetett olyan jövedelemként kell kezelni, amelyet azok azonnal ismét befektetnek a KBV-kbe. Ez azt jelenti, hogy ezt a jövedelmet a jövedelmek felosztásához hasonlóan a tulajdonosi és vállalkozói jövedelemnél kell számbavenni. Továbbá, ugyanezt az összeget a részvényesek pénzügyi számláján a részvények tételhez kell besorolni.
2. cikk
Ennek a határozatnak a tagállamok a címzettjei.
(1997. február 17.) az építési termékek megfelelőségének a 89/106/EGK tanácsi irányelv 20. cikke (2) bekezdése szerinti, a szerkezeti faanyagokra és segédanyagaikra vonatkozó igazolási eljárásáról (EGT vonatkozású szöveg)
(97/176/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a 93/68/EGK irányelvvel [1] módosított, az építési termékekre vonatkozó tagállami törvényi, rendeleti és közigazgatási rendelkezések közelítéséről szóló, 1988. december 21-i 89/106/EGK tanácsi irányelvre [2] és különösen annak 13. cikke (4) bekezdésére,
mivel a Bizottságnak egy termék megfelelősége igazolását tekintve a 89/106/EGK irányelv 13. cikkének (3) bekezdése szerinti két eljárás közül azt kell választania, "amelyiknek a legkisebb a költségigénye és emellett megfelel a biztonsági követelményeknek is"; mivel ez azt jelenti, hogy egy adott termék vagy termékcsalád tekintetében el kell dönteni azt, hogy a gyártó felelősségi körébe tartozó üzemi gyártásellenőrzési rendszer szükséges és elégséges feltétele-e a megfelelőség igazolásának, vagy pedig a 13. cikk (4) bekezdésében említett kritériumok teljesítésével összefüggő okoknál fogva szükségessé válik egy elismert tanúsító szerv bevonása;
mivel a 13. cikk (4) bekezdése előírja, hogy az így meghatározott eljárást meg kell jelölni a megbízásokban és a műszaki előírásokban; mivel ezért kívánatos a termékek vagy termékcsaládok a megbízásokban és a műszaki előírásokban használt fogalmának a meghatározása;
mivel a 13. cikk (3) bekezdésében meghatározott két eljárás részletes leírása a 89/106/EGK irányelv III. mellékletében megtalálható; mivel ezért minden egyes termék vagy termékcsalád tekintetében szükséges azon módszereknek a III. mellékletre való hivatkozás mellett történő egyértelmű előírása, amelyekkel a két eljárást meg kell valósítani, tekintve, hogy a III. melléklet bizonyos rendszereket előnyben részesít;
mivel a 13. cikk (3) bekezdésének a) pontjában meghatározott eljárás megfelel a III. melléklet 2. szakaszának ii. pontjában leírt első (folyamatos felügyelet nélküli) lehetőségben, valamint a második és harmadik lehetőségekben meghatározott rendszereknek, míg a 13. cikk (3) bekezdésének b) pontjában leírt eljárás megfelel a III. melléklet 2. szakaszának i. pontjában és a III. melléklet 2. szakaszának ii. pontjában leírt első lehetőségben (folyamatos felügyelettel) meghatározott rendszereknek;
mivel az e határozatban foglalt intézkedések összhangban állnak az építésügyi állandó bizottság véleményével,
ELFOGADTA EZT A HATÁROZATOT:
1. cikk
Az I. mellékletben megjelölt termékek és termékcsaládok megfelelőségének igazolása olyan eljárással történik, amelynek során a gyártó saját kizárólagos felelősségi körében olyan üzemi gyártásellenőrzési rendszerrel rendelkezik, amely biztosítja, hogy a termék megfeleljen a vonatkozó műszaki előírásoknak.
2. cikk
A II. mellékletben meghatározott termékek megfelelőségét a gyártó által működtetett üzemi gyártásellenőrzési rendszeren túlmenően egy olyan eljárással kell igazolni, amelyben egy elismert tanúsító szerv részt vesz a gyártásellenőrzés vagy maga a termék értékelésében és felügyeletében.
3. cikk
A III. mellékletben meghatározott megfelelőségi igazolási eljárást a harmonizált szabványok kidolgozására vonatkozó megbízásban meg kell jelölni.
4. cikk
Ennek a határozatnak a tagállamok a címzettjei.
(1997. október 2.) az eredetmegjelöléssel, földrajzi árujelzőkkel és a különleges tulajdonságokra vonatkozó tanúsítványokkal foglalkozó tudományos bizottság felállításáról szóló 93/53/EGK határozat módosításáról (EGT vonatkozású szöveg)
(97/656/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
mivel meg kell határozni azokat a feltételeket, amiknek – kötelezettségeik gyakorlása során – a bizottság tagjainak meg kell felelniük,
A KÖVETKEZŐKÉPPEN HATÁROZOTT:
Egyetlen cikk
A 93/53/EGK határozat a következőképpen módosul:
1. a 6. cikk (1) bekezdésének első mondata helyébe a következő szöveg lép:
"A tagokat hároméves időtartamra nevezik ki.";
2. a 6. cikk (2) bekezdése helyébe a következő szöveg lép:
"(2) A hároméves vagy a kétéves időtartam lejártával – az esettől függően – a tagok, az elnök és az alelnök helyettesítésükig vagy kinevezésük megújításáig hivatalban maradnak.";
3. a 9. cikk helyébe a következő szöveg lép:
(2) A bizottság tagjai hivatali idejük alatt vagy annak lejárta után sem használják fel szakmai célokra azokat az információkat, amelyek bizottsági tagi minőségükben jutottak a tudomásukra.";
Feladataik ellátása során a tagoknak kerülniük kell az érdekellentéteket."
(1997. december 11.) a 97/613/EK bizottsági határozat hatályon kívül helyezéséről, valamint az Iránból származó vagy ott feladott pisztácia és a pisztáciából készült egyes termékek behozatalára vonatkozó különleges feltételek megállapításáról (EGT vonatkozású szöveg)
(97/830/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az élelmiszer-higiéniáról szóló, 1993. június 14-i 93/43/EGK tanácsi irányelvre [1], és különösen annak 10. cikke (1) bekezdésére,
mivel az Iránból származó vagy ott feladott pisztácia és a pisztáciából készült egyes termékek behozatalának ideiglenes felfüggesztéséről szóló, 1997. szeptember 8-i 97/613/EK bizottsági határozatot [2] 1997. december 15-ig kell alkalmazni, és hatályon kívül kell helyezni;
mivel az Iránból származó vagy ott feladott pisztáciában sok esetben rendkívül magas szintű Aflatoxin B1-szennyezettséget találtak;
mivel az élelmiszerügyi tudományos bizottság megállapította, hogy az Aflatoxin B1 – még rendkívül kis adagokban is – májrákot okoz és ezen felül genotoxikus hatású;
mivel ez a Közösség közegészségügyi helyzetére nézve komoly fenyegetést jelent, és közösségi szintű védekezési intézkedéseket kell bevezetni;
mivel megvizsgálták az iráni higiéniai körülményeket, és az eredmények azt mutatják, hogy fejlettebb higiéniai eljárásokra és a pisztácia jobb nyomon követhetőségére van szükség; mivel a kiküldött ellenőrző munkacsoport nem tudta a pisztácia kiszállítás előtti kezelésének minden szakaszát ellenőrizni; mivel az iráni hatóságok ígéretet tettek különösen a termelési, kezelési, válogatási, feldolgozási, csomagolási és szállítási eljárások fejlesztésére vonatkozóan; mivel ezért a magas szintű közegészségügyi védelem érdekében indokolt, hogy az Iránból származó vagy ott feladott pisztáciára, illetve pisztáciából készült termékekre vonatkozóan különleges feltételeket állapítsanak meg;
mivel az Iránból származó vagy ott feladott pisztáciát és pisztáciából készült termékeket csak e különleges feltételek alkalmazása mellett lehet behozni;
mivel szükséges, hogy a pisztácia, illetve a pisztáciából készült termékek termelése, válogatása, kezelése, feldolgozása, csomagolása és szállítása megfelelő higiénés eljárásokkal történjen; mivel szükséges, hogy a szállítmányból vett minták Aflatoxin B1-, illetve összes aflatoxin-tartalmát közvetlenül a szállítmány Iránból való kikerülése előtt állapítsák meg;
mivel szükséges, hogy az iráni hatóságok minden, Iránból származó vagy ott feladott pisztácia-szállítmányhoz kiállítsanak egy a termelési, válogatási, kezelési, feldolgozási, csomagolási és szállítási körülményekről, valamint az Aflatoxin B1-, illetve összes aflatoxin-tartalomra vonatkozó laboratóriumi elemzés eredményeiről szóló okirati tanúsítványt;
mivel a bármelyik harmadik országból származó vagy ott feladott pisztáciaszállítmányok tételeit a bármely forrásból származó pisztáciában található Aflatoxin B1-, illetve összes aflatoxin-tartalom meghatározása céljából elemezni kell; mivel e célból összehangolt, hivatalos élelmiszer-ellenőrzési programokat kell végrehajtani;
mivel a tagállamokkal való egyeztetés 1997. október 29-én és 1997. november 10-én megtörtént,
ELFOGADTA EZT A HATÁROZATOT:
1. cikk
Ez a határozat hatályon kívül helyezi az Iránból származó vagy ott feladott pisztácia és a pisztáciából készült egyes termékek behozatalának ideiglenes felfüggesztéséről szóló, 1997. szeptember 8-i 97/613/EK határozatot.
2. cikk
(1) A tagállamok csak abban az esetben hozhatnak be Iránból származó vagy ott feladott,
- a 08025000 KN-kód alá tartozó pisztáciát,
- a 20081913 és a 20081993 KN-kód alá tartozó pörkölt pisztáciát;
ha a szállítmányt a hivatalos mintavételi és elemzési eredmények, valamint az I. mellékletben található, az iráni Egészségügyi Minisztérium képviselője által kitöltött, aláírt és hitelesített egészségügyi bizonyítvány kíséri.
(2) Az Iránból származó vagy ott feladott pisztáciát és pisztáciából készült termékeket kizárólag a II. mellékletben felsorolt belépési pontokon keresztül lehet behozni a Közösségbe.
(3) Minden szállítmányt egy az (1) bekezdésben említett hivatalos mintavétel és elemzés eredményein és az egészségügyi bizonyítványon feltüntetett kódnak megfelelő kóddal azonosítanak.
(4) Az egyes tagállamok illetékes hatóságai gondoskodnak arról, hogy az Iránból származó vagy ott feladott, behozott pisztáciaszállítmányok okmányait ellenőrizzék annak érdekében, hogy azok eleget tegyenek az (1) bekezdésben említett egészségügyi bizonyítvány és mintavételi eredmények követelményének.
(5) Az illetékes hatóság gondoskodik arról, hogy az árunak a közösségi beléptetési pontról történő piacra bocsátása előtt, az Aflatoxin B1- és összes aflatoxin-tartalom ellenőrzése végett, minden egyes szállítmány szisztematikus mintavételezésen és elemzésen menjen át. Az illetékes hatóság ezen elemzésék eredményeiről tájékoztatja a Bizottságot.
3. cikk
Ezt a határozatot 1998. október 31-e előtt felülvizsgálják, hogy felmérjék, a 2. cikkben említett különleges feltételek megfelelő szintű közegészségügyi védelmet biztosítanak-e a Közösség számára. A felülvizsgálás azt is felméri, hogy a különleges feltételekre folyamatosan szükség van-e.
4. cikk
A tagállamok meghozzák azokat az intézkedéseket, amelyek szükségesek ahhoz, hogy ennek az irányelvnek megfeleljenek. Erről értesítik a Bizottságot.
5. cikk
Ennek a határozatnak a tagállamok címzettjei.
a textiltermékek elnevezéséről szóló 96/74/EK európai parlamenti és tanácsi irányelv I. és II. mellékletének a műszaki fejlődéshez történő hozzáigazításáról (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a textiltermékek elnevezéséről szóló, 1996 december 16-i 96/74/EK európai parlamenti és tanácsi irányelvre [1] és különösen annak 16. cikke (1) bekezdésére,
mivel a Közösségen belül csak olyan textiltermékeket lehet forgalomba hozni, amelyek megfelelnek az említett irányelv előírásainak;
mivel ez, a textiltermékekről szóló irányelv rendelkezik a termékekben található textilszálak elnevezésének a címkén vagy jelölésen való feltüntetéséről annak érdekében, hogy a helyes tájékoztatással védjék a fogyasztói érdekeket;
mivel kizárólag az említett irányelv I. mellékletében felsorolt textilszálak használhatók a Közösség belső piacára szánt textiltermékek elkészítéséhez; mivel szükségessé vált a textilszálak felsorolását tartalmazó mellékleteknek a műszaki fejlődéshez történő hozzáigazítása annak érdekében, hogy helyet kapjanak benne azok az új szálak, amelyek az irányelv utolsó módosítása óta jelentek meg;
mivel ezen irányelv rendelkezései összhangban vannak a textiltermékek elnevezésére és címkézésére vonatkozó irányelvekért felelős bizottság véleményével,
ELFOGADTA EZT AZ IRÁNYELVET:
1. cikk
A 96/74/EK irányelv I. melléklete a következőképpen módosul:
1. A 2. pont a következőképpen módosul:
- az "Elnevezés" oszlop a "guanakó" szó után a "kasgóra" szóval egészül ki,
- "A Szál leírása" oszlop a "guanakó" szó után a "kasgórakecske" (a kasmírkecske és az angórakecske keresztezése) szavakkal egészül ki.
2. A 30. pont a következőképpen módosul:
- az "Elnevezés" oszlop szövege: "Poliamid vagy nejlon",
3. A 31–41. pont új számozása: 34–44.
4. Új 31. ponttal egészül ki:
"aromás csoportokhoz kapcsolódó amid vagy imidkötésekből álló szintetikus lineáris makromolekulák alkotta szál, amelyben az amid- vagy imidkötések legalább 85 %-a közvetlenül kapcsolódik két aromás gyűrűhöz, és az esetlegesen jelenlevő imidkötések száma nem haladja meg az amidkötésekét"
5. Új 32. ponttal egészül ki:
- az "Elnevezés" oszlop szövege: "Poliimid",
6. Új 33. ponttal egészül ki:
"Egy szerves oldószerrel és oldatból történő szálképzési eljárással, származékok képződése nélkül előállított regenerált cellulózszál", - a
"Megnevezés" oszlop szövege után lábjegyzetre történő utalással egészül ki. A lábjegyzet szövege:
"A szerves oldószer kifejezés alapvetően szerves anyagok és víz keverékét jelenti".
B
2. cikk
A 96/74/EGK irányelv II. melléklete a következőképpen módosul:
1. A 31–41. pont új számozása: 34–44.
2. Új 31. ponttal egészül ki: a
"Százalékok" oszlopba a következő szöveg kerül:
"Aramid 8,00"
3. Új 32. ponttal egészül ki: a
"Százalékok" oszlopba az alábbi szöveg kerül:
"Poliimid 3,50"
4. Új 33. ponttal egészül ki: a
"Százalékok" oszlopa a következő szöveggel egészül ki:
"Lyocell 13.00"
3. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy a 96/74/EK irányelv mellékletének legkésőbb 1998. június 1-ig megfeleljenek.
Erről haladéktalanul tájékoztatják a Bizottságot.
A tagállamok által elfogadott rendelkezésekben hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
4. cikk
Ennek az irányelvnek a tagállamok a címzettjei.
a szolgáltatásnyújtásra irányuló, illetőleg az árubeszerzésre irányuló, illetőleg az építési beruházásra irányuló közbeszerzési szerződések odaítélési eljárásainak összehangolásáról szóló 92/50/EGK, illetőleg 93/36/EGK, illetőleg 93/37/EGK irányelv módosításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 57. cikke (2) bekezdésére, 66. cikkére és 100a. cikkére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Szerződés 189b. cikkében szabályozott eljárásnak megfelelően eljárva [3],
(1) mivel az Uruguayi Forduló többoldalú tárgyalásai (1986–1994) során elért megállapodásoknak az Európai Közösség hatáskörébe tartozó ügyek tekintetében az Európai Közösség nevében történő megkötéséről szóló, 1994. december 22-i 94/800/EK határozatával [4] a Tanács a Közösség nevében jóváhagyta többek között a Közbeszerzésről szóló megállapodást (a továbbiakban: Megállapodás), amelynek célja, hogy a világkereskedelem liberalizációjának és növelésének érdekében a közbeszerzés tekintetében a kiegyensúlyozott jogok és kötelezettségek többoldalú keretét hozza létre; mivel a Megállapodásnak nincs közvetlen hatálya;
(2) mivel a 92/50/EGK [5], a 93/36/EGK [6] és a 93/37/EGK [7] irányelv összehangolta a szolgáltatás nyújtására, az árubeszerzésre és az építési beruházásra irányuló közbeszerzési szerződésekre vonatkozó nemzeti eljárásokat, hogy az ilyen szerződések tekintetében valamennyi tagállamban azonos versenyfeltételeket vezessen be;
(3) mivel a Megállapodás hatálya alá tartozó és az ezen irányelvvel módosított 92/50/EGK, 93/36/EGK és 93/37/EGK irányelvnek megfelelő ajánlatkérők, amelyek azonos rendelkezéseket alkalmaznak a Megállapodást aláíró harmadik országok vállalkozói, szállítói és szolgáltatói tekintetében, ennélfogva megfelelnek a Megállapodás rendelkezéseinek;
(4) mivel a Közösségnek a Megállapodás elfogadásával keletkezett nemzetközi jogait és kötelezettségeit tekintetbe véve, a Megállapodást aláíró harmadik országokból származó ajánlattevőkre és termékekre a Megállapodásban meghatározott szabályozást kell alkalmazni, amely Megállapodás alkalmazási területe a 92/50/EGK irányelv esetében nem terjed ki az annak I. B. mellékletében felsorolt szolgáltatási szerződésekre, az I. A. mellékletének 8. csoportjában említett K+F (kutatás-fejlesztési) szolgáltatási szerződésekre, az I. A. mellékletének 5. csoportjában említett távközlési szolgáltatási szerződésekre, amelyek CPC-száma (common product classification: közös termékosztályozás) 7524, 7525 és 7526, továbbá az I. A. mellékletének 6. csoportjában említett, értékpapírok és más pénzügyi eszközök kibocsátására, eladására, vételére, illetve átruházására irányuló pénzügyi szolgáltatási szerződésekre, illetőleg jegybanki szolgáltatási szerződésekre;
(5) mivel a Megállapodás egyes rendelkezései az ajánlattevők számára a 92/50/EGK, a 93/36/EGK és a 93/37/EGK irányelvben megállapítottaknál kedvezőbb feltételeket vezetnek be;
(6) mivel az ajánlatkérők által a Megállapodás értelmében odaítélt szerződések esetében a tagállamok vállalkozásai és termékei tekintetében a szolgáltatásnyújtásra, az árubeszerzésre és az építési beruházásra irányuló közbeszerzési szerződésekhez való hozzájutás Szerződés alapján fennálló lehetőségeinek legalább olyan kedvezőnek kell lenniük, mint a Közösségen belül a közbeszerzési szerződésekhez való hozzájutásnak a Megállapodást aláíró harmadik országok vállalkozásaira és termékeire vonatkozóan a Megállapodás rendelkezéseiben biztosított feltételei;
(7) mivel ezért szükség van a 92/50/EGK, a 93/36/EGK és a 93/37/EGK irányelv rendelkezéseinek kiigazítására és kiegészítésére;
(8) mivel ezeknek az irányelveknek az alkalmazását egyszerűsíteni kell, és a közbeszerzések terén a jelenlegi közösségi jogalkotásban elért egyensúlyt, amennyire lehet, fenn kell tartani;
(9) mivel ezért szükséges a 92/50/EGK irányelv egyes kiigazításai alkalmazhatóságát az ezen irányelv hatálya alá tartozó minden szolgáltatásra kiterjeszteni;
(10) mivel az ajánlatkérők kérhetnek és elfogadhatnak olyan tanácsot, amely felhasználható egy adott közbeszerzés feltételeinek megállapításánál, feltéve, hogy az ilyen tanácsadás nem jár a verseny kizárását eredményező hatással;
(11) mivel a Bizottság a kis- és középvállalkozások rendelkezésére bocsátja azokat az oktató és tájékoztató anyagokat, amelyekre a megváltozott beszerzési piacon való teljes körű részvételük érdekében van szükségük,
ELFOGADTA EZT AZ IRÁNYELVET:
1. cikk
a) az (1) és a (2) bekezdés helyébe a következő rendelkezés lép:
"(1) a) Ezt az irányelvet kell alkalmazni:
- a 3. cikk (3) bekezdésében említett, szolgáltatás nyújtására irányuló közbeszerzési szerződésekre, az I. B. mellékletben említett szolgáltatások, az I. A. melléklet 8. csoportjába tartozó szolgáltatások és az I. A. melléklet 5. csoportjába tartozó, a 7524., 7525. és 7526. CPC-számmal jelölt távközlési szolgáltatásokra irányuló közbeszerzési szerződésekre, amelyeket az 1. cikk b) pontjában említett ajánlatkérők ítéltek oda, és amelyek általános forgalmi adó (ÁFA) nélküli becsült értéke legalább 200000 ECU,
- az I. A. mellékletben említett szolgáltatásokra irányuló közbeszerzési szerződésekre, a 8. csoportba tartozó szolgáltatások és az 5. csoportba tartozó, 7524., 7525. és 7526. CPC-számmal jelölt távközlési szolgáltatások kivételével:
i. amelyeket a 93/36/EGK irányelv I. mellékletében felsorolt ajánlatkérők ítéltek oda, és amelyek ÁFA nélküli becsült értéke legalább 130000 SDR (SDR: special drawing rights: különleges lehívási jogok) ECU-ben kifejezett értékének felel meg;
ii. amelyeket az 1. cikk b) pontjában felsorolt ajánlatkérők ítéltek oda, kivéve a 93/36/EGK irányelv I. mellékletében említetteket, és amelyek ÁFA nélküli becsült értéke legalább 200000 SDR ECU-ben kifejezett értékének felel meg.
b) Az a) albekezdésben megállapított küszöbértékek ECU-ben és nemzeti valutákban kifejezett összegét 1996. január 1-jei hatállyal elvben kétévente felül kell vizsgálni. Az ilyen összegek kiszámítása során az említett valuták ECU-ben kifejezett és az ECU SDR-ben kifejezett, a január 1-jei felülvizsgálatot közvetlenül megelőző augusztus utolsó napján végződő 24 hónap alatti napi átlagértékeit kell alapul venni.
Az ezen albekezdésben megállapított számítási módszert a Bizottság kezdeményezésére a Közbeszerzési Szerződések Tanácsadó Bizottsága elvben két évvel az első alkalmazás után felülvizsgálja.
c) Az a) albekezdésben megállapított küszöbértékeket, valamint az ECU-ben és nemzeti valutákban kifejezett összegeket az Európai Közösségek Hivatalos Lapjában a b) albekezdés első részében megállapított felülvizsgálatot követő november hónap elején közzé kell tenni.
(2) A szerződés becsült értékének kiszámításakor az ajánlatkérő a (3)–(7) bekezdés rendelkezéseinek figyelembevételével beszámítja a szolgáltató teljes becsült díjazását."
b) A (8) bekezdés hatályát veszti.
2. A 12. cikk (1) és (2) bekezdése helyébe a következő rendelkezés lép:
"(1) Az ajánlatkérő az írásbeli jelentkezés kézhezvételétől számított tizenöt napon belül minden kizárt jelentkezővel és ajánlattevővel közli részvételi jelentkezése, illetőleg ajánlata elutasításának okait, továbbá minden elfogadható ajánlatot benyújtó ajánlattevővel közli a kiválasztott ajánlat jellemzőit és relatív előnyeit, valamint a nyertes ajánlattevő nevét.
Azonban az ajánlatkérő dönthet úgy is, hogy egyes, a szerződés odaítélésére vonatkozó és az első albekezdésben említett adatokat nem közöl, amennyiben ezeknek az adatoknak a közlése akadályozná a jogalkalmazást, egyéb módon ellentétes lenne a közérdekkel, sértené egyes magán- vagy közvállalkozások jogos üzleti érdekeit, vagy sérthetné a szolgáltatók közötti tisztességes versenyt.
(2) Az ajánlatkérő haladéktalanul tájékoztatja a jelentkezőket és ajánlattevőket a szerződések odaítélésére vonatkozóan hozott döntésekről, beleértve azokat az okokat, amelyek miatt úgy döntött, hogy nem ítél oda egy olyan szerződést, amely tekintetében ajánlati felhívás történt, vagy hogy újra kezdi az eljárást, és ezt a tájékoztatást kérésre írásban is megadja. Az ilyen döntésekről az Európai Közösségek Hivatalos Kiadóhivatalát is tájékoztatja."
3. A 13. cikk (1) és (2) bekezdése helyébe a következő rendelkezés lép:
"(1) Ezt a cikket kell alkalmazni azokra a tervezési pályázatokra, amelyeket egy szolgáltatási szerződés odaítélési eljárásának részeként hirdettek meg, amennyiben az adott szerződés ÁFA nélküli becsült értéke legalább:
- a 7. cikk (1) bekezdése a) pontjának első francia bekezdésében megállapított küszöbérték az I. B. mellékletben említett szolgáltatások, az I. A. melléklet 8. csoportjába tartozó szolgáltatások, valamint az I. A. melléklet 5. csoportjába tartozó, a 7524., 7525., illetve 7626. CPC-számmal jelölt távközlési szolgáltatások tekintetében, amelyeket az 1. cikk b) pontjában említett ajánlatkérők ítéltek oda, vagy
- a 7. cikk (1) bekezdése a) pontja második francia bekezdésének i. alpontjában megállapított küszöbérték a 8. kategóriába tartozó szolgáltatások és az 5. kategóriába tartozó, 7524., 7525., illetve 7526. CPC-számmal jelölt távközlési szolgáltatások kivételével az I. A. mellékletben említett szolgáltatások tekintetében, amelyeket a 93/36/EGK irányelv I. mellékletében felsorolt ajánlatkérők ítéltek oda, vagy
- a 7. cikk (1) bekezdése a) pontja második francia bekezdésének ii. alpontjában megállapított küszöbérték a 8. csoportba tartozó szolgáltatások és az 5. csoportba tartozó, 7524., 7525., illetve 7526. CPC-számmal jelölt távközlési szolgáltatások kivételével az I. A. mellékletben említett szolgáltatások tekintetében, amelyeket az 1. cikk b) pontjában felsorolt, de a 93/36/EGK irányelv I. mellékletében nem szereplő ajánlatkérők ítéltek oda.
(2) Ezt a cikket kell alkalmazni minden olyan tervezési pályázatra, amelynek esetében a pályázati díjak és a résztvevőknek fizetett díjak teljes összege legalább:
- a 7. cikk (1) bekezdése a) pontjának első francia bekezdésében megállapított küszöbérték, az I. B mellékletben említett szolgáltatások, az I. A. melléklet 8. csoportjába tartozó szolgáltatások és az I. A. melléklet 5. csoportjába tartozó, 7524., 7525., illetve 7526. CPC-számmal jelölt távközlési szolgáltatások tekintetében, amelyeket az 1. cikk b) pontjában említett ajánlatkérők ítéltek oda, vagy
- a 7. cikk (1) bekezdése a) pontja második francia bekezdésének i. alpontjában megállapított küszöbérték a 8. csoportba tartozó szolgáltatások és az 5. csoportba tartozó, 7524., 7525., illetve 7526. CPC-számmal jelölt távközlési szolgáltatások kivételével az I. A. mellékletben említett szolgáltatások tekintetében, amelyeket a 93/36/EGK irányelv I. mellékletében felsorolt ajánlatkérők ítéltek oda, vagy
- a 7. cikk (1) bekezdése a) pontja második francia bekezdésének ii. alpontjában megállapított küszöbérték a 8. csoportba tartozó szolgáltatások és az 5. csoportba tartozó, 7524., 7525., illetve 7526. CPC-számmal jelölt távközlési szolgáltatások kivételével az I. A. mellékletben említett szolgáltatások tekintetében, amelyeket a 1. cikk b) pontjában felsorolt, de a 93/36/EGK irányelv I. mellékletében nem szereplő ajánlatkérők ítéltek oda."
4. A 18. cikk (2) bekezdése helyébe a következő rendelkezés lép:
"(2) Az ajánlatok kézhezvételére az (1) bekezdésben megállapított határidő helyett lehet olyan időtartamot alkalmazni, amely elegendő ahhoz, hogy az érdekeltek elfogadható ajánlatot nyújtsanak be; ez az időtartam a hirdetmény kibocsátásának napjától számítva főszabályként legalább 36 nap, és mindenképpen legalább 22 nap, amennyiben az ajánlatkérő a 15. cikk (1) bekezdésében előírt, a III. A. mellékletben szereplő mintának (Előzetes tájékoztatás) megfelelően elkészített, tájékoztató jellegű hirdetményt minimum 52 nappal és maximum 12 hónappal a 15. cikk (2) bekezdésében előírt hirdetménynek az Európai Közösségek Hivatalos Lapja részére történő megküldése előtt megküldi az Európai Közösségek Hivatalos Lapjának, feltéve, hogy a tájékoztató jellegű hirdetmény ezenkívül a III. B. mellékletben szereplő hirdetménymintában (Nyílt eljárás) említett adatok közül legalább a hirdetmény közzététele idején rendelkezésre állókat tartalmazza."
5. A 19. cikk (4) bekezdése helyébe a következő rendelkezés lép:
"(4) Az ajánlatok kézhezvételére a (3) bekezdésben megállapított határidő 26 napra csökkenthető, amennyiben az ajánlatkérő a 15. cikk (1) bekezdésében előírt, a III. A. mellékletben szereplő mintának (Előzetes tájékoztatás) megfelelően elkészített, tájékoztató jellegű hirdetményt minimum 52 nappal és maximum 12 hónappal a 15. cikk (2) bekezdésében előírt hirdetménynek az Európai Közösségek Hivatalos Lapja részére történő megküldése előtt megküldi az Európai Közösségek Hivatalos Lapjának, feltéve, hogy a tájékoztató jellegű hirdetmény ezenkívül a III. C. mellékletben szereplő (Meghívásos eljárás), illetve adott esetben a III. D. mellékletben szereplő (Tárgyalásos eljárás) hirdetménymintában említett adatok közül legalább a hirdetmény közzététele idején rendelkezésre állókat tartalmazza."
6. A 23. cikk jelenlegi szövege a 23. cikk (1) bekezdésévé módosul és a cikk a következő bekezdéssel egészül ki:
"(2) Az ajánlatokat írásban, közvetlenül vagy postai úton kell benyújtani. A tagállamok engedélyezhetik az ajánlatok bármely más módon történő benyújtását, amennyiben biztosított az, hogy:
- minden ajánlat tartalmazza az értékeléséhez szükséges valamennyi információt,
- az ajánlatokat értékelésük során mindvégig bizalmasan kezelik,
- szükség szerint a jogi bizonyíthatóság érdekében az ilyen ajánlatokat a lehető leghamarabb írásban vagy egy hiteles példány megküldésével megerősítik,
- az ajánlatokat a benyújtási határidő lejártát követően nyitják fel."
7. Az irányelv a következő cikkel egészül ki:
"38a. cikk
(1) Annak érdekében, hogy ezen irányelv alkalmazásának eredményeit értékelni lehessen, a tagállamok az ajánlatkérők által az előző év során odaítélt szolgáltatási szerződésekről legkésőbb 1997. október 31-ig, majd azt követően minden év október 31-ig statisztikai jelentést továbbítanak a Bizottság számára.
(2) A jelentésben részletesen fel kell tüntetni legalább:
a) a 93/36/EGK irányelv I. mellékletében felsorolt ajánlatkérők esetében:
- az egyes ajánlatkérők által a küszöbérték alatt odaítélt szerződések becsült összértékét,
- az egyes ajánlatkérők által a küszöbérték felett odaítélt szerződések számát és értékét, amennyire lehetséges, az eljárás, a szolgáltatásnak az I. mellékletben alkalmazott nómenklatúra szerinti csoportja, és a nyertes ajánlattevő állampolgársága szerinti bontásban, tárgyalásos eljárás esetében pedig a 11. cikknek megfelelő bontásban, felsorolva az egyes tagállamoknak és harmadik országoknak odaítélt szerződések számát és értékét;
b) az ezen irányelv hatálya alá tartozó minden más ajánlatkérő esetében, ajánlatkérő-csoportonként, a küszöbérték felett odaítélt szerződések számát és értékét, amennyire lehetséges, az eljárás, a szolgáltatásnak az I. mellékletben alkalmazott nómenklatúra szerinti csoportja, és a nyertes ajánlattevő állampolgársága szerinti bontásban, tárgyalásos eljárás esetében pedig a 11. cikknek megfelelő bontásban, felsorolva az egyes tagállamoknak és harmadik országoknak odaítélt szerződések számát és értékét;
c) a 93/36/EGK irányelv I. mellékletében felsorolt ajánlatkérők esetében, az egyes ajánlatkérők által a Megállapodástól való eltérések alapján odaítélt szerződések számát és összértékét; az irányelv hatálya alá tartozó minden más ajánlatkérő esetében az egyes ajánlatkérő-csoportok által a Megállapodástól való eltérések alapján odaítélt szerződések összértékét;
d) minden egyéb, a 40. cikk (3) bekezdésében előírt eljárás alapján meghatározandó és a Megállapodásnak megfelelően szükséges statisztikai adatot.
Az e bekezdésnek megfelelően szükséges statisztikai adatok nem vonatkoznak az I. A. melléklet 8. csoportjában felsorolt szolgáltatásokra irányuló, az I. A. melléklet 5. csoportjába tartozó 7524., 7525. és 7526. CPC-számmal jelölt távközlési szolgáltatásokra irányuló, és az I. B. mellékletben felsorolt szolgáltatásokra irányuló szerződésekre, feltéve, hogy azok ÁFA nélküli becsült értéke kevesebb 200000 ECU-nél.
(3) A Bizottság a 40. cikk (3) bekezdésében megállapított eljárásnak megfelelően meghatározza az ezen irányelv alapján igényelt statisztikai adatok jellegét."
9. A III. melléklet helyébe az ezen irányelv II. mellékletében megállapított szöveg lép.
2. cikk
A 93/36/EGK irányelv a következőképpen módosul:
1. Az 5. cikkben:
(A) Az (1) bekezdés helyébe a következő rendelkezés lép:
"(1) a) A II., a III. és a IV. címet, valamint a 6. és a 7. cikket kell alkalmazni azokra az árubeszerzésre irányuló közbeszerzési szerződésekre, amelyeket:
i. az 1. cikk b) pontjában említett ajánlatkérők ítéltek oda, beleértve az I. mellékletben felsorolt ajánlatkérők által a védelem terén, a II. melléklet hatálya alá nem tartozó termékek tekintetében odaítélt szerződéseket, amennyiben az általános forgalmi adó (ÁFA) nélküli becsült érték legalább 200000 SDR-nek megfelelő értékű ECU;
ii. az I. mellékletben felsorolt ajánlatkérők ítéltek oda, és amelyek ÁFA nélküli becsült értéke legalább 130000 SDR-nek megfelelő értékű ECU; a védelem terén működő ajánlatkérők esetében ezt a rendelkezést csak a II. melléklet hatálya alá tartozó termékeket érintő szerződésekre lehet alkalmazni;
b) Ezt az irányelvet azokra az árubeszerzésre irányuló közbeszerzési szerződésekre kell alkalmazni, amelyek becsült értéke a hirdetménynek a 9. cikk (2) bekezdésével összhangban történő közzétételekor hatályos vonatkozó küszöbértékkel egyenlő vagy azt meghaladja.
c) Az a) albekezdésben megállapított küszöbértékek ECU-ben és nemzeti valutában kifejezett összegét elvben kétévente, 1996. január 1-jei hatállyal felül kell vizsgálni. Az ilyen összegek kiszámítása során az említett valuták ECU-ben kifejezett és az ECU SDR-ben kifejezett, a január 1-jei felülvizsgálatot közvetlenül megelőző augusztus utolsó napján végződő 24 hónap alatti napi átlagértékeit kell alapul venni.
Az ezen albekezdésben megállapított számítási módszert a Bizottság javaslatára a Közbeszerzési Szerződések Tanácsadó Bizottsága elvben két évvel az első alkalmazása után felülvizsgálja.
d) Az a) albekezdésben megállapított küszöbértékeket,valamint azok ECU-ben és nemzeti valutákban kifejezett összegét az Európai Közösségek Hivatalos Lapjában a c) albekezdés első pontjában megállapított felülvizsgálatot követő november hónap elején közzé kell tenni."
(B) A szöveg a következő bekezdéssel egészül ki:
"(7) Az ajánlatkérők biztosítják, hogy a különböző szállítók között ne történjen hátrányos megkülönböztetés."
(2) A 7. cikk (1) és (2) bekezdésének helyébe a következő rendelkezés lép:
"(1) Az ajánlatkérő a jelentkezés kézhezvételétől számított tizenöt napon belül minden kizárt jelentkezővel és ajánlattevővel közli részvételi jelentkezése, illetőleg ajánlata elutasításának okait, továbbá minden elfogadható ajánlatot benyújtó ajánlattevővel közli a kiválasztott ajánlat jellemzőit és relatív előnyeit, valamint a nyertes ajánlattevő nevét.
Azonban az ajánlatkérő dönthet úgy is, hogy egyes, a szerződés odaítélésére vonatkozó és az előző albekezdésben említett adatokat nem közöl, amennyiben ezeknek az adatoknak a közlése akadályozná a jogalkalmazást, egyéb módon ellentétes lenne a közérdekkel, sértené egyes magán- vagy közvállalkozások jogos üzleti érdekeit, vagy sérthetné a szállítók közötti tisztességes versenyt.
(2) Az ajánlatkérő haladéktalanul tájékoztatja a jelentkezőket és ajánlattevőket a szerződések odaítélésére vonatkozóan hozott döntésekről, beleértve azokat az okokat, amelyek miatt úgy döntött, hogy nem ítél oda egy olyan szerződést, amely tekintetében ajánlati felhívás történt, vagy hogy újra kezdi az eljárást, és ezt a tájékoztatást kérésre írásban is megadja. Az ilyen döntésekről az Európai Közösségek Hivatalos Kiadóhivatalát is tájékoztatja."
3. A 10. cikk a következő bekezdéssel egészül ki:
"(1a) Az ajánlatok kézhezvételére az (1) bekezdésben megállapított határidő helyett lehet olyan időtartamot alkalmazni, amely elegendő ahhoz, hogy az érdekeltek elfogadható ajánlatot nyújtsanak be; ez az időtartam a hirdetmény kibocsátásának napjától számítva főszabályként legalább 36 nap, és mindenképpen legalább 22 nap, amennyiben az ajánlatkérő a 9. cikk (1) bekezdésében előírt, a IV. A. mellékletben szereplő mintának (Előzetes tájékoztatás) megfelelően elkészített, tájékoztató jellegű hirdetményt minimum 52 nappal és maximum 12 hónappal a 9. cikk (2) bekezdésében előírt hirdetménynek az Európai Közösségek Hivatalos Lapja részére történő megküldése előtt megküldi az Európai Közösségek Hivatalos Lapjának, feltéve, hogy a tájékoztató jellegű hirdetmény ezenkívül a IV. B. mellékletben szereplő hirdetménymintában (Nyílt eljárás) említett adatok közül legalább a hirdetmény közzététele idején rendelkezésre állókat tartalmazza."
4. A 11. cikk a következő bekezdéssel egészül ki:
"(3a) Az ajánlatok kézhezvételére a (3) bekezdésben megállapított határidő 26 napra csökkenthető, amennyiben az ajánlatkérő a 9. cikk (1) bekezdésében előírt, a IV. A. mellékletben szereplő mintának (Előzetes tájékoztatás) megfelelően elkészített, tájékoztató jellegű hirdetményt minimum 52 nappal és maximum 12 hónappal a 9. cikk (2) bekezdésében előírt hirdetménynek az Európai Közösségek Hivatalos Lapja részére történő megküldése előtt megküldi az Európai Közösségek Hivatalos Lapjának, feltéve, hogy a tájékoztató jellegű hirdetmény ezenkívül a IV. C. mellékletben szereplő (Meghívásos eljárás), illetve adott esetben a IV. D. mellékletben szereplő (Tárgyalásos eljárás) hirdetménymintában említett adatok közül legalább a hirdetmény közzététele idején rendelkezésre állókat tartalmazza."
5. A 15. cikk a következő bekezdéssel egészül ki:
"(3) Az ajánlatokat írásban, közvetlenül vagy postai úton kell benyújtani. A tagállamok engedélyezhetik az ajánlatok bármely más módon történő benyújtását, amennyiben biztosított az, hogy:
- minden ajánlat tartalmazza az értékeléséhez szükséges valamennyi információt,
- az ajánlatokat értékelésük során mindvégig bizalmasan kezelik,
- szükség szerint a jogi bizonyíthatóság érdekében az ilyen ajánlatokat a lehető leghamarabb írásban vagy egy hiteles példány megküldésével megerősítik,
- az ajánlatokat a benyújtási határidő lejártát követően nyitják fel."
(1) A Bizottság a Közbeszerzési Szerződések Tanácsadó Bizottságával konzultálva vizsgálja ezen irányelv alkalmazását, és szükség szerint új javaslatokat nyújt be a Tanácsnak, különösen az ezen irányelv végrehajtását célzó tagállami intézkedések összehangolása céljából.
(2) A Bizottság az Uruguayi Forduló többoldalú tárgyalásai keretében megkötött, Közbeszerzésről szóló megállapodás (a továbbiakban: Megállapodás) XXIV. cikkének (7) bekezdésében [9] előírt további tárgyalások eredményére tekintettel felülvizsgálja ezt az irányelvet, és felülvizsgál az (1) bekezdés alapján elfogadott minden új intézkedést, továbbá szükség szerint megfelelő javaslatokat nyújt be a Tanácsnak.
(3) A Bizottság, a 32. cikk (2) bekezdésében megállapított eljárásnak megfelelően, az I. mellékletet helyesbítései, változtatásai és módosításai alapján naprakészen tartja, és a naprakész változatot közzéteszi az Európai Közösségek Hivatalos Lapjában."
(1) Annak érdekében, hogy ezen irányelv alkalmazásának eredményeit értékelni lehessen, a tagállamok az ajánlatkérők által az előző év során odaítélt, árubeszerzésre irányuló szerződésekről legkésőbb 1996. október 31-ig, az I. mellékletben nem szereplő ajánlatkérők tekintetében pedig legkésőbb 1997. október 31-ig, majd azt követően minden év október 31-ig statisztikai jelentést továbbítanak a Bizottság számára.
(2) A statisztikai jelentésben fel kell tüntetni legalább:
a) az I. mellékletben felsorolt ajánlatkérők esetében:
- az egyes ajánlatkérők által a küszöbérték alatt odaítélt szerződések becsült összértékét,
- az egyes ajánlatkérők által a küszöbérték felett odaítélt szerződések számát és értékét, amennyire lehetséges, az eljárás, a 9. cikk (1) bekezdésében említett nómenklatúra szerinti termékcsoport és a nyertes ajánlattevő állampolgársága szerinti bontásban, tárgyalásos eljárás esetében pedig a 6. cikknek megfelelő bontásban, felsorolva az egyes tagállamoknak és harmadik országoknak odaítélt szerződések számát és értékét;
b) az ezen irányelv hatálya alá tartozó minden más ajánlatkérő esetében, ajánlatkérő-csoportonként, a küszöbérték felett odaítélt szerződések számát és értékét, amennyire lehetséges, az eljárás, a 9. cikk (1) bekezdésében említett nómenklatúra szerinti termékcsoport és a nyertes ajánlattevő állampolgársága szerinti bontásban, a 6. cikknek megfelelő bontásban, felsorolva az egyes tagállamoknak és harmadik országoknak odaítélt szerződések számát és értékét;
c) az I. mellékletben felsorolt ajánlatkérők esetében, az egyes ajánlatkérők által a Megállapodástól való eltérések alapján odaítélt szerződések számát és összértékét; az irányelv hatálya alá tartozó minden más ajánlatkérő esetében az egyes ajánlatkérő-csoportok által a Megállapodástól való eltérések alapján odaítélt szerződések összértékét;
d) minden egyéb, a 32. cikk (2) bekezdésében előírt eljárás alapján meghatározandó és a Megállapodásnak megfelelően szükséges statisztikai adatot.
(3) A Bizottság a 32. cikk (2) bekezdésében megállapított eljárásnak megfelelően meghatározza az ezen irányelv alapján igényelt statisztikai adatok jellegét."
8. Az I. melléklet helyébe ezen irányelv I. mellékletének szövege, a IV. melléklet helyébe pedig ezen irányelv III. mellékletének szövege lép.
3. cikk
A 93/37/EGK irányelv a következőképpen módosul:
1. A 6. cikkben:
(A) Az (1) és a (2) bekezdés helyébe a következő rendelkezés lép:
"(1) Ezt az irányelvet kell alkalmazni:
a) azokra az építési beruházásra irányuló közbeszerzési szerződésekre, amelyek általános forgalmi adó (ÁFA) nélküli becsült értéke legalább 5000000 SDR-nek (különleges lehívási jog) megfelelő értékű ECU;
b) azokra a 2. cikk (1) bekezdésében említett, építési beruházásra irányuló közbeszerzési szerződésekre, amelyek ÁFA nélküli becsült értéke legalább 5000000 ECU.
(2) a) Az (1) bekezdésben megállapított küszöbérték ECU-ben és nemzeti valutában kifejezett összegét elvben kétévente, 1996. január 1-jei hatállyal felül kell vizsgálni. Az ilyen összeg kiszámítása során az ECU SDR-ben kifejezett és a nemzeti valuták ECU-ben kifejezett, a január 1-jei felülvizsgálatot megelőző augusztus utolsó napján végződő 24 hónap alatti napi átlagértékeit kell alapul venni.
Az (1) bekezdésben megállapított küszöbértéket, valamint annak ECU-ben és nemzeti valutákban kifejezett összegét az Európai Közösségek Hivatalos Lapjában a fent említett felülvizsgálatot követő november hónap elején közzé kell tenni.
b) Az a) albekezdésben megállapított számítási módszert a Bizottságjavaslatára a Közbeszerzési Szerződések Tanácsadó Bizottsága elvben két évvel az első alkalmazása után felülvizsgálja."
(B) A cikk a következő új bekezdéssel egészül ki:
"(6) Az ajánlatkérők biztosítják, hogy a különböző vállalkozók között ne történjen hátrányos megkülönböztetés."
2. A 8. cikk (1) és (2) bekezdése helyébe a következő rendelkezés lép:
"(1) Az ajánlatkérő az írásbeli jelentkezés kézhezvételétől számított tizenöt napon belül minden kizárt jelentkezővel és ajánlattevővel közli részvételi jelentkezése, illetőleg ajánlata elutasításának okait, továbbá minden elfogadható ajánlatot benyújtó ajánlattevővel közli a kiválasztott ajánlat jellemzőit és relatív előnyeit, valamint a nyertes ajánlattevő nevét.
Azonban az ajánlatkérő dönthet úgy is, hogy egyes, a szerződés odaítélésére vonatkozó és az előző albekezdésben említett adatokat nem közöl, amennyiben ezeknek az adatoknak a közlése akadályozná a jogalkalmazást, egyéb módon ellentétes lenne a közérdekkel, sértené egyes magán- vagy közvállalkozások jogos üzleti érdekeit, vagy sérthetné a vállalkozók közötti tisztességes versenyt.
(2) Az ajánlatkérő haladéktalanul tájékoztatja a jelentkezőket és ajánlattevőket a szerződések odaítélésére vonatkozóan hozott döntésekről, beleértve azokat az okokat, amelyek miatt úgy döntött, hogy nem ítél oda egy olyan szerződést, amely tekintetében ajánlati felhívás történt, vagy hogy újra kezdi az eljárást, és ezt a tájékoztatást kérésre írásban is megadja. Az ilyen döntésekről az Európai Közösségek Hivatalos Kiadóhivatalát is tájékoztatja."
3. A 12. cikk (2) bekezdése helyébe a következő rendelkezés lép:
"(2) Az ajánlatok kézhezvételére az (1) bekezdésben megállapított határidő helyett lehet olyan időtartamot alkalmazni, amely elegendő ahhoz, hogy az érdekeltek elfogadható ajánlatot nyújtsanak be; ez az időtartam a hirdetmény kibocsátásának napjától számítva főszabályként legalább 36 nap, és mindenképpen legalább 22 nap, amennyiben az ajánlatkérő a 11. cikk (1) bekezdésében előírt, a IV. A. mellékletben szereplő mintának (Előzetes tájékoztatás) megfelelően elkészített, tájékoztató jellegű hirdetményt minimum 52 nappal és maximum 12 hónappal a 11. cikk (2) bekezdésében előírt hirdetménynek az Európai Közösségek Hivatalos Lapja részére történő megküldése előtt megküldi az Európai Közösségek Hivatalos Lapjának, feltéve, hogy a tájékoztató jellegű hirdetmény ezenkívül a IV. B. mellékletben szereplő hirdetménymintában (Nyílt eljárás) említett adatok közül legalább a hirdetmény közzététele idején rendelkezésre állókat tartalmazza."
4. A 13. cikk (4) bekezdése helyébe a következő rendelkezés lép:
"(4) Az ajánlatok kézhezvételére a (3) bekezdésben megállapított határidő 26 napra csökkenthető, amennyiben az ajánlatkérő a 11. cikk (1) bekezdésében előírt, a IV. A. mellékletben szereplő mintának (Előzetes tájékoztatás) megfelelően elkészített, tájékoztató jellegű hirdetményt minimum 52 nappal és maximum 12 hónappal a 11. cikk (2) bekezdésében előírt hirdetménynek az Európai Közösségek Hivatalos Lapja részére történő megküldése előtt megküldi az Európai Közösségek Hivatalos Lapjának, feltéve, hogy a tájékoztató jellegű hirdetmény ezenkívül a IV. C. mellékletben szereplő (Meghívásos eljárás), illetve adott esetben a IV. D. mellékletben szereplő (Tárgyalásos eljárás) hirdetménymintában említett adatok közül legalább a hirdetmény közzététele idején rendelkezésre állókat tartalmazza."
5. A 18. cikk jelenlegi szövege a 18. cikk (1) bekezdésévé módosul és a cikk a következő bekezdéssel egészül ki:
"(2) Az ajánlatokat írásban, közvetlenül vagy postai úton kell benyújtani. A tagállamok engedélyezhetik az ajánlatok bármely más módon történő benyújtását, amennyiben biztosított az, hogy:
- minden ajánlat tartalmazza az értékeléséhez szükséges valamennyi információt,
- az ajánlatokat értékelésük során mindvégig bizalmasan kezelik,
- szükség szerint a jogi bizonyíthatóság érdekében az ilyen ajánlatokat a lehető leghamarabb írásban vagy egy hiteles példány megküldésével megerősítik,
- az ajánlatokat a benyújtási határidő lejártát követően nyitják fel."
6. Az irányelv a következő cikkel egészül ki:
"33a. cikk
(1) Annak érdekében, hogy ezen irányelv alkalmazásának eredményeit értékelni lehessen, a tagállamok az ajánlatkérők által az előző év során odaítélt, építési beruházásra irányuló szerződésekről legkésőbb 1997. október 31-ig, majd azt követően minden év október 31-ig statisztikai jelentést továbbítanak a Bizottság számára.
(2) A statisztikai jelentésben fel kell tüntetni legalább:
a) a 93/36/EGK irányelv I. mellékletében felsorolt ajánlatkérők esetében:
- az egyes ajánlatkérők részéről a küszöbérték alatt odaítélt szerződések becsült összértékét,
- az egyes ajánlatkérők által a küszöbérték felett odaítélt szerződések számát és értékét, amennyire lehetséges, az eljárás, az építési beruházási munka II. mellékletben alkalmazott nómenklatúra szerinti csoportja és a nyertes ajánlattevő állampolgársága szerinti bontásban, tárgyalásos eljárás esetében pedig a 7. cikknek megfelelő bontásban, felsorolva az egyes tagállamoknak és harmadik országoknak odaítélt szerződések számát és értékét;
b) az ezen irányelv hatálya alá tartozó minden más ajánlatkérő esetében, ajánlatkérő-csoportonként, a küszöbérték felett odaítélt szerződések számát és értékét, amennyire lehetséges, az eljárás, az építési beruházási munka II. mellékletben alkalmazott nómenklatúra szerinti csoportja és a nyertes ajánlattevő állampolgársága szerinti bontásban, tárgyalásos eljárás esetében pedig a 7. cikknek megfelelő bontásban, felsorolva az egyes tagállamoknak és harmadik országoknak odaítélt szerződések számát és értékét;
c) 93/36/EGK irányelv I. mellékletében felsorolt ajánlatkérők esetében, az ajánlatkérők által a Megállapodástól való eltérések alapján odaítélt szerződések számát és összértékét; az irányelv hatálya alá tartozó minden más ajánlatkérő esetében az egyes ajánlatkérő-csoportok által a Megállapodástól való eltérések alapján odaítélt szerződések összértékét;
d) minden egyéb, a 35. cikk (3) bekezdésében előírt eljárás alapján meghatározandó és a Megállapodásnak megfelelően szükséges statisztikai adatot.
(3) A Bizottság a 35. cikk (3) bekezdésében megállapított eljárásnak megfelelően meghatározza az ezen irányelv alapján igényelt statisztikai adatok jellegét."
(8) A IV. melléklet helyébe ezen irányelv IV. mellékletének szövege lép.
4. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 1998. október 13-ig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket a rendelkezéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el, valamint a Bizottság számára megküldik az ezen irányelv és az elfogadott nemzeti rendelkezések közötti megfelelést ábrázoló táblázatot.
5. cikk
Ennek az irányelvnek a tagállamok a címzettjei.
(1997. január 27.) az egyes létező anyagokra a 793/93/EGK tanácsi rendeletben előírt adatszolgáltatásról (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésére,
tekintettel a létező anyagok kockázatainak értékeléséről és ellenőrzéséről szóló, 1993. március 23-i 793/93/EGK tanácsi rendeletre [1], és különösen annak 12. cikke (2) bekezdésére,
mivel a Bizottságnak szüksége van bizonyos anyagokra vonatkozó információkra annak érdekében, hogy a csatlakozási szerződés 69., 84. és 112. cikke szerint az új tagállamokra még nem alkalmazható feltételek felülvizsgálati eljárását kezdeményezze, mivel ezen információknak már az előtt is rendelkezésre kell állniuk, hogy a 793/93/EGK rendelet 3. és 4. cikkében megkívánt valamennyi információ rendelkezésre állna;
mivel a 12. cikk előrejelzi, hogy bizonyos anyagok esetében, amelyek feltételezhetően komoly veszélyt jelentenek az emberre vagy a környezetre, a gyártókat és az importőröket kötelezni lehet a rendelkezésre álló információ benyújtására;
mivel a Bizottság 1488/94/EGK rendelete [2] felvázolja a létező anyagok embert és környezetet érintő kockázat értékelésére vonatkozó alapelveket a 793/93/EGK tanácsi rendelettel összhangban;
mivel e rendelet rendelkezései összhangban vannak a 793/93/EGK rendelet 15. cikke alapján létrehozott bizottság álláspontjával,
ELFOGADTA EZT A RENDELETET:
1. cikk
Az e rendelet mellékletében felsorolt anyagok gyártója(i) és importőre(i) e rendelet hatálybalépésétől számított négy hónapon belül eljuttatják a Bizottsághoz az összes lényeges és rendelkezésre álló információt az ember és a környezet ilyen anyagoknak való expozíciójáról.
Az expozícióra vonatkozó lényegi információ kiterjed a vegyi anyag népességcsoportokat vagy környezeti zónákat érintő kibocsátására, vagy az anyagnak való expozícióra az anyag életciklusának különböző szakaszai alatt az 1488/92/EK rendelet 3. cikkének (3) bekezdése és 1A. melléklete szerint, amennyiben:
- a népességcsoportba a munkavállalók, a fogyasztók és a nem közvetlenül, hanem a környezet révén kitett személyek tartoznak;
- a környezeti tényezők a víz, a talaj és a levegő, figyelembe kell venni továbbá a vegyi anyagok létezéséről a szennyvíztisztító telepeken és felhalmozódásukról a táplálékláncban rendelkezésre álló információkat;
- az anyag életciklusának a gyártás, a szállítás, a tárolás, a feldolgozási eljáráshoz való előkészítés vagy más feldolgozás, a felhasználás és az ártalmatlanítás vagy a visszanyerés folyamatát tekintjük.
2. cikk
Ez a rendelet az Európai Közösségek Hivatalos Lapjában történő kihirdetés napján lép hatályba.
A Tanács 552/97/EK rendelete (1997. március 24.) a Mianmari Uniótól az általános tarifális preferenciák ideiglenes megvonásáról
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre,
tekintettel a fejlődő országokból származó egyes ipari termékek tekintetében négyéves (1995-1998) általános preferenciális rendszer alkalmazásáról szóló, 1994. december 19-i 3281/94/EK tanácsi rendeletre [1] és különösen annak 12. cikke (3) bekezdésére,
tekintettel a fejlődő országokból származó egyes mezőgazdasági termékek tekintetében 1996. július 1-jétől 1999. június 30-ig többéves általános preferenciális rendszerek alkalmazásáról szóló, 1996. június 20-i 1256/96/EK tanácsi rendeletre [2] és különösen annak 12. cikke (3) bekezdésére,
tekintettel a Bizottság javaslataira [3],
tekintettel az Európai Parlament véleményére [4],
tekintettel a Gazdasági és Szociális Bizottság véleményére [5],
mivel a 3281/94/EK rendelet és az 1256/96/EK rendelet szerint a Mianmari Unió (a továbbiakban "Mianmar") az általános tarifális preferenciák kedvezményezettje;
mivel a 3281/94/EK rendelet 9. cikke és az 1256/96/EK rendelet 9. cikke szerint a szóban forgó kedvezmények – részben vagy egészben – ideiglenesen visszavonhatók bizonyos körülmények között, beleértve az 1926. szeptember 25-i és az 1956. szeptember 7-i genfi egyezményben és a Nemzetközi Munkaügyi Szervezet (ILO) 29. és 105. számú egyezményében meghatározott kényszermunka alkalmazását;
mivel 1995. június 7-én a Szabad Szakszervezetek Nemzetközi Szövetsége (ICFTU) és az Európai Szakszervezeti Szövetség (ETUC) a 3281/94/EK rendelet 9. cikke értelmében közös panasszal fordult a Bizottsághoz azt kérve, hogy kényszermunka alkalmazása miatt Mianmart ideiglenesen vonják ki az általános tarifális preferenciák közösségi rendszeréből;
mivel 1997. január 2-án az ICFTU és az ETUC arról értesítette a Bizottságot, hogy a 3281/94/EK rendelet alapján benyújtott közös panasz tartalmát kibővítették azzal a céllal, hogy Mianmarnak az 1256/96/EK rendelet szerinti preferenciális kedvezményekre való jogosultsága is megszűnjön;
mivel a Bizottság – az Általános Preferenciális Rendszer Bizottságával konzultálva – megvizsgálta az 1995. június 7-én benyújtott panaszt; mivel a panaszosok által előterjesztett bizonyíték megfelelően indokolja egy vizsgálat megindítását, és mivel a Bizottság az 1996. január 16-i közleményével [6] a vizsgálat lefolytatása mellett döntött;
mivel a mianmari hatóságok hivatalos értesítést kaptak a vizsgálat elindításáról; mivel tagadták a panaszban említett gyakorlatok kényszermunka jellegét, idézve az ILO 29. számú egyezménye 2. cikkének (2) bekezdésében szereplő kivételeket, valamint azt állítva, hogy ezek a kivételek megfelelnek a városokról szóló, 1907. évi törvénynek és a falvakról szóló, 1908. évi törvénynek, amelyek lehetővé teszik a lakosság kötelezését munkavégzésre és szolgáltatások nyújtására; mivel ezt az értelmezést megkérdőjelezte az ILO, amelynek illetékes szervei kérték a szóban forgó jogszabályok azonnali hatályon kívül helyezését annak érdekében, hogy biztosítsák a 29. számú egyezmény betűjének és szellemének való megfelelést;
mivel az Általános Preferenciális Rendszer Bizottságával konzultálva lefolytatott vizsgálat során a Bizottság által begyűjtött írásbeli és szóbeli nyilatkozatok megerősítik a panaszban foglalt állításokat; mivel kiderült, hogy a mianmari hatóságok rendszeresen alkalmaztak kényszermunkát, nem csupán katonai műveletekhez, hanem polgári és katonai infrastruktúra-építő projektekhez is, kényszer és gyakran erőszakos megtorlások alkalmazásával;
mivel a Bizottság – a vizsgálat során általa begyűjtött információk kiegészítése céljából – azt kérte a mianmari hatóságoktól, hogy segítsék elő a vizsgálatot azáltal, hogy lehetővé teszik egy tényfeltáró csoport belépését az országba; mivel ezt a kérést a hatóságok elutasították és mivel ezáltal teljesülnek a 3281/94/EK rendelet 11. cikkének (5) bekezdésében megállapított feltételek, a vizsgálat eredményeit a rendelkezésre álló információkra lehetett alapozni;
mivel az eredeti panasz bizottsági vizsgálata során az ICTFU és az ETUC által begyűjtött bizonyítékok és a levont következtetések elég átfogóak ahhoz, hogy megfelelő alapot biztosítsanak az említett szervezetek részéről 1997. január 2-án benyújtott kibővített panasz vizsgálatához, így szükségtelenné téve a mezőgazdasági szektor külön vizsgálatát; mivel az 1256/96/EK 9. cikkének (2) bekezdése szerinti követelmények és az ugyanazon rendelet 11. cikkének (5) bekezdésében megállapított feltételek teljesültek;
mivel így a rendelkezésre álló információk megfelelő alapként szolgálnak azon következtetéshez, hogy indokolt a Mianmarnak nyújtott általános preferenciális kedvezmények megvonása;
mivel a vizsgálat megállapításairól jelentést kapott az Általános Preferenciális Rendszer Bizottsága, a 3281/94/EK rendelet 12. cikkének (1) bekezdésével összhangban;
mivel a kifogásolt gyakorlat rendszeres és széleskörű alkalmazásának ténye azt jelenti, hogy indokolt a preferenciális kedvezmények teljes visszavonása;
mivel a fentiek figyelembevételével a Mianmarból származó ipari és mezőgazdasági termékekre vonatkozó általános tarifális preferenciákat ideiglenesen vissza kell vonni mindaddig, amíg megállapítást nem nyer, hogy megszűnt a szóban forgó gyakorlat alkalmazása;
mivel ez a kedvezménymegvonás nem vonatkozik az Európai Közösség felé már úton lévő árukra, feltéve, ha azokat e rendelet hatálybalépése előtt adták fel,
ELFOGADTA EZT A RENDELETET:
1. cikk
A Mianmari Uniónak a 3281/94/EK és az 1256/96/EK rendelettel biztosított tarifális preferenciákat ideiglenesen vissza kell vonni.
2. cikk
A Tanács – minősített többséggel és a Bizottság javaslatára – e rendelet alkalmazását egy olyan, a mianmari kényszermunkáról szóló bizottsági jelentés alapján szünteti meg, amelyből kiderül, hogy a 3281/94/EK rendelet 9. cikke (1) bekezdésének első francia bekezdésében és az 1256/96/EK rendelet 9. cikke (1) bekezdésének első francia bekezdésében említett gyakorlatokat – amelyek az általános tarifális preferenciák Mianmartól való megvonását eredményezték – többé nem alkalmazzák.
3. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
(1997. április 16.) a 2200/96/EK tanácsi rendeletnek a gyümölcs- és zöldségágazatban alkalmazott intervenciós intézkedések tekintetében történő alkalmazása részletes szabályainak megállapításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a gyümölcs- és zöldségpiac közös szervezéséről szóló, 1996. október 28-ai 2200/96/EK tanácsi rendeletre [1] és különösen annak 30. cikke (6) bekezdésére, valamint 48. és 57. cikkére,
mivel a 2200/96/EK rendelet IV. címe létrehozza az 1. cikke (2) bekezdésében említett termékekkel kapcsolatos intervenciós intézkedéseket; mivel ennélfogva az alkalmazás részletes szabályait meg kell állapítani;
mivel – a termékekkel kapcsolatban – az "értékesítésre nem bocsátott", valamint "a piacról kivont" kifejezéseket azonosként kell kezelni és egyetlen fogalomban kell egyesíteni; mivel azt is tisztázni kell, hogy a csomagolási követelményekkel kapcsolatos rendelkezések nem vonatkoznak a piacról kivont termékekre;
mivel a 2200/96/EK rendelet II. mellékletében felsorolt termékekre vonatkozó gazdasági éveket meg kell állapítani;
mivel a 2200/96/EK rendelet 23. és 24. cikkeiben megállapított korlátok alkalmazásához meg kell határozni egy adott termék termelői szervezete által értékesített "értékesített mennyiségét", figyelembe véve az adott termelői szervezet által ténylegesen elhelyezett termelést, más termelői szervezetek termelését és más, a termelői szervezetekhez nem csatlakozott termelők termelését;
mivel a 2200/96/EK rendelet 28. cikke kötelezi a tagállamokat arra, hogy jelentsék a Bizottságnak azokat az árakat, amelyeket egyes termékekre és időszakokra reprezentatív termelői piacokon állapítanak meg; mivel ennélfogva az érintett piacok és termékek jegyzékét el kell készíteni;
mivel a 2200/96/EK rendelet 26. cikke a rendelet II. mellékletében felsorolt termékekre közösségi kivonási támogatást állapít meg; mivel ennek a térítésnek a kifizetésére egy rendszert kell bevezetni oly módon, hogy biztosítsák a 2200/96/EK rendelet 23. cikkében megállapított korlátok folyamatos betartását;
mivel – a rendszer alkalmazása során felmerülő szabálytalanságok megakadályozása és átláthatóságának biztosítása végett – a termelői szervezeteknek előre értesíteniük kell minden egyes kivonásról a felügyeletet végző felelős hatóságokat; mivel – e bejelentés hiányában – a termék elhelyezésére csak a tagállamtól kapott felhatalmazás után kerülhet sor; mivel továbbá kommunikációs rendszert kell létrehozni a termelői szervezetek és a tagállamok között;
mivel a 2200/96/EK rendelet 25. cikkének végrehajtásához meg kell állapítani a kivonások esetén a környezet védelmére vonatkozó tagállami intézkedések közlésére nyitva álló határidőket;
mivel a 2200/96/EK rendelet 30. cikk (1) bekezdése a) pontjának első, második és harmadik francia bekezdése alapján a 23. cikk (1) bekezdésének megfelelően a piacról kivont és nem értékesített gyümölcs és zöldség humanitárius segélyként, jótékonysági szervezeteken keresztül a népesség bizonyos rászorult csoportjai között – a Közösségen belül vagy azon kívül – térítésmentesen szétosztható; mivel a jótékonysági szervezetek működését előzetesen jóvá kell hagyni;
mivel szükség van arra, hogy a legutóbb az 1363/95/EK rendelettel [3] módosított 3587/86/EGK bizottsági rendelet [4], a legutóbb a 711/95/EK rendelettel [5] módosított 827/90/EGK bizottsági rendelet [6], a legutóbb az 1363/95/EK rendelettel módosított 2103/90/EGK bizottsági rendelet [7], a legutóbb az 1363/95/EK rendelettel módosított 2276/92/EGK bizottsági rendelet [8], valamint a 113/97/EK bizottsági rendelet [9] – amelyek rendelkezései elavultak vagy amelyek helyébe ez a rendelet lép – hatályát veszítse;
mivel az ebben a rendeletben előírt intézkedések összhangban vannak a Friss Gyümölcs és Zöldség Irányítóbizottsága, valamint az Európai Mezőgazdasági Orientációs és Garanciaalap Bizottsága véleményével,
ELFOGADTA EZT A RENDELETET:
1. cikk
Ez a rendelet a 2200/96/EK rendelet IV. címében előírt intervenciós intézkedések alkalmazásának részletes szabályait állapítja meg, és annak a rendeletnek az 1. cikke (2) bekezdésében említett termékekre vonatkozik.
2. cikk
(1) A "piacról kivont", valamint az "értékesítésre nem bocsátott" termékek ennek a rendeletnek az alkalmazásában azokat a termékeket jelentik, amelyeket – a 2200/96/EK rendeletben említett intervenciós intézkedéseknek megfelelően – nem termelői szervezeten keresztül értékesítenek.
(2) A piacról kivont termékek meg kell hogy feleljenek a hatályos előírásoknak, ha ilyen előírásokat a 2200/96/EK rendelet 2. cikkének megfelelően elfogadtak. Ebben az esetben azonban a csomagolásra és a kiszerelésre vonatkozó előírások nem alkalmazandók.
3. cikk
(1) Az egyes termékek esetében a termelői szervezet "értékesített mennyisége", amelyet a 2200/96/EK rendelet 23. cikkének (3) bekezdése említ, a következők összege:
a) a tagoknak ténylegesen a termelői szervezeten keresztül értékesített vagy azáltal feldolgozott termelése;
b) a 2200/96/EK rendelet 11. cikke (1) bekezdése c) pontja 3. alpontjának első és negyedik francia bekezdésében előírtak szerint egy termelői szervezet tagjainak a közvetlenül értékesített termelése;
c) Az említett rendelet 11. cikke (1) bekezdése c) pontja 3. alpontja második és harmadik francia bekezdésének megfelelően egyéb termelői szervezetek tagjainak az érintett termelői szervezeten keresztül értékesített termelése.
Az első albekezdésben említett értékesített mennyiség nem tartalmazza az olyan termelői szervezeti tagok értékesített termelését, akiket az értékesítésre a 11. cikk (1) bekezdése c) pontja 3. alpontjának második és harmadik francia bekezdésének megfelelően felhatalmaztak.
(2) A 2200/96/EK rendelet 23 cikke (4) bekezdésében említett értékesített termelés egyenlő az (1) bekezdésben meghatározott értékesített mennyiséggel.
4. cikk
A közösségi kivonási támogatásra – a 2200/96/EK rendelet 23. cikke (3) bekezdése szerint – jogosult termékek gazdasági éveit ennek a rendeletnek az I. melléklete sorolja fel.
Az első bekezdésben említettek kivételével a 2200/96/EK rendelet 1. cikkének (2) bekezdésében felsorolt termékek esetében a gazdasági évek január 1-jétől december 31-éig tartanak.
5. cikk
(2) Az (1) bekezdésben említett kérelem legalább 1 hónapos időtartamra terjed ki. Alátámasztó okmányok kísérik, amelyek minden egyes értékesített termék mennyiségét és minden egyes, a termelői szervezet által értékesítésre nem bocsátott termék mennyiségét megerősítik és meghatározzák:
a) a tagoknak a termelői szervezeten keresztül ténylegesen értékesített vagy azáltal feldolgozott termelését;
b) a más termelői szervezetek tagjainak az érintett termelői szervezeten keresztül értékesített termelését a 2200/96/EK rendelet 11. cikke (1) bekezdése c) pontja 3. alpontja második és harmadik francia bekezdésének megfelelően;
c) minden olyan termelő által szállított termelést, akik nem tagjai az említett rendelet 24. cikkének megfelelően egyik termelői szervezetnek sem.
(3) A tagállamok az egyes kérelmek megítélésekor megbizonyosodnak róla, hogy a szóban forgó gazdasági év eleje óta értékesítésre nem bocsátott mennyiség megfelel-e a 2200/96/EK rendelet 23. és 24. cikkében megállapított korlátoknak. Ha ezeket a korlátokat túllépik, a közösségi kivonási támogatást csak az ezen korlátokra és a már kifizetett térítésre figyelemmel fizetik ki. A fölös mennyiségeket a következő alkalommal benyújtott kérelemmel együtt veszik figyelembe.
6. cikk
A 2200/96/EK rendelet II. mellékletében fel nem sorolt termékek után járó kivonási támogatás kifizetése esetében, valamint a 2200/96/EK rendelet 15. cikke (3) bekezdésének a) és b) pontjában előírt közösségi kivonási támogatás kiegészítésének juttatása esetében – e rendelet 22. cikkének sérelme nélkül – a 411/97/EK rendelet alkalmazandó.
7. cikk
(1) A 2200/96/EK rendelet 28. cikkének (1) bekezdésében említett reprezentatív piacokat ennek a rendeletnek a II. melléklete sorolja fel.
(2) A tagállamok a Bizottságot hetente tájékoztatják elektronikus levél útján az egyes piaci napokon a termékek reprezentatív piacain és a III. mellékletben felsorolt időszakok alatt megállapított termelői árakról. A Bizottság ezeket az adatokat továbbítja a tagállamok felé.
8. cikk
(1) A termelői szervezetek vagy társulásaik értesítik az illetékes nemzeti hatóságokat minden egyes kivonási műveletről legalább 24 órával azokat megelőzően, felsorolva az intervencióra szánt termékeket és az érintett termékek becsült mennyiségét.
(2) A termelői szervezetek vagy társulásaik a tagállamoknak a következő tájékoztatást adják, amelyet majd azok a Bizottsághoz továbbítanak:
a) a hónap első napján rendelkezésre álló alma- és körtekészlet;
b) a gazdasági év kezdetekor a művelt területek nagyságára vonatkozó nyilatkozat termék szerint és, ahol alkalmazandó, fajta szerint.
9. cikk
(1) A tagállamok minden hónap tizedik napjáig elektronikus levélben eljuttatják a Bizottsághoz az előző hónap során értékesítésre nem bocsátott termékekre vonatkozó – termék szerinti lebontásban elkészített – becslésüket.
(2) A tagállamok minden gazdasági év végén eljuttatják a Bizottsághoz – minden egyes érintett termékre vonatkozóan – a IV. mellékletben előírt részleteket. Az alábbi részleteket küldik meg:
a) a paradicsom, padlizsán, karfiol, sárgabarack, őszibarack, nektarin, szőlő, sárgadinnye, görögdinnye és a 2200/96/EK rendelet II. mellékletében fel nem sorolt termékek esetében legkésőbb a gazdasági évet követő június 30-áig;
b) a citrom, körte, alma, satsuma, klementin és édes narancs esetében legkésőbb a gazdasági évet követő november 30-áig.
(3) Ha a tagállamok a (2) bekezdésben említett részleteket nem továbbítják, vagy ha a továbbított részletek a Bizottság birtokában lévő objektív tények fényében tévesnek tűnnek, a Bizottság – a feltétlenül szükséges részletek továbbítására várva – a 729/70/EGK tanácsi rendelete [10] 5. cikke (2) bekezdésének a) pontjában említett költségek visszatérítésekor az előlegek kifizetését felfüggesztheti.
10. cikk
11. cikk
(1) Egy adott gazdasági év során a piacról kivont termékeket a 2200/96/EK rendelet 30. cikke (1) bekezdése a) pontja első és harmadik francia bekezdésének megfelelően ingyenes szétosztás céljából kérelmükre a tagállamok által jóváhagyott jótékonysági szervezetek rendelkezésére lehet bocsátani.
(2) A jóváhagyás elnyerése érdekében a jótékonysági szervezetek vállalják, hogy
a) ennek a rendeletnek megfelelnek;
b) a szóban forgó műveletekről külön elszámolást vezetnek;
c) a Közösségi rendelkezésekben foglalt ellenőrzéseket elfogadják.
(3) A tagállamok a jótékonysági szervezeteket a következő kategóriák legalább egyikében hagyják jóvá:
a) a tagállam területén az onnan kivont termékek szétosztására jogosult jótékonysági szervezetek;
A tagállamok értesítik a Bizottságot az első albekezdés b) és c) pontjában említett jóváhagyott jótékonysági szervezetek jegyzékeiről, amely ezeket az Európai Közösségek Hivatalos Lapjának C sorozatában közzéteszi.
12. cikk
A tagállamok által kijelölt, a 2200/96/EK rendelet 30. cikke (1) bekezdése a) pontjának második francia bekezdésében említett intézményeknek meg kell felelniük az e rendelet 11. cikke (2) bekezdése szerinti feltételeknek.
13. cikk
A tagállamok intézkedéseket tesznek az érdekelt termelői szervezetek és a 11. cikk (2) bekezdésének megfelelően jóváhagyott jótékonysági szervezetek közötti kapcsolattartás és műveletek megkönnyítése érdekében.
A tagállamok minden egyes gazdasági év végén a Bizottsághoz továbbítják az ingyenes szétosztási műveletekkel kapcsolatos, a VI. mellékletben előírt információt.
14. cikk
(1) A humanitárius segély részeként a Közösségen kívül történő ingyenes szétosztást a 11. cikk (3) bekezdésének c) pontjában említett jótékonysági szervezetek hajtják végre ennek a cikknek a (2) és (3) bekezdésének megfelelően.
(2) A feladott termékek export-visszatérítésre nem jogosultak. A kiviteli vámokmányt, az árutovábbítási okmányt és minden kiadott T5-ös okmányt "visszatérítés nélkül" hátirattal látnak el.
15. cikk
(1) A piacról kivont termékek ingyenes szétosztásához kapcsolódó összes fuvarozási költséget a kivonás helye és az V. mellékletben előírt teljesítési hely közötti távolságnak megfelelően meghatározott átalányösszegek alapján az Európai Mezőgazdasági Orientációs és Garanciaalap (EMOGA) Garancia Részlege biztosít.
Az V. mellékletben előírt átalányösszegek, a Közösségen kívüli ingyenes szétosztás esetén, a kivonási hely és a Közösségből való kilépés helye közti távolságot fedezik.
(2) A fuvarozási költségeket annak a feladónak fizetik ki, aki a szóban forgó szállítási művelet pénzügyi terheit ténylegesen viselte.
Az említett összegek kifizetése az alátámasztó okmányok bemutatásának függvénye, amelyek különösen a következőket tanúsítják:
- a kedvezményezett testületek neve,
- az érintett termékek mennyisége,
- a jótékonysági szervezet általi átvétel,
- a használt szállítóeszközök.
16. cikk
(1) Az ingyenes szétosztáshoz kapcsoló válogatási és csomagolási költségeket a piacról kivont alma- és citrusfélék esetében az EMOGA Garancia Részlege viseli az V. melléklet (2) bekezdésében rögzített összegig abban az esetben, ha az ingyenes szétosztást a termelői szervezetek és az érdekelt jótékonysági szervezetek között létrejött szerződés alapján hajtják végre.
(2) A termelői szervezetek az (1) bekezdés alkalmazásában a gazdasági év elején szerződést kötnek a 11. cikk (2) és (3) bekezdésének megfelelően jóváhagyott jótékonysági szervezetekkel és e szerződések megkötését követően bejelentik azokat az illetékes nemzeti hatóságoknak. Az érintett hatóságok határidőt tűzhetnek ki az említett megállapodások megkötésére.
(3) A megállapodásokat annak függvényében kötik meg, hogy vannak-e a piacról kivont termékek. A megállapodásokban előírt mennyiségeket – a piaci helyzettől függően – a gazdasági év során megnövelhetik.
(4) A megállapodásokat, a 2200/96/EK rendelet értelmezésében, egy gazdasági évre kötik és azok meghatározzák:
- az egyes termékek valószínű mennyiségét,
- a tervezett szállítási eszközöket,
- a szállítás tervezett ütemét,
- a megállapodás szerinti helyet, ahol a terméket rendelkezésre bocsátják,
- a termelői szervezet azon kötelezettségét, hogy a készre válogatott termékeket 25 kg-nál kisebb csomagokba csomagoltan bocsátja rendelkezésre,
- a kedvezményezettekre vonatkozó becslést közigazgatási egységenként.
(5) A tagállamok, legkésőbb egy hónappal a megállapodások megkötését követően, továbbítják a Bizottsághoz a (4) bekezdésben előírt információt.
(6) A válogatás és csomagolás költségeit azoknak a termelői szervezeteknek fizetik ki, amelyek a válogatást és csomagolást végezték, és az említett kifizetés azon alátámasztó okmányok bemutatásától függ, amelyek különösen a következőket tanúsítják:
- a kedvezményezett testületek neve,
- az érintett termékek mennyisége,
- a válogatás és csomagolás tényleges költségei,
- a jótékonysági szervezet általi átvétel.
17. cikk
(1) A tagállamok minden szükséges intézkedést megtesznek annak biztosítására, hogy a 2200/96/EK rendelet IV. címe rendelkezéseinek megfeleljenek, különös tekintettel az ennek a cikknek a (2), (3) és (4) bekezdésében foglaltakra.
(2) A tagállamok a gazdasági év során legalább egyszer végrehajtják az összes termelői szervezet által eszközölt kivonások fizikai és okmányok útján történő ellenőrzését. Az említett ellenőrzések minden termék esetében a teljes kivont mennyiség legalább 20 %-ára kiterjednek.
Ezenkívül biztosítják, hogy az értékesítésre nem bocsátott termékek megfelelnek a hatályos előírásoknak, ha ilyen előírásokat a 2200/96/EK rendelet 2. cikke (2) bekezdésének megfelelően elfogadtak.
Ha a 2200/96/EK rendelet 30. cikkének (2) bekezdése alkalmazandó, a tagállamok minden kivont mennyiséget ellenőriznek.
(3) A tagállamok annak érdekében hajtják végre az intervenciós műveletek okmányellenőrzéseit, hogy biztosítsák a könyvelés helyességét és a közösségi kivonási támogatás kifizetési feltételeinek való megfelelés vagy a 2200/96/EK rendelet 15. cikkének (1) pontjában említett működési alapból történő finanszírozás tényleges hitelességét.
Minden egyes termelői szervezetnél – gazdasági évenként legalább egyszer – ellenőrzéseket végeznek, és ezeknek az ellenőrzéseknek minden termék esetében a kifizetési kérelmek legalább 10 %-ára kell kiterjedniük.
(4) Ahol az ellenőrzések jelentős szabálytalanságokat tárnak fel, az illetékes hatóságok további ellenőrzéseket végeznek a folyó gazdasági év során, és a következő gazdasági évben az ellenőrzések gyakoriságát fokozzák.
18. cikk
a) azt biztosítják, hogy a szóban forgó műveleteket megfelelően hajtsák végre;
b) hitelesítik a termékek jótékonysági szervezet általi végső hasznosítását, különösképpen megkövetelve tőlük a termékek felhasználását tanúsító átvételi elismervényt;
c) ellenőrzik a termékek végső rendeltetési helyét.
(2) Az ellenőrzések fizikai és okmányok útján történő ellenőrzést jelentenek, és egyaránt érintik az érdekelt termelői szervezeteket, valamint a jótékonysági testületeket. Természetüket tekintve lehetnek véletlenszerűek és évente a szétosztott mennyiség legalább 10 %-ára kiterjednek.
(3) Tekintettel a Közösségen belüli szétosztásra és a 2200/96/EK rendelet 39. cikkének sérelme nélkül annak a tagállamnak az illetékes hatóságai, amelynek területén az ingyenes szétosztásra sor kerül, a termékek felhasználására és azok végső rendeltetési helyére irányuló ellenőrzéseket végeznek.
(4) A Bizottság a tagállam kérésére segít figyelemmel kísérni a Közösségen kívüli ingyenes szétosztási műveleteket.
19. cikk
(1) A közösségi kivonási támogatás vagy a működési alapból történt finanszírozás kedvezményezettje köteles a jogosulatlanul kifizetett összegek kétszeresét, valamint a kifizetés és a kedvezményezett általi visszafizetés között eltelt idő alapján kiszámított kamatot visszafizetni abban az esetben, ha a 17. cikknek megfelelően végzett ellenőrzések azt tárják fel, hogy:
a) az értékesítésre nem bocsátott termékek nem felelnek meg a 2200/96/EK rendelet 2. cikkében megállapított előírásoknak;
b) az értékesítésre nem bocsátott termékeket nem a szóban forgó rendelet 30. cikkében előírtak szerint értékesítették;
c) az értékesítésre nem bocsátott termékek elhelyezése jelentős környezeti kárt okoz.
(2) A visszaszerzett összegeket a felhalmozott kamattal együtt a felelős kifizető ügynökségnek fizetik ki és az EMOGA által finanszírozott kiadásokból vonják le.
(3) Szándékosan vagy súlyos gondatlanságból tett hamis nyilatkozat esetén az érintett termelői szervezetet kizárják a közösségi kivonási támogatásból a hamis nyilatkozat felfedezését követő gazdasági évben.
20. cikk
(1) Abban az esetben, ha a 18. cikknek megfelelően elvégzett ellenőrzések értelmében a termelői szervezeteknek vagy a 11. és 12. cikkben említett, jóváhagyott jótékonysági testületeknek, illetve intézményeknek tulajdonítható szabálytalanságokat fedeznek fel az ingyenes szétosztás során, ennek a cikknek a (2)–(7) bekezdését kell alkalmazni.
(2) A 11. cikk (2) bekezdésében említett jóváhagyást a jótékonysági szervezetektől visszavonják. Ez azonnal hatályba lép és legalább egy gazdasági éven át hatályos marad, és meg is hosszabbítható a szabálytalanság komolyságától függően.
(3) A 12. cikkben említett intézmények nem jogosultak rá, hogy a következő gazdasági év során az ingyenes szétosztási műveletek kedvezményezettjei legyenek.
(4) Az a jótékonysági szervezet vagy intézmény, amely a piacról kivont terméket megkapta, köteles visszafizetni a kapott termékek értékét, ezenkívül megfizetni a termék átvétele és a kedvezményezett általi visszafizetés között eltelt idő alapján kiszámított kamatot.
A 15. cikkben említett fuvarozási költségeket kézhez vevő árufeladó köteles a szállításért kapott összegek kétszeresét visszafizetni, valamint a kifizetés és a kedvezményezett általi visszafizetés között eltelt idő alapján kiszámított kamatot megfizetni.
(6) A kamat mértéke az Európai Monetáris Intézet által az ECU-ben történt műveletekre alkalmazott és az Európai Közösségek Hivatalos Lapjának"C" sorozatában közzétett, a jogtalan kifizetés napján hatályban lévő érték három százalékponttal megnövelve.
(7) A visszatérített összegeket, valamint az utánuk járó kamatot az illetékes kifizető ügynökségnek fizetik ki és az EMOGA által finanszírozott kiadásokból vonják le.
21. cikk
22. cikk
Azok a termelői szervezetek, amelyek a 411/97/EK rendelet 3. vagy 15. cikkének megfelelően működési programtervezetet nyújtottak be jóváhagyás céljából, az 1997-es évre felhatalmazást kapnak, hogy saját kockázatukra a 2200/96/EK rendelet 15. cikke (3) bekezdése b) pontjának megfelelően kiegészítsék a közösségi kivonási támogatást.
23. cikk
A 3587/86/EGK, a 827/90/EGK, a 2103/90/EGK, a 2276/92/EGK, valamint a 113/97/EK rendelet hatályát veszti.
24. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
A Bizottság 888/97/EK rendelete (1997. május 16.) a friss zöldségre és gyümölcsre vonatkozó előírások egyes rendelkezéseinek módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a gyümölcs- és zöldségpiac közös szervezéséről szóló, 1996. október 28-i 2200/96/EGK [1] tanácsi rendeletre és különösen annak 2. cikke (2) bekezdésére és 10. cikkére,
mivel a 2200/96/EGK rendelet 2. cikke megállapítja, hogy ha a Bizottság a friss gyümölcsre és zöldségre vonatkozó minőségi előírásokat fogad el, figyelembe kell vennie az Egyesült Nemzetek Szervezete Európai Gazdasági Bizottságának nemzetközi minőségi előírásait;
mivel a friss gyümölcsre és zöldségre vonatkozó közösségi minőségi előírások számos közösségi rendelkezésben fogalmazódnak meg; mivel azok közül a rendelkezések közül néhányat harmonizálni kell az említett minőségi előírások és megfelelőségi ellenőrzések egységes alkalmazásának biztosítása érdekében;
mivel az Európai Gazdasági Bizottság által a friss gyümölcsre és zöldségre vonatkozóan megállapított nemzetközi minőségi előírások egyértelműen meghatározzák, hogy a csomagoló és forgalmazó azonosítását hogyan kell a csomagoláson feltüntetni; mivel különösen a jogi egyértelműség miatt azokat a nemzetközi előírásokat célszerű beépíteni a friss gyümölcsre és zöldségre vonatkozó közösségi minőségi előírásokba;
mivel az articsókára, babra, borsóra, karfiolra és fokhagymára vonatkozó minőségi előírásokat megállapító rendeletek nem tartalmaznak rendelkezéseket a származási ország csomagoláson való feltüntetésére; mivel be kell vezetni e rendelkezéseket – amelyeket a hatályban lévő nemzetközi minőségi előírások is tartalmaznak;
mivel a póréhagymára, padlizsánra, cukkínire, paradicsomra, vöröshagymára, cikóriasalátára, cseresznyére és meggyre, szamócára, bimbóskelre, csemegeszőlőre, fejes salátára, fodros és széles levelű endíviasalátára, uborkára, citrusfélékre, valamint étkezési almára és körtére vonatkozó minőségi előírásokat megállapító rendeletek egy III. osztályt hoztak létre; mivel az a III. osztály csak kivételes esetekben volt alkalmazható, és mivel a friss gyümölcs és zöldség ágazatban jelentőségét elveszítette; mivel a nemzetközi minőségi előírások nem rendelkeznek ilyen osztályról, és mivel az egyszerűsítés kedvéért ezt el kell távolítani a közösségi minőségi előírásokból;
mivel a legutóbb a 3596/90/EGK [2] rendelettel módosított, az egyes gyümölcsre és zöldségre vonatkozó közös minőségi előírásokhoz egy kiegészítő minőségi osztály hozzáadásáról szóló, 1966. december 14-i 211/66/EGK [3] tanácsi rendelet a karfiolra szintén létrehozott egy III. osztályt; mivel a fent meghatározott okokból a fent említett 211/66/EGK rendeletet hatályon kívül kell helyezni;
mivel az ebben a rendeletben előírt intézkedések összhangban állnak a Gyümölcs- és Zöldségpiaci Irányítóbizottság véleményével,
ELFOGADTA EZT A RENDELETET:
a) az I. mellékletben felsorolt rendeletek a következőképpen módosulnak: Az A.
"Azonosítás" pont helyébe a következő lép:
"Csomagoló és/vagy forgalmazó: név és cím, illetve hivatalosan kiadott vagy elismert kódjel. A kód használata esetén azonban a "csomagoló és/vagy forgalmazó (illetve egyenértékű rövidítések)" hivatkozást a kód közvetlen közelében kell feltüntetni."
b) A II. mellékletben felsorolt rendeletek a következőképpen módosulnak: A C.
"A termék származása" pont helyébe a következő lép:
"Származási ország, valamint tetszés szerint a termesztési körzet, illetve nemzeti, térségi vagy helyi helységnév."
(2) A III. mellékletben felsorolt rendeletekben a III. osztályra való összes hivatkozást el kell hagyni.
(3) A 211/66/EGK rendelet hatályát veszti.
2. cikk
Ez a rendelet 1997. július 1-jén lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
A Bizottság 1054/97/EK rendelete (1997. június 11.) egyes árucikkeknek a Kombinált Nómenklatúra szerinti besorolásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 866/97/EK rendelettel [1] módosított, a vám- és statisztikai nómenklatúráról, valamint a közös vámtarifáról szóló, 1987. július 23-i 2658/87/EGK tanácsi rendeletre [2] és különösen annak 9. cikkére,
mivel az említett rendelethez mellékelt Kombinált Nómenklatúra egységes alkalmazásának biztosítása érdekében az e rendelet mellékletében említett árucikkek besorolására vonatkozóan intézkedéseket kell elfogadni;
mivel a 2658/87/EGK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, illetve azt további albontással egészíti ki, továbbá amelyet különös közösségi rendelkezések határoznak meg az árukereskedelemmel kapcsolatos tarifális és egyéb intézkedések alkalmazása céljából;
mivel az említett általános szabályok értelmében az e rendelethez mellékelt táblázat 1. oszlopában megnevezett árucikkeket a 3. oszlopban feltüntetett indoklásnak megfelelően a 2. oszlopban feltüntetett KN-kódok szerint kell besorolni;
mivel a kettős ellenőrzési rendszerekre és a textiltermékek Közösségbe történő importja kapcsán végrehajtott előzetes és utólagos közösségi ellenőrzésre vonatkozó, hatályban lévő közösségi intézkedések alapján indokolt, hogy a tagállamok vámhatóságai által a Kombinált Nómenklatúrába tartozó árucikkek besorolása tekintetében közzétett és e rendelet rendelkezéseinek meg nem felelő kötelező érvényű tarifális felvilágosításra a legutóbb a 82/97/EK rendelettel [3] módosított, a Közösségi Vámkódex létrehozásáról szóló, 1992. október 12-i 2913/92/EGK tanácsi rendelet [4] 12. cikke (6) bekezdésének rendelkezései értelmében a jogosultak még 60 napig hivatkozhassanak;
mivel az e rendeletben előírt intézkedések összhangban vannak a Vámkódexbizottság vám- és statisztikai nómenklatúrával foglalkozó részlegének a véleményével,
ELFOGADTA EZT A RENDELETET:
1. cikk
A mellékelt táblázat 1. oszlopában megnevezett árucikkek Kombinált Nómenklatúrán belüli besorolása az említett táblázat 2. oszlopában feltüntetett megfelelő KN-kódok szerint történik.
2. cikk
A kettős ellenőrzési rendszerekre és a textiltermékek Közösségbe történő importja kapcsán végrehajtott előzetes és utólagos közösségi ellenőrzésre vonatkozó, hatályban lévő közösségi intézkedések értelmében a tagállamok vámhatóságai által a Kombinált Nómenklatúrába tartozó árucikkek besorolása tekintetében közzétett, e rendelet rendelkezéseinek többé meg nem felelő kötelező érvényű tarifális felvilágosításra a 2913/92/EGK rendelet 12. cikke (6) bekezdésének rendelkezései értelmében még 60 napig lehet hivatkozni.
3. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
(1997. június 11.) az egyes halászterületekre vonatkozó legnagyobb éves halászati erőkifejtés kiigazításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az egyes közösségi halászati területekre és erőforrásokra vonatkozó halászati gazdálkodási rendszer létrehozásáról szóló, 1995. június 15-i 2027/95/EK tanácsi rendeletre [1] és különösen annak 4. cikkének második francia bekezdésére,
mivel a 2027/95/EK rendelet 4. cikkének második francia bekezdése előírja, hogy a Bizottságnak egy tagállam kérésére megfelelő intézkedéseket kell hozni abból a célból, hogy a kérdéses tagállam az egyes közösségi halászati területekre és erőforrásokra vonatkozó halászati erőkifejtések igazgatásáról szóló, 1995. március 27-i 685/95/EK tanácsi rendelet [2] 6. cikke (2) bekezdésének harmadik albekezdésével összhangban kifoghassa a kvótáit;
mivel Hollandia kérte a Bizottságtól a hajói számára biztosított legnagyobb éves halászati erőkifejtés kiigazítását a legutóbb a 711/97/EK rendelettel [3] módosított, az egyes halállományokra és halállománycsoportokra vonatkozó teljes kifogható mennyiség, valamint az ezek halászatára érvényes egyes feltételeknek a 1997. évre történő rögzítéséről szóló, 1996. december 20-i 390/97/EK tanácsi rendelet [4] alapján szétosztott bizonyos kvótákra vonatkozóan;
mivel ez a rendelet haladéktalanul hatályba lép, lehetővé téve, hogy Hollandia kifogja kvótáját;
mivel az e rendeletben előírt rendelkezések összhangban vannak a Halászati és Akvakultúra-ágazati Irányítóbizottság véleményével,
ELFOGADTA EZT A RENDELETET:
1. cikk
A Holland Királyságnak a 2027/95/EK rendelet I. mellékletében említett, a vontatott felszereléssel halászott tengerfenéken élő fajokra vonatkozó legnagyobb éves halászati erőkifejtése az e rendelet mellékletében meghatározottak szerint módosul.
2. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
(1997. július 16.) az Egyesült Királyságban a marhahúspiacra alkalmazandó kivételes támogatási intézkedések elfogadásáról szóló 716/96/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2222/96/EK rendelettel [1] módosított, a marha- és borjúhús piacának közös szervezéséről szóló, 1968. június 27-i 805/68/EGK tanácsi rendeletre [2] és különösen annak 23. cikkére,
mivel a legutóbb a 2423/96/EK rendelettel [3] módosított 716/96/EK bizottsági rendelet [4] kivételes támogatási intézkedéseket ír elő az Egyesült Királyság marhahúspiacára, így különösen lehetővé téve azt, hogy a rendelet által bevezetett program alapján levágott állatok kilogrammonkénti élősúlyára a termelőknek 0,9 ECU kerüljön kifizetésre; mivel ezt az összeget tehenek esetében az Egyesült Királyság piacán kialakult árak alakulását figyelembe véve ki kell igazítani, és meg kell állapítani a szóban forgó előírásokkal érintett állatok maximális súlyát; mivel a maximális súlyt a tehenek átlagos súlyához viszonyítva kell meghatározni; mivel ezért az ECU-ben kifejezett, állatonként fizetett közösségi hozzájárulást is ki kell igazítani;
mivel a Marha- és Borjúhúspiaci Irányítóbizottság az elnöke által kitűzött határidőn belül nem nyilvánított véleményt,
ELFOGADTA EZT A RENDELETET:
1. cikk
(1) A termelőknek vagy megbízottjaiknak az Egyesült Királyság illetékes hatósága által az 1. cikk (1) bekezdése szerint kifizetendő ár:
- teheneknél élősúly kilogrammjaként 0,8 ECU,
- más állatoknál élősúly kilogrammjaként 0,9 ECU.
Nem jár kifizetés az 560 kilogrammot meghaladó, ahol szükséges, a (2) bekezdésben említett együtthatóval kiszámított élősúly után.
(2) Ahol a vágást követően meg kell mérni az állatot, hogy ki lehessen számítani, mennyi lett volna az élősúly, ott a kivéreztetés, valamint a bőr, a fej, a lábak és a belek eltávolítását követően kapott vágott súlyt az alábbi együtthatóval kell beszorozni:
- tehenek esetében 2,
- más állatoknál 1,70.
(3) A Közösség az Egyesült Királyságnak az 1. cikk (1) bekezdésében említett felvásárlásokból származó kiadásait minden egyes felvásárolt és az 1. cikk előírásainak megfelelően megsemmisített állat után tehenek esetében 291 ECU, más állatok esetében 328 ECU mértékben részben finanszírozza.
Mindazonáltal az 1. cikk (2) bekezdésével összhangban kezelt állat után a közösségi hozzájárulás 80 %-ának megfelelő összegű előleget kell fizetni.
(4) Amennyiben az 1. cikk (1) bekezdésében említett felvásárlás kasztrált hím szarvasmarhát érint, az (1) bekezdésben említett teljes ár kifizetése azzal a feltétellel történik, hogy az értékesített állat után nem nyújtottak be a 805/68/EGK rendelet 4c. cikkében említett szezonalitást csökkentő támogatás iránti kérelmet.
A termelő vagy megbízottja kötelezettséget vállal annak biztosítására, hogy a szóban forgó állat után nem igényelnek ilyen jövedelemtámogatást.
Amennyiben nem történik ilyen kötelezettségvállalás, a szóban forgó állatra az (1) bekezdéssel összhangban fizetendő árat csökkenteni kell a szezonalitást csökkentő támogatás összegének megfelelő mértékben. Amennyiben ilyen jövedelemtámogatás iránti kérelmet nyújtanak be erre az állatra, az érintett termelőt kötelezni kell az állatért kapott árból a szezonalitást csökkentő támogatás mértékének megfelelő összeg visszafizetésére. Ebben a két esetben a (3) bekezdésben előírt közösségi hozzájárulás arányát csökkenteni kell a megfelelő szezonalitást csökkentő támogatás összegével.
(5) Az alkalmazandó átváltási árfolyam a szóban forgó állat felvásárlása hónapjának első napján érvényes mezőgazdasági árfolyam."
2. cikk
Ez a rendelet az Európai Közösségek Hivatalos Lapjában való kihirdetésétől számított harmadik napon lép hatályba.
A Tanács 2046/97/EK Rendelete (1997. október 13.) a kábítószer és kábítószer-függőség elleni kampányban az észak-dél együttműködésről
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 130w. cikkére,
tekintettel a Bizottság javaslatára [1],
a Szerződés 189c. cikkében megállapított eljárásnak megfelelően [2],
mivel a kábítószerek előállításán alapuló vagy azokból jelentős bevételt szerző gazdaság a fejlődő társadalom szerkezeteire olyan hatást gyakorol, amely kérdésessé teszi az ország zökkenőmentes beilleszkedését a világgazdaságba;
mivel a fejlődő országokban a társadalom szerkezetének felbomlása a kábítószer fogyasztása és a kapcsolódó ipar következtében káros hatást fejt ki a fenntartható társadalmi fejlődésre és a Szerződés 130u. cikkében meghatározott közösségi fejlesztési-együttműködési politika céljainak elérésére;
mivel a kábítószerek utánpótlása elleni harc részeként különösen lényeges a déli szegénység radikális csökkentése és az illegális termények termesztése helyett legális alternatíva felkínálása a lakosság számára;
mivel intézményi támogatást kell adni az ezt kérő fejlődő országoknak, hogy hatékonyabban küzdhessenek a kábítószerek ellen;
mivel a Bizottság a Parlamenthez és a Tanácshoz címzett, 1994. június 23-i közleményében ismertette az 1995–1999. évi kábítószer elleni küzdelemről szóló európai uniós cselekvési tervre vonatkozó iránymutatásait, beleértve a nemzetközi szintű intézkedéseket is;
mivel a Parlament a közleményről szóló véleményében, amelyet 1995. június 15-én fogadott el, kifejezte az iránymutatásokkal kapcsolatos nézeteit;
mivel a negyedik AKCS-EK Egyezmény és az Európai Közösség és a fejlődő országok közötti együttműködési, társulási és partnerségi megállapodások záradékokat tartalmaznak a kábítószerrel való visszaélés és az illegális kábítószer-kereskedelem visszaszorításáról, a prekurzorok, kémiai termékek és pszichotróp anyagok kereskedelmének figyelemmel kíséréséről és a vonatkozó információk cseréjéről, beleértve a pénzmosás elleni intézkedéseket is; mivel kapcsolat van a kábítószerek és a kábítószer-függőség elleni kampány és a Közösség, valamint fejlődő ország-partnerei által követett együttműködési politika céljai között;
mivel a nemzetközi közösség stratégiája a kábítószerrel való visszaélés és az illegális kábítószer-kereskedelem visszaszorítására az 1972-es jegyzőkönyvvel módosított, a kábítószerekről szóló, 1961-es egységes egyezményhez, a pszichotróp anyagokról szóló, 1971-es egyezményhez, és a kábítószerek és pszichotróp anyagok tiltott kereskedelme elleni, 1988-as nemzetközi egyezményhez való egyetemes csatlakozáson, valamint ezen egyezményeknek a nemzeti és nemzetközi szintű szisztematikus végrehajtásán alapul;
mivel az Európai Közösség az 1988-as egyezmény aláírója, különösen az említett egyezmény 12. cikke értelmében, és a G7 csoport és a Bizottság elnöke által 1989-ben létrehozott Kémiai Akció Munkacsoport ajánlásai alapján közösségi jogszabályokat fogadott el, amelyek hatékonyságát általánosságban fokozná, ha a világ többi részén idevágó jogszabályokat és eljárásokat fogadnának el;
mivel a kábítószerek elleni hatékony fellépésnek ki kell terjednie a kábítószer-kereskedelemből származó pénz tisztára mosása elleni intézkedésekre, úgymint a megfelelő jogi keretek és a megfelelő mechanizmusok elfogadására az érintett országokban;
mivel az emberi jogokat megfelelő módon tiszteletben kell tartani az e rendelet szerinti intézkedések végrehajtása során;
mivel az Európai Közösség tagállamai támogatták az ENSZ Közgyűlése 17. rendkívüli ülésszakán elfogadott politikai nyilatkozatot és általános cselekvési tervet;
mivel az Európai Parlament, a Tanács és a Bizottság 1995. március 6-i nyilatkozatának 2. pontja értelmében pénzügyi referenciaösszeg szerepel e rendeletben az 1998–2000. év közötti időszakra, a költségvetési hatóság Szerződésben meghatározottak szerinti hatásköreinek sérelme nélkül,
ELFOGADTA EZT A RENDELETET:
1. cikk
Fejlesztési-együttműködési politikája keretében, és figyelembe véve a kábítószerek előállításának, kereskedelmének és fogyasztásának káros hatásait a fejlesztési erőfeszítésekre, a Közösség együttműködési tevékenységeket folytat a fejlődő országokban a kábítószerek és a kábítószer-függőség terén, elsőbbségben részesítve azon országokat, amelyek a legmagasabb szinten adták tanúbizonyságát azon politikai akaratuknak, hogy a kábítószer-problémát megoldják. Ezen akarat megléte többek között az 1972-es jegyzőkönyvvel módosított 1961-es egységes egyezmény, az 1971-es egyezmény és az 1988-as egyezmény megerősítésével bizonyítható. A fejlődő országok kötelezettségvállalásának többek között az illegális kábítószer-üzletekből származó pénz tisztára mosása elleni nemzeti jogszabályok végrehajtása formájában kell megnyilvánulnia.
2. cikk
Az e rendelet szerint nyújtott segítség kiegészíti és megerősíti azt a segítséget, amelynek nyújtására a fejlesztési-együttműködés egyéb eszközeinek keretében kerül sor.
3. cikk
A Közösség valamely partner ország kérésére elsőbbséget biztosít a nemzeti kábítószer-ellenőrző alapterv kidolgozásának az Egyesült Nemzetek Nemzetközi Kábítószer-ellenőrző Programjával (UNDCP) folytatott szoros konzultációk során. E tervek a kábítószerek elleni kampány célkitűzéseit, stratégiáit és prioritásait határozzák meg, továbbá meghatározzák a kapcsolódó erőforrásigényeket (beleértve a pénzügyi követelményeket is), ily módon integrált, több tudományágat átfogó és több ágazatra kiterjedő módszert hozva létre, amely maximalizálja a nemzeti kábítószer-ellenőrzési programok és a nemzetközi segítségnyújtás hatékonyságát.
A kábítószer-függőség megelőzését a kereslet csökkentésével együtt olyan következetes politikán belül kell megvalósítani, amely a függőség következményeiről szóló oktatásból és objektív információkból áll, és amellyel főleg a fiatalokat célozzák meg.
A Közösség részéről az együttműködés olyan párbeszéd szellemében folyik, amely tükrözi azon egyedi kulturális különbségeket, amelyek befolyásolják a kábítószerekkel kapcsolatos problémák megítélését, mivel ez kritikus fontosságú a kábítószer-ellenőrzési stratégiák társadalmi és politikai életképességének biztosításához.
4. cikk
A Közösség, lehetőleg a nemzeti tervek által meghatározott stratégiai kereteken belül tevékenykedve, olyan meghatározott műveleteket is támogat, amelyek képesek mérhető hatást kifejteni (azaz előre meghatározott határidőn belül tényleges és kézzel fogható eredményeket hozni) az alábbi területeken:
- intézményi kapacitások kialakítása, különösen az alábbi célokra:
- nemzeti kábítószer-ellenőrzési tervek fejlődő országok általi végrehajtása,
- a Közösség és bizonyos fejlődő országok közötti, különösen a prekurzorok nem rendeltetésszerű felhasználása elleni harc és a pénzmosás visszaszorítása érdekében kötött megállapodások végrehajtása,
- a kereslet csökkentése, különösen a helyi kereslet alakulásának elemzése révén, a kábítószerek és pszichotróp anyagok kereskedelmének és fogyasztásának ellenőrzésére szolgáló intézkedések bevezetése, a kábítószerfüggők kezelése és újbóli beilleszkedésének biztosítása, valamint a kockázatok csökkentése. Ezen intézkedéseket be kell építeni az egészségügyi és oktatási, fejlesztési, valamint szegénység elleni küzdelemmel és a társadalmi-gazdasági kirekesztéssel foglalkozó politikákba,
- kísérleti alternatív fejlesztési projektek támogatása, amelyeket olyan folyamatként vázolnak fel, amellyel a megfelelő vidékfejlesztési intézkedések révén, a fenntartható nemzeti gazdasági növekedés összefüggésében egyaránt harcolnak a tiltott kábítószer termények termesztése ellen, és semmisítik meg azokat. E projekteknek olyan társadalmi és gazdasági intézkedéseket kell tartalmazniuk, amelyek figyelembe veszik az illegális termesztéshez vezető tényezőket, és ugyanakkor megkönnyíthetik a kereskedelmi kedvezmények jobb alkalmazását. Ezzel kapcsolatban szisztematikusan meg kell vizsgálni, van-e lehetőség más közösségi pénzügyi eszközök (pl. ALA) és az Európai Fejlesztési Alap jobb felhasználására az alternatív fejlesztési projektekhez,
- tanulmányok, szemináriumok és fórumok finanszírozása a fenti területeken nyert tapasztalatok cseréjéhez.
Különös figyelmet kell fordítani a helyi lakosság és a célcsoportok részvételére a műveletek meghatározása, tervezése és végrehajtása során.
A Közösség csak olyan projekteket finanszíroz, amelyekben az emberi jogok tiszteletben tartása biztosított.
5. cikk
Az e rendelet értelmében pénzügyi támogatásra jogosult együttműködő partnerek a regionális és nemzetközi szervezetek, különösen az UNDCP, továbbá a helyi és tagállami illetőségű nem kormányzati szervezetek, nemzeti, tartományi és helyi önkormányzati hivatalok és szervezetek, közösségi szervezetek, intézmények, valamint állami és magánszereplők.
6. cikk
(1) A 3. és 4. cikkben említett műveletek során alkalmazandó eszközök magukba foglalják a tanulmányokat, a műszaki segítségnyújtást, a képzést és egyéb szolgáltatásokat, a beszerzéseket és munkálatokat, valamint a felülvizsgálati, értékelő és ellenőrző küldöttségeket.
(2) Az adott művelet igényei szerint a közösségi finanszírozás egyaránt fedezheti a külföldi vagy helyi pénznemben megvalósuló tőkeberuházást az ingatlanvásárlás kivételével, illetve a működési költségeket. A képzési programok kivételével azonban a működési költségek fedezésére rendesen csak a kezdeti időszakban és fokozatosan csökkenő mértékben kerül sor.
(3) Minden egyes együttműködési művelet esetében törekedni kell arra, hogy az 5. cikkben meghatározott partnerek pénzügyi hozzájárulást biztosítsanak. Az érintett felektől lehetőségeik keretein belül és az érintett művelet természetétől függően kérnek hozzájárulást.
(4) Hosszú távú tevékenységek elindítására szánt projektek esetében prioritásként – különösen a működési költségek tekintetében – törekedni kell a helyi partnerek pénzügyi hozzájárulására, hogy az ilyen projektek életképessége biztosított legyen a közösségi finanszírozás befejeződése után is.
(5) A más finanszírozókkal, különösen a tagállamokkal való társfinanszírozás lehetőségét is keresni lehet.
(6) A Bizottság biztosítja, hogy az e rendelet alapján nyújtott segély közösségi jellege ki legyen emelve.
(7) A Szerződésben célkitűzésként említett koherencia és kiegészítő jelleg elérése érdekében, valamint mindezen műveletek optimális hatékonyságának biztosítása érdekében a Bizottság minden szükséges koordinációs intézkedést meghozhat, beleértve különösen az alábbiakat:
a) a finanszírozott, valamint a Közösség és a tagállamok által finanszírozni kívánt műveletekre vonatkozó információk rendszeres cseréje és elemző rendszer létrehozása;
b) a műveletek megvalósításának helyszíni koordinációja a Bizottság és a tagállamok képviselőinek a kedvezményezett országban tartott rendszeres ülései és információcseréje segítségével.
(8) A lehető legnagyobb globális és nemzeti szintű hatás elérése érdekében a Bizottság a tagállamokkal együttműködve megtesz minden ahhoz szükséges kezdeményezést, hogy biztosítsa a kedvezményezett országokkal és a finanszírozókkal, valamint a többi érintett nemzetközi szervezettel – különösen az Egyesült Nemzetek rendszerének részét képezőkkel, konkrétabban az UNDCP-vel – történő megfelelő koordinációt és szoros együttműködést.
7. cikk
Az e rendelet szerinti közösségi finanszírozás támogatás formájában valósul meg.
8. cikk
Az e program megvalósítására szánt pénzügyi referenciaösszeg az 1998-2000-es időszakban 30 millió ECU.
Az éves előirányzatokat a költségvetési hatóság engedélyezi a pénzügyi terv keretein belül.
9. cikk
(1) Az e rendelet értelmében végzett műveleteknek a hatályos költségvetési és egyéb eljárásokkal – különösen az Európai Közösségek általános költségvetésére alkalmazandó költségvetési rendeletben meghatározott eljárásokkal – összhangban álló értékeléséért, jóváhagyásáért és irányításáért a Bizottság felelős.
(2) A projektek és programok értékelésénél az alábbi tényezőket kell figyelembe venni:
- a műveletek hatékonysága és kivitelezhetősége,
- a kulturális, társadalmi, a nemek egyenlőségével kapcsolatos és környezeti szempontok,
- a projekt céljainak eléréséhez szükséges intézményi fejlesztések,
- az ugyanilyen fajtájú műveletek során nyert tapasztalatok.
(3) Az e rendelet értelmében finanszírozott egyedi műveletekre szánt, 2 millió ECU-t meghaladó támogatásokkal kapcsolatos döntéseket és az ilyen művelethez jóváhagyott kezdeti összeg 20 %-nál nagyobb mértékkel való emelésével járó változtatásokat a 10. cikkben megállapított eljárás szerint kell elfogadni.
A Bizottság röviden tájékoztatja a 10. cikkben említett bizottságot a 2 millió ECU-nél alacsonyabb értékű projektekkel és programokkal kapcsolatban hozni kívánt döntéseiről. Az információt legkésőbb a döntés meghozatalát egy héttel megelőzően rendelkezésre kell bocsátani.
(4) A Bizottság felhatalmazást kap arra, hogy a bizottság 10. cikkben előírt véleményének kikérése nélkül jóváhagyja a műveletekkel kapcsolatos valamennyi várható vagy tényleges költségtúllépés fedezéséhez szükséges kiegészítő kötelezettségvállalást, amennyiben a költségtúllépés, illetve a többletigény nem haladja meg a finanszírozási határozatban rögzített kezdeti kötelezettségvállalás 20 %-át.
(5) Az e rendelet értelmében kötött összes finanszírozási megállapodásnak vagy szerződésnek elő kell írnia, hogy a Bizottság és a Számvevőszék helyszíni vizsgálatokat folytasson a Bizottság által a hatályos szabályoknak – különösképpen az Európai Közösségek általános költségvetésére alkalmazandó költségvetési rendeletben előírt szabályoknak – megfelelően megállapított szokásos eljárások szerint.
(6) Amennyiben a műveleteket a Közösség és a kedvezményezett ország közötti finanszírozási megállapodások szabályozzák, akkor e megállapodásnak elő kell írnia, hogy az adókat, járulékokat és egyéb terheket nem a Közösség viseli.
(7) A pályázati felhívásokon való részvétel és a szerződések odaítélése azonos feltételek alapján áll nyitva a tagállam és a kedvezményezett ország minden természetes vagy jogi személye részére. A részvétel kiterjeszthető más fejlődő országokra.
(8) A beszerzéseknek a tagállamokból, a kedvezményezett országból vagy más fejlődő országokból kell származniuk. Kivételes esetekben, ha a körülmények ezt indokolják, a szállítások máshonnan is származhatnak.
(9) Különös figyelmet kell szentelni az alábbiaknak:
- a projektterv költséghatékonyságra és a fenntartható hatásra törekedjen;
- minden projekt esetében világosan határozzák meg és kísérjék figyelemmel a célkitűzéseket és a teljesítménymutatókat.
10. cikk
(1) A Bizottság munkáját a fejlesztésben illetékes, földrajzilag illetékes bizottság segíti.
(2) A Bizottság képviselője tervezetet nyújt be a bizottság számára a meghozandó intézkedésekről. A bizottság, az elnöke által az ügy sürgősségére tekintettel megállapított határidőn belül, véleményt nyilvánít a tervezetről. A véleményt a Szerződés 148. cikkének (2) bekezdésében a Tanácsnak a Bizottság javaslata alapján elfogadandó határozataira előírt többséggel kell meghozni. A bizottságban a tagállamok képviselőinek szavazatait az említett cikkben meghatározott módon kell súlyozni. Az elnök nem szavazhat.
A Bizottság a tervezett intézkedéseket elfogadja, ha azok összhangban vannak a bizottság véleményével.
Ha a tervezett intézkedések nincsenek összhangban a bizottság véleményével, vagy a bizottság nem nyilvánított véleményt, a Bizottság a meghozandó intézkedésekről haladéktalanul javaslatot terjeszt a Tanács elé. A Tanács minősített többséggel határoz.
Ha a javaslatnak a Tanács elé terjesztésétől számított három hónapon belül a Tanács nem döntött, a javaslatot a Bizottság fogadja el.
(3) Évente egyszer az (1) bekezdésben említett bizottságok együttes ülésén eszmecserét tartanak a Bizottság képviselőjének a következő évben megvalósítandó műveletekre vonatkozó általános iránymutatásokról szóló előterjesztése alapján.
11. cikk
(1) A Bizottság minden költségvetési év végén jelentést terjeszt a Parlament és a Tanács elé, amely összefoglalja az abban az évben finanszírozott műveleteket, és értékeli e rendeletnek az adott időszak során történt végrehajtását.
Az összefoglalásnak tájékoztatást kell tartalmaznia különösen azon partnerekről akikkel szerződést kötöttek.
(2) A Bizottság rendszeresen értékeli a Közösség által finanszírozott műveleteket annak megállapítása érdekében, hogy az ilyen műveletek célkitűzései megvalósultak-e, valamint hogy iránymutatásokkal szolgáljon a jövőbeli műveletek hatékonyságának javításához. A Bizottság a 10. cikkben említett bizottsághoz benyújtja az elvégzett értékelések összefoglalóját, amelyet a bizottság szükség szerint megvizsgálhat. Az értékelő jelentéseket az azt kérő tagállamok rendelkezésére kell bocsátani.
(3) A Bizottság legkésőbb a döntése után egy hónappal tájékoztatja a tagállamokat a jóváhagyott műveletekről és projektekről, megadva azok költségét és jellegét, a kedvezményezett ország és a partnerek kilétét.
12. cikk
(1) Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
(1998. február 25.) a veszélyes hulladékok égetéséről szóló 94/67/EK tanácsi irányelv végrehajtásáról szóló tagállami jelentések alapjául szolgáló kérdőívről (A 91/692/EGK tanácsi irányelv végrehajtása.) (EGT vonatkozású szöveg)
(98/184/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó Szerződésre,
tekintettel a környezetre vonatkozó bizonyos irányelvek végrehajtásáról készülő jelentések egységesítéséről és ésszerűsítéséről szóló, 1991. december 23-i 91/692/EGK tanácsi irányelvre [1] és különösen annak 5. és 6. cikkére,
tekintettel a veszélyes hulladékok égetéséről szóló 94/67/EK tanácsi irányelvre [2],
mivel a 94/67/EK irányelv 17. cikke értelmében a tagállamoknak a 91/692/EGK tanácsi irányelv 5. cikkének megfelelően jelentést kell készíteniük ennek az irányelvnek a végrehajtásáról;
mivel ezt a jelentést a Bizottság által összeállított kérdőív vagy vázlat alapján kell elkészíteni a 91/692/EGK irányelv 6. cikkében meghatározott eljárásnak megfelelően;
mivel az első jelentés az 1998–2000-es időszakra vonatkozik;
mivel az ebben a határozatban célul kitűzött intézkedések összhangban állnak a fent említett irányelv 6. cikke értelmében létrehozott bizottság véleményével,
ELFOGADTA EZT A HATÁROZATOT:
1. cikk
Elfogadásra kerül az ehhez az irányelvhez csatolt kérdőív, amely a veszélyes hulladékok égetéséről szóló 94/67/EK tanácsi irányelvre vonatkozik.
2. cikk
A tagállamok ezt a kérdőívet használják a 94/67/EK tanácsi irányelv 17. cikke és a 91/692/EGK tanácsi irányelv 5. cikke értelmében a Bizottságnak benyújtandó jelentés összeállításának alapjául.
3. cikk
Ennek a határozatnak a tagállamok a címzettjei.
a közösségi agrárstatisztika tökéletesítéséről szóló 96/411/EK tanácsi határozat módosításáról (az értesítés a C(1998) 2135. számú dokumentummal történt) (EGT vonatkozású szöveg)
(98/514/EK) AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a 98/3/EK határozattal [1] módosított, a közösségi agrárstatisztika tökéletesítéséről szóló, 1996. június 25-i 96/411/EK tanácsi határozatra [2] és különösen annak 8. cikkére,
mivel a vidéki környezet minőségének megóvása a vidékfejlesztési politika egyik célja;
mivel ennek érdekében a II. melléklet kicserélésével módosítani kell a 96/411/EK határozatot;
mivel az ebben a határozatban előírt intézkedések összhangban vannak az Agrárstatisztikai Állandó Bizottság véleményével,
ELFOGADTA EZT A HATÁROZATOT:
1. cikk
A 96/411/EK határozat II. melléklete helyébe e határozat melléklete lép.
2. cikk
Ennek a határozatnak a tagállamok a címzettjei.
az Európai Közösség és Kanada közötti kölcsönös elismerésről szóló megállapodás megkötéséről (98/566/EK)
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre, és különösen annak 113. cikkére, összefüggésben 228. cikke (2) bekezdésének első mondatával, 228. cikke (3) bekezdésének első albekezdésével és 228. cikke (4) bekezdésével,
tekintettel a Bizottság javaslatára,
mivel az Európai Közösség és Kanada közötti kölcsönös elismerésről szóló, 1998. május 14-én Londonban aláírt megállapodást megtárgyalták és azt jóvá kell hagyni;
mivel a végrehajtás vonatkozásában bizonyos feladatokat – különösen a megállapodáshoz csatolt ágazati mellékletek bizonyos szempontjainak módosítási jogát – a megállapodással felállított vegyes bizottság hatáskörébe utaltak;
mivel megfelelő belső eljárásokat kell kialakítani ahhoz, hogy a megállapodás megfelelően működjön; és mivel szükséges, hogy a Bizottság felhatalmazást kapjon a megállapodás bizonyos technikai módosításainak elvégzésére és a végrehajtáshoz bizonyos határozatok meghozatalára,
A KÖVETKEZŐKÉPPEN HATÁROZOTT:
1. cikk
Az Európai Közösség és Kanada közötti kölcsönös elismerésről szóló megállapodást, annak mellékleteit is beleértve, az Európai Közösség nevében a Tanács jóváhagyja.
A megállapodás szövegét, valamint mellékleteit csatolták e határozathoz.
2. cikk
A megállapodás XIX. cikkében előírt jegyzéket a Közösség nevében a Tanács elnöke továbbítja.
3. cikk
(1) A Tanács által kijelölt különbizottság támogatásával a Bizottság képviseli a Közösséget a vegyes bizottságban, illetve a megállapodás XI. és XII. cikkében előírt ágazati mellékletekkel felállított vegyes ágazati csoportokban. A Bizottság a különbizottsággal folytatott konzultációt követően jár el a megállapodás IX. és X. cikkében, továbbá XI. cikke (3) bekezdésének c) és e) pontjában, XII. cikke (2) bekezdésének b) pontjában, valamint XIII. cikkében, illetve a megállapodás ágazati mellékleteinek egyenértékű rendelkezéseiben említett kinevezések, információcsere és ellenőrzési kérelmek tekintetében.
(2) A Közösségnek a vegyes bizottságban meghozandó határozatok tekintetében, vagy adott esetben a vegyes ágazati csoportokban betöltött szerepét az e cikk (1) bekezdésében említett különbizottsággal folytatott konzultációt követően a Bizottság határozza meg az ágazati mellékletek módosításainak (a megállapodás XI. cikke (3) bekezdésének a) pontja, valamint XI. cikkének (4) bekezdése), illetve a megállapodás VIII. cikkével és XI. cikke (4) bekezdésének c) pontjával összhangban végzett megfelelőségértékelés figyelembevételével.
(3) A Közösségnek a vegyes bizottságban vagy a vegyes ágazati csoportokban betöltött szerepét minden egyéb esetben a Tanács minősített szavazattöbbséggel határozza meg a Bizottság javaslata alapján. Ugyanez az eljárás vonatkozik azokra a határozatokra, amelyeket a Közösség a megállapodás XV. cikkének (3) bekezdése, illetve XIX. cikkének (4) bekezdése keretében hoz.
A Tanács 98/29/EK irányelve (1998. május 7.) a közép- és hosszú lejáratú fedezettel rendelkező ügyletek exporthitel-biztosításával kapcsolatos főbb rendelkezések összehangolásáról
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 113. cikkére,
tekintettel a Bizottság javaslatára,
(1) mivel a közép- és hosszú lejáratú exporthitel-biztosítás a nemzetközi kereskedelemben döntő szerepet játszik, és fontos kereskedelempolitikai eszköz;
(2) mivel a közép- és hosszú lejáratú exporthitel-biztosítás fontos szerepet játszik a fejlődő országokkal folytatott kereskedelemben, és így elősegíti azok világgazdasági integrációját, ami a közösségi fejlesztési politika egyik célkitűzése;
(3) mivel a tagállamokban jelenleg működő állami közép- és hosszú lejáratú exporthitel-biztosítási rendszerek közötti, a fedezet fő alkotóelemeit, a díjakat és a fedezeti politikát illető különbségek a Közösségen belül a vállalkozások közötti verseny torzulásához vezethetnek;
(4) mivel célszerűnek tűnik, hogy az ezen irányelvben előírt intézkedések ne lépjenek túl azon a mértéken, amely az összehangolás célkitűzésének megvalósításához szükséges, annak biztosítására, hogy az exportpolitikát egységes elvekre alapozzák, és hogy a vállalkozások közötti verseny a Közösségen belül ne torzuljon;
(5) mivel a versenyben meglévő torzulások mérséklése érdekében ajánlatos, hogy a különböző állami exporthitel-biztosítási rendszereket a Szerződés 112. cikkében előirányzottaknak megfelelőn egységes elvek alapján összehangolják, és ily módon a közös kereskedelempolitika szerves részét alkossa;
(6) mivel a kormányok (vagy a kormányok ellenőrzése alatt álló speciális intézmények) által nyújtott exporthitel-garancia vagy biztosítási programok olyan díjtételek mellett, amelyek nem elegendőek ahhoz, hogy fedezzék a programok hosszú távú működési költségeit és veszteségeit, a többoldalú kereskedelmi tárgyalások Uruguay-i Fordulója (1986-1994) keretében megkötött, a támogatásokról és kiegyenlítő intézkedésekről szóló megállapodás [1] értelmében tiltott exporttámogatásnak minősülnek, különösen annak 3. cikke (1) bekezdésének a) pontja és az I. mellékletének j) pontja szerint;
(7) mivel a hitelbiztosítók által felszámított díj meg kell, hogy feleljen a biztosított kockázatnak;
(8) mivel az összehangolás előmozdítaná az állam nevében vagy állami támogatással működő hitelbiztosítók közötti együttműködést és elősegítené a vállalkozások közötti együttműködést a Közösségen belül, ahogyan azt a Szerződés 130. cikke előirányozza;
(9) mivel mind az összehangolás, mind az együttműködés kiemelkedő és döntő fontosságú tényező a közösségi exportőrök versenyképességében a nem közösségi piacokon;
(10) mivel az Európai Tanács által 1985 júniusában elfogadott bizottsági Fehér könyv a belső piac kiteljesítéséről hangsúlyozza egy, a vállalkozások közötti együttműködést elősegítő környezet fontosságát a Közösségen belül;
(11) mivel az 1960. szeptember 27-i keltű határozatával [2] a Tanács felállított egy, a hitelbiztosításra, hitelgaranciákra és pénzügyi hitelekre vonatkozó politikával foglalkozó koordinációs csoportot;
(12) mivel 1991. május 15-én az említett koordinációs csoport szakembereket bízott meg minden egyes tagállamból, akik, mint az "Egységes piac 1992" szakértőcsoport, 1992. március 27-én, 1993. június 11-én és 1994. február 9-én egy sor javaslatot tartalmazó jelentést nyújtottak be;
(13) mivel a 93/112/EGK határozattal [3] a Tanács átültette a közösségi jogba a hivatalosan támogatott exporthitelek irányelveiről szóló OECD-megállapodást;
(14) mivel az állami vevőkkel kötött közép- és hosszú lejáratú ügyletekre vonatkozó közös hitelbiztosítási politika elfogadásáról szóló, 1970. október 27-i70/509/EGK tanácsi irányelv [4], és a magánvevőkkel kötött közép- és hosszú lejáratú ügyletekre vonatkozó közös hitelbiztosítási politika elfogadásáról szóló, 1970. október 27-i 70/510/EGK tanácsi irányelv [5] helyébe ezen irányelv lép;
(15) mivel az exporthitel-biztosítás kezdeti összehangolását úgy kell tekinteni, mint egy lépést a tagállamokban működő különböző rendszerek konvergenciája felé,
ELFOGADTA EZT AZ IRÁNYELVET:
1. cikk
Hatály
Ezen irányelv a tagállami származású termékek és/vagy szolgáltatások exportjával kapcsolatos ügyletek biztosítására vonatkozik, annyiban, amennyiben ezt a támogatást közvetlenül vagy közvetve egy vagy több tagállam számlájára vagy annak támogatásával nyújtják, és a teljes kockázati időszak, azaz a gyártási időszakot is tartalmazó törlesztési időszak két év vagy annál hosszabb.
Ezen irányelv nem vonatkozik versenytárgyalási ajánlatok, előlegfizetések, teljesítési és visszatartási biztosítékok biztosítására. Nem vonatkozik az építési berendezésekre és anyagokra vonatkozó kockázatok biztosítására sem, ha azokat helyileg a kereskedelmi szerződés teljesítésére használják.
2. cikk
A tagállamok kötelezettségei
A tagállamok biztosítják, hogy bármely, a kormányt képviselő vagy a garanciát nyújtó kormány által ellenőrzött és/vagy felügyelete alatt álló intézmény (a továbbiakban: biztosító), amely a tagállam számlájára, vagy a tagállam támogatásával közvetlenül vagy közvetve fedezetet nyújt exporthitel-biztosítás, -garancia vagy -refinanszírozás formájában, a mellékletben meghatározott rendelkezéseknek megfelelően fedezi a termékek és szolgáltatások exportjával kapcsolatos ügyleteket, amennyiben ezek az ügyletek a Közösségen kívüli országokba irányulnak, és vevőhitellel vagy szállítói hitellel finanszírozzák vagy készpénzzel fizetik őket.
3. cikk
Végrehajtási határozatok
A Bizottság a 4. cikkben meghatározott eljárásnak megfelelően meghozza a melléklet 46. pontjában említett határozatokat.
4. cikk
Bizottság
A Bizottság munkáját egy bizottság segíti, amely a tagállamok képviselőiből áll, és amelynek elnöke a Bizottság képviselője.
A Bizottság képviselője tervezetet nyújt be a bizottság számára a meghozandó intézkedésekről. A bizottság, az elnöke által az ügy sürgősségére tekintettel megállapított határidőn belül, véleményt nyilvánít a tervezetről. A véleményt a Szerződés 148. cikkének (2) bekezdésében a Tanácsnak a Bizottság javaslata alapján elfogadandó határozataira előírt többséggel kell meghozni. A bizottságban a tagállamok képviselőinek szavazatait az említett cikkben meghatározott módon kell súlyozni. Az elnök nem szavazhat.
A Bizottság elfogadja az intézkedéseket, amelyek azonnal hatályba lépnek. Ha azonban ezek az intézkedések nincsenek összhangban a bizottság véleményével, azokat a Bizottság haladéktalanul közli a Tanáccsal. Ebben az esetben:
- a Bizottság elhalasztja az elfogadott intézkedések alkalmazását a közléstől számított legfeljebb egy hónapos időtartamra,
- a Tanács, minősített többséggel eljárva, az első bekezdésben említett határidőn belül eltérő döntést is hozhat.
5. cikk
Jelentés és felülvizsgálat
A Bizottság 2001. december 31-ig az ezen irányelvben meghatározott rendelkezések alkalmazása során szerzett tapasztalatokról és az elért konvergenciáról jelentést nyújt be a Tanácsnak.
6. cikk
Kapcsolat más eljárásokkal
Az ezen irányelvben szabályozott eljárások kiegészítik a 73/391/EGK határozatban meghatározottakat [6].
7. cikk
Hatályon kívül helyezés
A 70/509/EGK irányelv és a 70/510/EGK irányelv hatályát veszti.
8. cikk
Végrehajtás
9. cikk
Hatálybalépés
(1998. június 29.) a Közösségen belül mozgó munkavállalók és önálló vállalkozók kiegészítő nyugdíjra való jogosultságának védelméről
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 51. és 235. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
(1) mivel a Közösség alapvető szabadságainak egyike a személyek szabad mozgása; mivel a Szerződés rendelkezik arról, hogy a Tanács egyhangúlag meghozza a szociális biztonság területén ezeket az intézkedéseket, amennyiben szükségesek a munkavállalók szabad mozgásának biztosításához;
(2) mivel a munkavállalók szociális védelméről a kötelező szociális biztonsági rendszerek, valamint azokon túlmenően a kiegészítő szociális biztonsági rendszerek gondoskodnak;
(3) mivel a Közösségen belül mozgó munkavállalók és családtagjaik szociális biztonsági jogainak védelme érdekében a Tanács által korábban már elfogadott jogszabályok, nevezetesen a szociális biztonsági rendszereknek a Közösségen belül mozgó munkavállalókra, önálló vállalkozókra és családtagjaikra történő alkalmazásáról szóló, 1971. június 14-i 1408/71/EGK tanácsi rendelet [4] és a szociális biztonsági rendszereknek a Közösségen belül mozgó munkavállalókra, önálló vállalkozókra és családtagjaikra történő alkalmazásáról szóló 1408/71/EGK rendelet végrehajtására vonatkozó szabályok megállapításáról szóló, 1972. március 21-i 574/72/EGK rendelet [5] csak a kötelező nyugdíjrendszerekre vonatkoznak; mivel az említett rendeletekben előírt koordinációs rendszer nem terjed ki a kiegészítő nyugdíjrendszerekre, kivéve azokat a rendszereket, amelyek az 1408/71/EGK rendelet 1. cikke j) pontjának első albekezdésében meghatározott "jogszabályok" fogalom körébe tartoznak, valamint azokat a rendszereket, amelyekre vonatkozóan egy tagállam az említett cikk alapján nyilatkozatot tett;
(4) mivel a Tanács széleskörű mérlegelési jogkörrel rendelkezik a Szerződés 51. cikkében meghatározott célkitűzés megvalósítását szolgáló legmegfelelőbb intézkedések kiválasztása terén; és mivel az 1408/71/EGK és az 574/72/EGK rendeletben meghatározott koordinációs rendszer és különösen az összesítésre vonatkozó szabályok nem alkalmazhatók a kiegészítő nyugdíjrendszerekre, kivéve azokat a rendszereket, amelyek az 1408/71/EGK rendelet l. cikke j) pontjának első albekezdésében meghatározott "jogszabályok" fogalom körébe tartoznak, vagy azokat a rendszereket, amelyekre vonatkozóan egy tagállam az említett cikk alapján nyilatkozatot tett, ezért különleges intézkedéseket kell hozni, amelyek közül ez az irányelv az első, annak érdekében, hogy figyelembe lehessen venni e rendszerek sajátos jellegét és jellemzőit, valamint a kiegészítő rendszerek közötti különbségeket az egyes tagállamokon belül és a tagállamok között;
(5) mivel semmilyen nyugdíjra vagy ellátásra sem vonatkozhatnak egyidejűleg ennek az irányelvnek, valamint az 1408/71/EGK rendeletnek és az 574/72/EGK rendeletnek a rendelkezései, ezért azok a kiegészítő nyugdíjrendszerek, amelyek egy tagállam által az 1408/71/EGK rendelet 1. cikk j) pontjának értelmében tett nyilatkozat alapján az említett rendeletek alkalmazási körébe tartoznak, nem tartozhatnak ezen irányelv rendelkezéseinek alkalmazási körébe;
(6) mivel a szociális védelem céljainak és politikáinak egymáshoz közelítéséről szóló, 1992. július 27-i 92/442/EGK ajánlásban [6] a Tanács azt ajánlotta, hogy a tagállamok "szükség esetén támogassák a nyugdíjjogosultság, különösen a kiegészítő nyugdíjra való jogosultság megszerzésére vonatkozó feltételek módosítását a munkavállalók mobilitását gátló akadályok eltörlése céljából";
(7) mivel e cél megvalósítását segíti, ha azoknak a munkavállalóknak, akik egyik tagállamból a másikba mennek vagy, akiknek a munkahelyét telepítik át egy másik tagállamba, kiegészítő nyugdíjjogosultságuk védelme tekintetében egyenlő bánásmódot biztosítanak azokkal a munkavállalókkal, akik az adott tagállam területén maradnak, illetve akiknek a munkahelye változik ugyan, de marad az adott tagállam területén;
(8) mivel a személyek szabad mozgása, amely a Szerződésben meghatározott alapvető jogok egyike, nemcsak a munkavállalókra, hanem az önálló vállalkozókra is vonatkozik;
(9) mivel a Szerződés a 235. cikk rendelkezésein kívül nem határoz meg egyéb hatáskört az önálló vállalkozók szociális biztonsága területén a megfelelő intézkedések megtételére;
(10) mivel a szabad mozgás jogának tényleges gyakorlásához a munkavállalóknak és más jogosultaknak bizonyos garanciákra van szükségük a kiegészítő nyugdíjrendszerekből származó, szerzett nyugdíjjogosultságuk fenntartása tekintetében az egyenlő bánásmódra vonatkozóan;
(11) mivel a tagállamok megteszik a szükséges intézkedéseket annak biztosítására, hogy a kiegészítő nyugdíjrendszerek szerinti ellátásokat a tagoknak és volt tagoknak folyósítsák, csakúgy mint az ilyen rendszerek szerinti többi jogosult számára valamennyi tagállamban, különös tekintettel arra, hogy a Szerződés 73b. cikke tiltja a fizetési műveleteknek és a tőke szabad mozgásának bármilyen korlátozását;
(12) mivel a szabad mozgás jogának gyakorlását elősegítendő, a nemzeti szabályozást, ahol szükséges, ki kell igazítani annak érdekében, hogy egy másik tagállam területére kiküldött munkavállalók vagy a nevükben eljáró személyek a továbbiakban is fizethessenek járulékot egy tagállamban működő kiegészítő nyugdíjrendszerbe, a 1408/71/EGK rendelet II. címével összhangban;
(13) mivel ezzel összefüggésben a Szerződés a tagállamok munkavállalói közötti, állampolgárságon alapuló megkülönböztetés felszámolásán kívül előírja minden olyan nemzeti szabályozás megszüntetését, amely korlátozza vagy hátrányosan befolyásolja a Szerződés által garantált, az Európai Közösségek Bírósága által egymást követő ítéletekben értelmezett alapvető szabadságok gyakorlását;
(14) mivel a munkáltatók, a megbízottak vagy a kiegészítő nyugdíjrendszerek kezeléséért felelős más személyek kötelesek megfelelően tájékoztatni a szabad mozgáshoz való jogot gyakorló munkavállalókat, különös tekintettel a rendelkezésükre álló választási lehetőségekre és alternatívákra;
(15) mivel ez az irányelv nem érinti a különböző szakmai érdekek védelmét szolgáló kollektív fellépésről szóló tagállami jogszabályokat;
(16) mivel a kiegészítő szociális biztonsági rendszerek sokfélesége miatt a Közösségnek csak célkitűzéseket megfogalmazó általános keretet kell megállapítania, és erre az irányelv a megfelelő jogi eszköz;
(17) mivel a Szerződés 3b. cikkében meghatározott szubszidiaritás és arányosság elvével összhangban megállapítható, hogy ennek az irányelvnek a célkitűzéseit a tagállamok nem képesek elégséges mértékben megvalósítani, és azokat a Közösség hatékonyabban tudja megvalósítani; mivel ez az irányelv nem haladja meg azt a mértéket, ami ezeknek a céloknak az eléréséhez szükséges,
ELFOGADTA EZT AZ IRÁNYELVET:
I. FEJEZET
CÉL ÉS ALKALMAZÁSI KÖR
1. cikk
Ennek az irányelvnek a célja a kiegészítő nyugdíjrendszerbeli tagsággal rendelkező azon személyek jogainak védelme, akik az egyik tagállamból egy másik tagállamba mennek, valamint ezáltal a munkavállalók és az önálló vállalkozók Közösségen belüli szabad mozgását korlátozó akadályok lebontása. Ez a védelem az önkéntes és kötelező kiegészítő nyugdíjrendszerekben szerzett nyugdíjjogosultságokra egyaránt vonatkozik, kivéve az 1408/71/EGK rendelet alkalmazási körébe tartozó rendszereket.
2. cikk
Ezt az irányelvet a kiegészítő nyugdíjrendszereknek azokra a tagjaira, illetve az ilyen rendszerekben jogosultságot szerzett olyan személyekre kell alkalmazni, akik már jogosultságot szereztek egy vagy több tagállamban vagy ilyen jogosultságok várományosai.
II. FEJEZET
FOGALOMMEGHATÁROZÁSOK
3. cikk
Ennek az irányelvnek az alkalmazásában:
a) "kiegészítő nyugdíj" az öregségi nyugdíj, valamint – ott, ahol a hazai jogszabályoknak és a joggyakorlatnak megfelelően létrehozott kiegészítő nyugdíjrendszer szabályai erről külön rendelkeznek – a rokkantsági és túlélő hozzátartozói ellátások, amelyek kiegészítik vagy helyettesítik a törvény által előírt szociális biztonsági rendszerekben ugyanazon biztosítási eseményekre vonatkozó ellátásokat;
b) "kiegészítő nyugdíjrendszer" a hazai jogszabályoknak és a joggyakorlatnak megfelelően létrehozott foglalkozási nyugdíjrendszer, többek között a csoportos biztosítási szerződés vagy egy vagy több rendszer vagy ágazat által létrehozott felosztókirovó nyugdíjrendszer, tőkefedezeti rendszer vagy a vállalkozások nyugdíjtartalékán alapuló nyugdíjígérvény-rendszer, vagy bármely egyéb kollektív vagy más hasonló rendszer, amelynek célja kiegészítő nyugdíj folyósítása munkavállalóknak vagy önálló vállalkozóknak;
c) "nyugdíjjogosultság" az az ellátás, amelyre a rendszer tagjai vagy más jogosultak egy kiegészítő nyugdíjrendszer, illetve adott esetben a hazai jogszabályok értelmében jogosultak;
d) "szerzett nyugdíjjogosultság" egy kiegészítő nyugdíjrendszer szabályai, illetve adott esetben a hazai jogszabályok által meghatározott feltételek teljesítése után szerzett, ellátásra való jogosultság;
e) "kiküldött munkavállaló" munkavégzésre egy másik tagállam területére kiküldött, az 1408/71/EGK rendelet II. címe értelmében továbbra is a kiküldő ország jogszabályainak hatálya alá tartozó munkavállaló; a "kiküldetés" fogalmát ennek megfelelően kell meghatározni;
f) "járulék" egy kiegészítő nyugdíjrendszerbe teljesített vagy teljesítettként elismert bármely befizetés.
III. FEJEZET
INTÉZKEDÉSEK A KÖZÖSSÉGEN BELÜL MOZGÓ MUNKAVÁLLALÓK KIEGÉSZÍTŐ NYUGDÍJRA VALÓ JOGOSULTSÁGÁNAK VÉDELMÉRE
4. cikk
Egyenlő bánásmód a nyugdíjjogosultság fenntartása tekintetében
A tagállamok megteszik a szükséges intézkedéseket annak biztosítására, hogy a kiegészítő nyugdíjrendszer azon tagjainak szerzett jogai fennmaradjanak, akik egy másik tagállamba mennek, és ennek következményeként megszüntetik a járulékfizetést az említett rendszerbe, ugyanolyan mértékben, mint az olyan tagoké, akiknek a javára már nem történik befizetés, de akik az adott tagállam területén maradnak. Ezt a cikket a szóban forgó kiegészítő nyugdíjrendszer szabályai alapján jogosult más személyekre is alkalmazni kell.
5. cikk
Határokon átnyúló kifizetések
A tagállamok biztosítják, hogy a kiegészítő nyugdíjrendszer tagjai, csakúgy mint az ilyen rendszerek szerinti egyéb jogosultak tekintetében a kiegészítő nyugdíjrendszer az ilyen rendszerek alapján járó ellátásokat az azokat egyébként terhelő adók és kezelési költségek nélkül kifizeti egy másik tagállamban.
6. cikk
A kiküldött munkavállalók által vagy nevükben a kiegészítő nyugdíjrendszerbe teljesített járulékfizetés
(1) A tagállamok elfogadják a szükséges intézkedéseket annak érdekében, hogy egy másik tagállamba kiküldött munkavállaló, aki egy másik tagállamba történő kiküldetése alatt kiegészítő nyugdíjrendszer tagja, vagy nevében más személy továbbra is fizethessen járulékot valamely tagállamban létrehozott kiegészítő nyugdíjrendszerbe.
(2) Amennyiben az (1) bekezdés alapján az egyik tagállamban működő kiegészítő nyugdíjrendszerbe továbbra is fizetnek járulékot, a kiküldött munkavállaló, illetve munkáltatója a másik tagállamban mentesül a kiegészítő nyugdíjrendszerre vonatkozó járulékfizetési kötelezettségei alól.
7. cikk
A rendszer tagjainak tájékoztatása
A tagállamok megteszik a szükséges intézkedéseket annak biztosítására, hogy a munkáltatók, a megbízottak vagy a kiegészítő nyugdíjrendszer kezeléséért felelős más személyek megfelelő tájékoztatást adjanak a rendszer tagjainak, amikor azok másik tagállamba mennek, a nyugdíjjogosultságokról és a rendszer alapján rendelkezésükre álló választási lehetőségekről. Az ilyen tájékoztatásnak legalább meg kell felelnie annak a tájékoztatásnak, amelyet azoknak a tagoknak nyújtanak, akiknél a járulékfizetés megszűnt, de akik nem hagyják el az illető tagállam területét.
IV. FEJEZET
ZÁRÓ RENDELKEZÉSEK
8. cikk
A tagállamok rendelkezhetnek úgy, hogy a 6. cikk rendelkezései csak a 2001. július 25-én vagy azt követően kezdődő kiküldetésekre vonatkozzanak.
9. cikk
A tagállamok a hazai jogszabályaikba olyan intézkedéseket vezetnek be, amelyek lehetővé teszik, hogy az összes olyan személy, aki úgy véli, hogy az irányelv rendelkezései alkalmazásának elmulasztása miatt jogai sérültek, az egyéb illetékes hatóságokhoz történő folyamodást követően bírósági eljárás keretében érvényesíthesse igényét.
10. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek a hatálybalépését követő 36 hónapon belül megfeleljenek, vagy gondoskodnak arról, hogy legkésőbb az említett időpontig a szociális partnerek megállapodás útján bevezetik a szükséges rendelkezéseket. A tagállamok megteszik a szükséges intézkedéseket ahhoz, hogy mindenkor képesek legyenek biztosítani az irányelv által előirányzott eredményeket. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
A tagállamok tájékoztatják a Bizottságot az irányelv alkalmazása tárgyában a kapcsolattartó nemzeti hatóságokról.
(2) A tagállamok legkésőbb 2002. január 25-ig közlik a Bizottsággal nemzeti joguknak azokat az rendelkezéseit, amelyeket az ezen irányelv által szabályozott területen fogadnak el.
(3) A tagállamok által megküldött tájékoztatás alapján a Bizottság ennek az irányelvnek a hatálybalépését követő hat éven belül jelentést tesz az Európai Parlamentnek, a Tanácsnak, valamint a Gazdasági és Szociális Bizottságnak.
A jelentés tájékoztatást tartalmaz az irányelv alkalmazásáról, valamint adott esetben javaslatokat fogalmaz meg a szükségesnek vélt módosításokról.
11. cikk
(1998. július 20.) a Ralstonia solanacearum (Smith) Yabuuchi et al. elleni védekezésről
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
mivel a Ralstonia solanacearum (Smith) Yabuuchi et al. nevű károsító szervezet korábban Pseudomonas solanacearum (Smith)-ként volt ismert; mivel a jövőben valószínűleg Ralstonia solanacearum (Smith) Yabuuchi et al. lesz a károsító szervezet általánosan elfogadott neve; mivel a Tanácsnak figyelembe kell vennie a tudományos fejlődést ebben az irányelvében;
mivel a burgonya- és a paradicsomtermesztés fontos helyet foglal el a Közösség mezőgazdaságában; mivel a burgonya- és a paradicsomtermés hozamát a károsító szervezetek folyamatosan veszélyeztetik;
mivel a burgonya- és a paradicsomtermesztés károsító szervezetek elleni védelme révén nemcsak szinten lehet tartani a termőképességet, hanem a mezőgazdasági termelékenységet is növelni lehet;
mivel a károsító szervezeteknek az egyes tagállamokba való behurcolását megakadályozó növényvédelmi intézkedéseknek csak korlátozott hatása lenne, ha e szervezetek ellen nem védekeznének egyidejűleg és módszeresen az egész Közösségben és nem akadályoznák meg ezek elterjedését;
mivel a burgonyát és a paradicsomot károsító szervezetek egyike a Ralstonia solanacearum (Smith) Yabuuchi et al., a burgonya barnarothadásának, valamint a burgonya és a paradicsom baktériumos hervadásának kórokozója; mivel a Közösség bizonyos térségeiben már előfordultak a kórokozó által kiváltott megbetegedések, és léteznek még elszigetelt fertőzési források;
mivel a burgonya- és a paradicsomtermesztés a Közösség egész területén állandó veszélynek van kitéve, ha nem kerül sor e kultúrák vonatkozásában hatékony intézkedésekre a károsító szervezet lokalizálására és földrajzi elterjedésének meghatározására, előfordulásának és elterjedésének megelőzésére, valamint – előfordulása esetén – továbbterjedésének megakadályozására és az ellene való védekezésre a felszámolás szándékával;
mivel ennek érdekében bizonyos intézkedéseket kell foganatosítani a Közösségen belül; mivel a tagállamoknak lehetővé kell tenni, hogy amennyiben nem akadályozzák a burgonya és a paradicsom Közösségen belüli szabad mozgását, szükség esetén további, vagy még szigorúbb intézkedéseket hozzanak, ha a növények vagy növényi termékek károsító szervezeteinek a Közösségbe történő behurcolása és a Közösségen belüli elterjedése elleni védekezési intézkedésekről szóló, 1976. december 21-i 77/93/EGK tanácsi irányelv [4] másképp nem rendeli; mivel a tagállamok kötelesek értesíteni a többi tagállamot és a Bizottságot minden ilyen jellegű intézkedésről;
mivel az intézkedéseknek figyelembe kell venniük, hogy módszeres hatósági vizsgálatokra van szükség a kórokozó lokalizálására; mivel a vizsgálatok keretében ellenőrzést és – tekintettel arra, hogy bizonyos környezeti feltételek mellett a megbetegedés látens marad és nem észlelhető sem a fejlődő burgonyanövényeken, sem pedig a betárolt burgonyagumókon – bizonyos esetekben mintavételt és laboratóriumi vizsgálatokat is kell végezni; mivel a legfontosabb tényező nem a kórokozónak a fejlődőkultúrában való elszaporodása, hanem a kórokozó felszíni vizek és a burgonyafélékhez tartozó egyes vad növényfajok útján is terjedhet, és ezért a burgonya- és a paradicsomkultúrák kórokozóval fertőzött vízzel történő öntözése ezeknek a kultúráknak a megfertőzését eredményezheti; mivel a kórokozó képes áttelelni árvakelésű burgonya és paradicsom növényekben, és ezek az egyik tenyészidőről a másikra átvitt fertőzés forrásai lehetnek; mivel a kórokozó terjed fertőzött burgonyával vagy olyan ültető, betakarító, illetve anyagkezelő eszközökkel, szállító- és tárolóedényekkel történő érintkezése útján is, amelyek fertőzött burgonyával való korábbi érintkezésük során a károsítóval szennyeződtek;
mivel a kórokozó elterjedése csökkenthető, illetve megakadályozható ezen eszközök fertőtlenítésével; mivel a vetőburgonya minden ilyen szennyeződése a kórokozó elterjedésének súlyos kockázatával jár; mivel a vetőburgonya látens fertőzöttsége úgyszintén a kórokozó elterjedésének súlyos kockázatával jár, és ez megelőzhető olyan hivatalosan elismert program keretében termesztett vetőburgonya felhasználásával, amelynek során laboratóriumi vizsgálat alapján megállapították a vetőburgonya fertőzésmentességét;
mivel a Ralstonia solanacearum (Smith) Yabuuchi et al. európai körülmények közötti biológiájára és járványtanára vonatkozó jelenlegi tudományos ismeretek hiányosak, és néhány tenyészidőn belül várhatóan szükségessé válik a javasolt intézkedések felülvizsgálata; mivel a laboratóriumi vizsgálatok eljárásait várhatóan szintén javítani kell a jövőbeni kutatási eredmények tükrében, különös tekintettel a vizsgálati módszerek érzékenységére és specificitására, a lehető legoptimálisabb vizsgálati módszerek kiválasztása és egységesítése érdekében;
mivel az általános intézkedések részletes meghatározására, valamint a kórokozónak a területükre történő behurcolásának megakadályozására a tagállamok által tett további, illetve még szigorúbb intézkedésekhez célszerű, hogy a tagállamok szorosan együttműködjenek a Bizottsággal a Növény-egészségügyi Állandó Bizottság (a továbbiakban: "a bizottság") keretén belül,
ELFOGADTA EZT AZ IRÁNYELVET:
1. cikk
Ez az irányelv a tagállamok a Ralstonia solanacearum (Smith) Yabuuchi et al., korábbi nevén Pseudomonas solanacearum (Smith) Smith (a továbbiakban: "károsító") ellen meghozandó intézkedéseire alkalmazandó, a károsító szervezetnek az I. melléklet 1. szakaszában felsorolt gazdanövények (a továbbiakban: "felsorolt növényanyag") vonatkozásában történő:
a) lokalizálására és földrajzi elterjedésének meghatározására;
b) előfordulásának és elterjedésének megakadályozására; és
c) előfordulása esetén, továbbterjedésének megakadályozására és az ellene való védekezésre, a felszámolás szándékával.
2. cikk
(1) A tagállamok módszeres hatósági vizsgálatok keretében évente megvizsgálják a károsító szervezet előfordulását a területükről származó felsorolt növényanyagban. A felsorolt növényanyag termesztését fenyegető egyéb lehetséges szennyező források meghatározására a tagállamok kockázati elemzést végeznek, és – hacsak a felmérés tanúsága szerint nincs tényleges veszélye a károsító szervezet elterjedésének – a felsorolt növényanyag termőterületein célirányos hatósági vizsgálatok keretében megvizsgálják a károsító szervezet előfordulását a felsorolt növényanyagon kívüli növényekben, beleértve a burgonyafélékhez tartozó vad gazdanövényeket is, valamint a felsorolt növényanyag öntözésére vagy permetezéséhez használt felszíni vizekben, továbbá a felsorolt növényanyaggal foglalkozó ipari feldolgozó- vagy csomagolóüzemek által kibocsátott és a felsorolt növényanyag öntözésére vagy permetezéséhez használt folyékony hulladékban. A célirányos vizsgálatok körét a felmért kockázat alapján kell meghatározni. A hatósági vizsgálatok keretében a tagállamok vizsgálhatják a károsító szervezet előfordulását más anyagokban, így például termőközegben, talajban vagy ipari feldolgozó- vagy csomagolóüzemekből származó szilárd hulladékokban is.
(2) Az (1) bekezdésben foglalt hatósági vizsgálatokat az alábbiak szerint kell elvégezni:
a) a felsorolt növényanyag vonatkozásában az I. melléklet II. szakasza 1. pontjának megfelelően; és
b) a felsorolt növényanyagon kívüli gazdanövények, illetve a vizek vonatkozásában, beleértve a folyékony hulladékot is, megfelelő módszerek alkalmazásával, és szükség szerint mintavétellel, melyet hatósági vagy hatóságilag ellenőrzött laboratóriumi vizsgálatnak vetnek alá;
c) szükség szerint egyéb anyagok vonatkozásában a megfelelő módszerek alkalmazásával.
A 77/93/EGK irányelv szerinti illetékes hivatalos szervek megalapozott tudományos és statisztikai elvek, valamint a károsító szervezet biológiája alapján meghatározzák a hatósági ellenőrzések keretében folytatott vizsgálatok, valamint a mintavételek számának, eredetének, rétegezésének és időzítésének további részleteit, figyelembe véve a felsorolt növényanyagnak, illetve adott esetben a károsító szervezet egyéb gazdanövényeinek az érintett tagállamon belüli sajátos termesztési rendszereit.
(3) Az (1) bekezdésben foglalt hatósági vizsgálatok részleteiről és eredményeiről a tagállamok évente értesítik a többi tagállamot és a Bizottságot az I. melléklet II. szakasza 2. pontjának megfelelően. Az értesítéseket minden év június 1-jéig kell megküldeni, kivéve a vetőgumóként felhasznált burgonyáról szóló értesítést, amelyet szeptember 1-jéig küldenek meg a tagállamok. A kultúrnövények vizsgálati eredményeiről szóló részletes értesítés mindig az előző évre vonatkozik. A részletes értesítést a tagállamok a bizottságnak is megküldhetik.
(4) A 77/93/EGK irányelv 16a. cikkében rögzített eljárásnak megfelelően a tagállamok megállapítják:
- a (2) bekezdés első albekezdésének b) pontjában meghatározott vizsgálatra és laboratóriumi vizsgálatokra vonatkozó eljárást.
(5) A 77/93/EGK irányelv 16a. cikkében rögzített eljárásnak megfelelően a tagállamok megállapíthatják:
- a (2) bekezdés első albekezdésének c) pontjában meghatározott vizsgálatra vonatkozó eljárást,
- a (2) bekezdés második albekezdésében meghatározott részletes előírásokra vonatkozó szabályokat az előírások betartásának összehasonlíthatósága érdekében.
3. cikk
A tagállamok gondoskodnak arról, hogy az illetékes hivatalos szerveik értesüljenek a károsító szervezet területükön vélt vagy bizonyított jelenlétéről.
4. cikk
(1) A károsító szervezet előfordulásának gyanúja esetén, a gyanú igazolása vagy eloszlatása céljából az érintett tagállam illetékes hivatalos szervei gondoskodnak a hatósági vagy hatóságilag ellenőrzött laboratóriumi vizsgálatok, a felsorolt növényanyagra vonatkozóan a II. mellékletben meghatározott módszernek a III. melléklet 1. pontjában foglalt feltételek szerint, vagy – minden egyéb esetben – bármely más hivatalosan elfogadott módszer alkalmazásával történő végrehajtásáról. Amennyiben a gyanú beigazolódik, a III. melléklet 2. pontjában foglalt követelmények az irányadók.
(2) Amíg a károsító szervezet előfordulásának (1) bekezdés szerinti gyanúja be nem igazolódik vagy eloszlatásra nem kerül, minden olyan gyanús esetben, ahol
i. a károsító szervezet által okozott megbetegedés tüneteit észlelték, és a II. melléklet I. szakaszának 1. pontjában és a II. szakaszban meghatározott gyors szűrővizsgálat vagy -vizsgálatok eredménye pozitív volt; vagy
a) megtiltják valamennyi olyan kultúrnövényből, tételből vagy szállítmányból származó növény és gumó mozgását, amelyekből a mintákat vették, kivéve, ha mozgásuk hatósági ellenőrzés mellett történik, és ha megállapították, hogy nem áll fenn a károsító szervezet elterjedésének tényleges veszélye;
b) lépéseket tesznek a károsító szervezet vélt előfordulása eredetének megállapítására;
c) a károsító szervezet elterjedésének megakadályozására további megfelelő óvintézkedéseket hoznak a becsült kockázat mértéke alapján, különös tekintettel a felsorolt növényanyag termesztésére és az a) pont hatálya alá nem tartozó azon vetőburgonya-tételek mozgására, ahonnan az a) pontban említett mintákat vették.
(3) A károsító szervezet előfordulásának olyan gyanúja esetén, amikor fennáll a felsorolt növényanyag vagy a felszíni vizek szennyeződésének az egyik tagállamból vagy tagállamba történő átvitelének veszélye, az a tagállam, amelyben az előfordulás gyanúját jelentették, a megállapított kockázat alapján haladéktalanul közli az érintett tagállammal vagy tagállamokkal a vélt előfordulással kapcsolatos részletes adatokat, és az említett tagállamok kötelesek megfelelően együttműködni a veszély elhárítására. Az értesített tagállam vagy tagállamok elrendelik a (2) bekezdés c) pontja szerinti óvintézkedéseket, és megteszik az (1) és (2) bekezdés szerint szükséges további intézkedéseket.
(4) A 77/93/EGK irányelv 16a. cikkében rögzített eljárásnak megfelelően a tagállamok megállapíthatják:
- a (2) bekezdés c) pontjában foglalt intézkedéseket.
5. cikk
(1) Amennyiben a felsorolt növényanyagra a II. mellékletben meghatározott hatósági vagy hatóságilag ellenőrzött laboratóriumi vizsgálat vagy – minden egyéb esetben – bármely más hivatalosan elfogadott módszer megerősíti a károsító szervezet jelenlétét az ezen irányelvben foglaltak szerint vett mintában, a tagállam illetékes hivatalos szervei megfelelő tudományos elvek, a károsító szervezet biológiája, valamint gazdanövényeinek az adott országon belüli sajátságos termesztési, értékesítési és feldolgozó rendszerei alapján:
a) a felsorolt növényanyag vonatkozásában
i. vizsgálatot rendelnek el a szennyeződés mértékének és elsődleges forrásának vagy forrásainak meghatározására a IV. mellékletben foglalt rendelkezéseknek megfelelően, és a 4. cikk (1) bekezdése szerint további vizsgálatot folytatnak, legalább az egymással klonális rokonságban álló vetőburgonya-állományokra kiterjedően; és
ii. fertőzöttnek minősítik azt a felsorolt növényanyagot, szállítmányt, illetve tételt, amelyből a minta származik, továbbá mindazokat a gépeket, járműveket, edényeket, raktárakat vagy annak részeit, valamint minden egyéb anyagot, beleértve a csomagolóanyagokat is, amelyek érintkezésbe kerültek azzal a felsorolt növényanyaggal, amelyből a minta származik; indokolt esetben fertőzöttnek minősítik továbbá azt a táblát, védett termesztőegységet vagy egyéb termőhelyet, ahonnan a mintavétel alapjául szolgáló növényanyagot betakarították; a tenyészidőszak során vett minták esetében pedig fertőzöttnek minősítik a védett kultúráknak azt a tábláját, termőhelyét, illetve adott esetben a védett termesztőegységét, ahonnan a minták származnak; és
iii. az V. melléklet 1. pontjában foglalt rendelkezéseknek megfelelően meghatározzák a minősített szennyeződéssel betakarítás előtt vagy után termesztési, öntözési vagy permetezési kapcsolatok során való érintkezés, vagy klonális kapcsolat útján keletkezett valószínű szennyeződés mértékét; és
iv. övezetet jelölnek ki a ii. alpont szerint minősített szennyeződés, a iii. alpont szerint meghatározott mértékű valószínű szennyeződés és a károsító szervezet lehetséges elterjedése alapján, az V. melléklet 2. pontja i. alpontjának megfelelően;
b) az a) pontban nem említett olyan termesztett gazdanövények vonatkozásában, ahol a felsorolt növényanyag termesztése veszélyben forog,
i. vizsgálatot rendelnek el az a) pont i. alpontjának megfelelően; és
ii. fertőzöttnek minősítik a károsító szervezetnek azokat a gazdanövényeit, amelyekből a minta származik; és
iii. megállapítják a valószínű fertőzés mértékét és övezetet jelölnek ki az a) pont iii. és iv. alpontjának megfelelően a felsorolt növényanyag termesztésének vonatkozásában;
c) a felszíni vizek (beleértve a felsorolt növényanyaggal foglalkozó feldolgozó- vagy csomagolóüzemek által kibocsátott folyékony hulladékot is) és a burgonyafélékhez tartozó olyan vad gazdanövények vonatkozásában, ahol a felsorolt növényanyag termesztését a felszíni vízzel történő öntözés, permetezés, illetve a felszíni víz kiáradása veszélyezteti,
i. a fertőzés mértékének megállapítására hatósági ellen- őrzésre is kiterjedő vizsgálatot folytatnak a felszíni vízből és szükség esetén a burgonyafélékhez tartozó vad gazdanövényekből megfelelő időpontokban vett mintákon; és
ii. az i. alpontnak megfelelően végzett vizsgálat alapján a mintavétel alapjául szolgáló felszíni vizet indokolt mértékben fertőzöttnek minősítik; és
iii. meghatározzák a valószínű fertőzöttséget és övezetet jelölnek ki a ii. alpont szerint minősített fertőzés és a károsító szervezet valószínű elterjedése alapján, figyelembe véve az V. melléklet 1. pontjában és 2. pontjának ii. alpontjában foglalt rendelkezéseket.
(2) Az V. melléklet 3. pontjában foglalt rendelkezéseknek megfelelően a tagállamok haladéktalanul értesítik a többi tagállamot és a Bizottságot az (1) bekezdés a) pontjának ii. alpontja és az (1) bekezdés c) pontjának ii. alpontja szerint minősített fertőzésről, valamint az (1) bekezdés a) pontjának iv. alpontja és – megfelelő esetben – az (1) bekezdés c) pontjának iii. alpontja szerinti övezet kijelölésének részleteiről. Az e bekezdésben meghatározott részletes értesítést a tagállamok a bizottságnak is megküldhetik.
A tagállamok ugyanakkor megküldik a Bizottságnak az V. melléklet 4. pontjában meghatározott további értesítést. Az ezen albekezdésben előírt részletes értesítést a tagállamok haladéktalanul megküldik a bizottság tagjainak.
(3) A (2) bekezdés szerinti értesítés és az abban foglalt elemek eredményeként az értesítésben megjelölt többi tagállam az (1) bekezdés a) pontjának i. alpontja és – megfelelő esetben – az (1) bekezdés c) pontjának i. alpontja értelmében vizsgálatot indít, és szükség esetén további intézkedéseket tesz az (1) és a (2) bekezdésben foglaltak szerint.
6. cikk
(1) A tagállamok elrendelik, hogy az 5. cikk (1) bekezdése a) pontjának ii. alpontja szerint fertőzöttnek minősülő felsorolt növényanyagot tilos elültetni, és – az adott tagállam illetékes hivatalos szerveinek ellenőrzése és jóváhagyása mellett – a VI. melléklet 1. pontjában foglalt valamely rendelkezésnek kell alávetni, meggyőződve arról, hogy nem áll fenn a károsító szervezet elterjedésének azonosítható veszélye.
(2) A tagállamok elrendelik, hogy az 5. cikk (1) bekezdése a) pontjának iii. alpontja, és c) pontjának iii. alpontja értelmében valószínűleg fertőzöttnek minősülő felsorolt növényanyagot, beleértve az 5. cikk (1) bekezdése a) pontjának iii. alpontja értelmében valószínűleg fertőzöttnek minősülő helyen termesztett veszélyeztetett növényanyagot is, tilos elültetni, és az adott tagállam illetékes hivatalos szerveinek ellenőrzése mellett a VI. melléklet 2. pontjában foglaltaknak megfelelően kell felhasználni vagy eltávolítani, meggyőződve arról, hogy nem áll fenn a károsító szervezet elterjedésének azonosítható veszélye.
(3) A tagállamok elrendelik, hogy az 5. cikk (1) bekezdése a) pontjának ii. alpontja értelmében fertőzöttnek, vagy az 5. cikk (1) bekezdése a) pontjának iii. alpontja és c) pontjának iii. alpontja értelmében valószínűleg szennyezettnek minősülő gépeket, járműveket, edényeket, raktárakat vagy annak részeit, valamint minden egyéb anyagot, beleértve a csomagolóanyagokat is, meg kell semmisíteni, vagy megfelelő módszerrel fertőtleníteni kell a VI. melléklet 3. pontjában foglaltak szerint. A fertőtlenítést követően ezeket az anyagokat a továbbiakban nem kell fertőzöttnek tekinteni.
(4) Az (1), (2) és (3) bekezdésben foglalt intézkedések sérelme nélkül a tagállamok elrendelik, hogy az 5. cikk (1) bekezdés a) pontja iv. alpontjának és c) pontja iii. alpontjának megfelelően kijelölt övezetben a VI. melléklet 4.1. és 4.2. pontjában foglaltak szerint további intézkedéseket kell tenni. A tagállamok évente részletesen értesítik a többi tagállamot és a Bizottságot ezekről az intézkedésekről. A részletes értesítést a tagállamok a bizottságnak is megküldhetik.
7. cikk
(1) A tagállamok elrendelik, hogy a vetőburgonyának meg kell felelnie a 77/93/EGK irányelv követelményeinek, és közvetlenül olyan hivatalosan elismert program keretében termesztett burgonyaanyagból kell származnia, amelyet hatósági vagy hatóságilag ellenőrzött vizsgálat során a II. mellékletben foglalt megfelelő módszerrel a károsító szervezettől mentesnek találtak.
A fent említett vizsgálatot a tagállamok az alábbiak szerint végzik el:
a) amennyiben saját vetőburgonya-termesztésük során a károsító szervezet előfordulását állapították meg
i. a korábbi szaporítások vizsgálatával, beleértve a kiinduló vegetatívszaporulat-szelekciót és a vetőburgonya teljes vegetatívszaporulat-alapjának módszeres vizsgálatát; vagy
ii. amennyiben megállapításra került, hogy nincs klonális kapcsolat, a vetőburgonya teljes vegetatívszaporulat-alapjának vagy korábbi szaporításainak vizsgálatával, beleértve a kiinduló vegetatívszaporulat-szelekciót is; és
b) egyéb esetekben vagy a kiinduló vegetatívszaporulat-szelekció minden egyes növényének, vagy a vetőburgonya-alapból, vagy a korábbi szaporításokból vett reprezentatív minták vizsgálatával.
(2) A 77/93/EGK irányelv 16a. cikkében rögzített eljárásnak megfelelően a tagállamok megállapíthatják:
- az (1) bekezdés második albekezdése a) pontjának alkalmazására vonatkozó részletes szabályokat,
- az (1) bekezdés második albekezdésének b) pontjában foglalt reprezentatív mintákra vonatkozó szabályokat.
8. cikk
A tagállamok megtiltják a károsító szervezet tartását és kezelését.
9. cikk
A 77/93/EGK irányelv rendelkezéseinek sérelme nélkül, a 95/44/EK [5] irányelv szerinti vizsgálati, tudományos vagy fajtaszelekciós munka céljából a tagállamok eltéréseket engedélyezhetnek az irányelv 6. és 8. cikkében meghatározott intézkedésektől.
10. cikk
11. cikk
Ezen irányelv mellékleteit a Tanács a tudományos vagy műszaki ismeretek fejlődése tükrében a 77/93/EGK irányelv 16a. cikkében foglalt eljárásnak megfelelően módosíthatja. A II. mellékletben meghatározott módszerek és a VI. melléklet 4.1. és 4.2. pontjában foglalt intézkedések vonatkozásában a Bizottság jelentést készít a módszerek és az intézkedések felülvizsgálatáról a szerzett tapasztalatok alapján, és a jelentést 2002. január 1-jéig benyújtja a bizottságnak.
12. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 1999. augusztus 21-éig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok haladéktanul közlik a Bizottsággal nemzeti joguknak azokat a főbb rendelkezéseit, amelyeket az irányelv által szabályozott területen fogadtak el. A Bizottság tájékoztatja erről a többi tagállamot.
13. cikk
az EGK tagállamainak minimális kőolaj- és/vagy kőolajtermék-készletezési kötelezettségéről szóló 68/414/EGK irányelv módosításáról
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 103a. cikk (1) bekezdésére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
(1) mivel a Tanács elfogadta az Európai Gazdasági Közösség tagállamainak minimális kőolaj- és/vagy kőolajtermék-készletezési kötelezettségéről [4] szóló, 1968. december 20-i 68/414/EGK irányelvet;
(2) mivel az importált kőolaj továbbra is fontos szerepet játszik a Közösség energiaellátásában; mivel az ilyen termékek készletének csökkenésével vagy árának a nemzetközi piacokon való emelkedésével járó akárcsak ideiglenes nehézség is komoly zavarokat okozhat a Közösség gazdasági tevékenységében; mivel a Közösségnek olyan helyzetben kell lennie, hogy ilyen esetben semlegesíteni vagy legalábbis csökkenteni tudja a káros hatásokat; mivel szükség van a 68/414/EGK irányelv korszerűsítésére ahhoz, hogy hozzáigazítsák a Közösség belső piacának tényleges helyzetéhez és az olajpiacok alakulásához;
(3) mivel a 73/238/EGK irányelvben [5] a Tanács elfogadta azokat a megfelelő intézkedéseket – beleértve az olajkészletek igénybevételét –, amelyeket a Közösség kőolaj- és kőolajtermék-ellátásában felmerülő nehézségek esetén kell megtenni; mivel a tagállamok hasonló kötelezettséget vállaltak a "Nemzetközi energiaprogramról" szóló megállapodásban;
(4) mivel fontos az olajellátás biztonságának növelése;
(5) mivel az olajkészletekre vonatkozó szervezési szabályok nem sérthetik a belső piac zavartalan működését;
(6) mivel ennek az irányelvnek a rendelkezései semmiképpen sem érintik a Szerződés alkalmazását, és különösen a belső piacra és a versenyre vonatkozó rendelkezéseit;
(7) mivel a szubszidiaritás elvének és a Szerződés 3b. cikkében meghatározott arányosság elvének megfelelően a Közösségben az olajellátás biztonsága magas szintjének fenntartására irányuló, a tagállamok közötti szolidaritáson alapuló megbízható és átlátható mechanizmusokon keresztül érvényesülő célkitűzés, amely ugyanakkor tiszteletben tartja a belső piac és a verseny szabályait, közösségi szinten jobban megvalósítható; mivel ez az irányelv nem haladja meg azt, amely e cél megvalósításához szükséges;
(8) mivel készleteknek kell a tagállamok rendelkezésére állni az olajellátásban felmerülő nehézségek elhárításához; mivel a tagállamoknak hatáskörrel kell rendelkezniük és képesnek kell lenniük a készletek felhasználásának oly módon történő ellenőrzésére, hogy gyorsan tudják a készleteket azon területek rendelkezésére bocsátani, amelyeknek arra a legnagyobb szükségük van;
(9) mivel a készletek fenntartására irányuló szervezési szabályoknak biztosítaniuk kell a készletek rendelkezésre állását és hozzáférhetőségét a fogyasztók számára;
(10) mivel célszerű, hogy a készletek fenntartására irányuló szervezési szabályok áttekinthetőek legyenek, biztosítva a készletezési kötelezettség terheinek igazságos és nem diszkriminatív megosztását; mivel ebből kiindulva a tagállamok hozzáférhetővé tehetik az érdekelt felek számára az olajkészletezés költségeire vonatkozó információkat;
(11) mivel a készletek fenntartásának megszervezése érdekében a tagállamok igénybe vehetnek egy olyan rendszert, amely azon alapul, hogy készletezési kötelezettségük egészét vagy egy részét átadják egy készletező szervnek vagy testületnek; mivel az esetlegesen fennmaradó részt a finomítóknak és a többi piaci szereplőnek kell készleteznie; mivel a hatékony és megbízható készletezési mechanizmus működtetéséhez elengedhetetlenül fontos a kormány és az ipar közötti partneri viszony;
(12) mivel a hazai termelés már önmagában is hozzájárul az ellátás biztonságához; mivel a hazai olajtermeléssel rendelkező tagállamok számára az olajpiac alakulása igazolhatja az eltérést az olajkészletezési kötelezettségtől; mivel a szubszidiaritás elvének megfelelően a tagállamok mentesíthetnek vállalkozásokat a készletezési kötelezettség alól, legfeljebb addig a termékmennyiségig, amelyet ezek a vállalkozások hazailag kitermelt kőolajból állítanak elő;
(13) mivel célszerű olyan megoldásokat elfogadni, amelyeket a Közösség és a tagállamok nemzetközi kötelezettségeikben és megállapodásaikban már alkalmaznak; mivel az olajfogyasztás szerkezeti változásaival összefüggésben a nemzetközi repülőgépüzemanyag-tartályok ennek a fogyasztásnak fontos összetevőivé váltak;
(14) mivel szükség van a Közösség olajkészletekre vonatkozó statisztikai rendszerének kiigazítására és egyszerűsítésére;
(15) mivel az olajkészleteket elvben a Közösségen belül bárhol lehet tartani, és ezért célszerű lehetővé tenni készletek létesítését a nemzeti határokon kívül; mivel szükséges, hogy a készletek nemzeti határokon kívül tartásáról az érintett tagállam hozzon döntést a szükségleteinek és az ellátás biztonsága figyelembevételének megfelelően; mivel más vállalkozás vagy szervezet/testület rendelkezésére tartott készletek esetében részletesebb szabályokra van szükség annak érdekében, hogy olajellátási nehézségek esetén biztosítani lehessen a készletek rendelkezésre állását és az azokhoz való hozzáférést;
(16) mivel a belső piac zavartalan működésének biztosítása érdekében kívánatos a tagállamok között a minimális készletezésre vonatkozó megállapodások alkalmazásának előmozdítása annak érdekében, hogy elősegítsék a más tagállamokbeli tároló létesítmények használatát; mivel az érintett tagállamoknak kell dönteniük az ilyen megállapodások megkötéséről;
(17) mivel célszerű megerősíteni a készletek közigazgatási felügyeletét és hatékony mechanizmusokat bevezetni a készletek ellenőrzésére és hitelesítésére; mivel az ilyen ellenőrzés kötelezővé tételéhez szankciórendszer is szükséges;
(18) mivel a 72/425/EGK irányelv 65 napról 90 napra emelte a 68/414/EGK irányelv 1. cikkének (1) bekezdésében szereplő referenciaidőszakot, és megállapította e növelés végrehajtásának feltételeit; mivel a 72/425/EGK irányelvet ez az irányelv túlhaladottá teszi; mivel ezért a 72/425/EGK irányelvet hatályon kívül kell helyezni;
(19) mivel célszerű a Tanácsot rendszeresen tájékoztatni a Közösség biztonsági készleteinek helyzetéről,
ELFOGADTA EZT AZ IRÁNYELVET:
1. cikk
A 68/414/EGK irányelv a következőképpen módosul:
(1) A tagállamok meghozzák a megfelelő törvényi, rendeleti és közigazgatási rendelkezéseket annak érdekében, hogy a Közösség területén folyamatosan és a 7. cikk rendelkezéseire is tekintettel a 4. cikkben említett előző naptári év legalább 90 napi átlagos napi belföldi fogyasztásának megfelelő szintű kőolajtermék-készletet tartsanak fenn a 2. cikkben felsorolt valamennyi kőolajtermék-kategóriában.
(2) A belföldi fogyasztásnak az érintett tagállam által belföldön termelt kőolajszármazékokból ellátott része az említett fogyasztás legfeljebb 25 %-áig levonható. E levonás eredményének belső megosztásáról az érintett tagállam dönt."; 2. A 2. cikket el kell hagyni;
3. A meglévő 3. cikk számozása 2. cikkre változik, és a következő albekezdéssel egészül ki:
(3) Az (1) és (2) bekezdés előírásainak teljesítése érdekében a tagállamok dönthetnek úgy, hogy egy készletező szervezetet vagy testületet vesznek igénybe, amelynek feladata a készletek egészének vagy egy részének a fenntartása.
"4. cikk
A tagállamok kötelesek havonta, a hónap végén meglévő készleteket bemutató, az 5. és 6. cikknek megfelelően elkészített és a készletek által kifejezett megelőző évi átlagos fogyasztás napjainak számát feltüntető statisztikai összesítést küldeni a Bizottságnak. Ezt az összesítést legkésőbb a tárgyhót követő második hónap 25. napjáig kell benyújtani.
A tagállamok készletezési kötelezettsége a megelőző naptári év belföldi fogyasztásán alapul. Minden naptári év elején a tagállamoknak legkésőbb március 31-ig újra ki kell számítaniuk készletezési kötelezettségüket, és gondoskodniuk kell arról, hogy mielőbb, de legkésőbb az adott évben július 31-ig megfeleljenek az új kötelezettségüknek.
A statisztikai összesítésben a kerozin típusú sugárhajtóműüzemanyag-készleteket külön kell bejelenteni a II. kategórián belül."; 6. Az 5. cikk helyébe a következő rendelkezés lép:
"5. cikk
Az 1. cikkben meghatározott kötelezettség keretében tartandó készletek fenntarthatók kőolaj és köztes termék formájában vagy késztermék formájában is.
A készletek 4. cikkben előírt statisztikai összesítésében a késztermékeket tényleges súlyuknak megfelelően kell elszámolni; a kőolajat és a köztes termékeket pedig a következők szerint:
- a szóban forgó állam finomítóiból a megelőző naptári év folyamán kapott egyes termékkategóriák mennyiségének arányában, vagy
- a szóban forgó állam finomítóinak adott évi termelési programja alapján, vagy
- a készletezési kötelezettség alá tartozó termékeknek a szóban forgó államban a megelőző naptári évben előállított teljes mennyisége és az abban az évben felhasznált kőolaj teljes mennyisége közötti arány alapján; az előző rendelkezés az első és a második kategória (benzin és gázolaj) legfeljebb 40 %-ára és a harmadik kategória (fűtőolaj) legfeljebb 50 %-ára vonatkozik.
A 2. cikkben felsorolt késztermékekbe való feldolgozás céljából hozzáadott keverőkomponensek helyettesíthetik azokat a termékeket, amelyekbe ezen összetevőket szánják."; 7. A 6. cikk a következőképpen módosul:
a) az (1) bekezdés helyébe a következő rendelkezés lép:
"(1) Az 1. cikkben előírt minimális készletek szintjének kiszámításakor a statisztikai összesítésben csak azokat a mennyiségeket kell figyelembe venni, amelyeket a 3. cikk (1) bekezdésének megfelelően tartanak."; b) a (2) bekezdés helyébe a következő rendelkezés lép:
"(2) Ennek az irányelvnek a végrehajtása céljából a kormányok közötti megállapodások alapján valamely tagállam területén egy másik tagállamban alapított vállalkozások vagy szervezetek/testületek számlájára készletek létesíthetők. Készletei egy részének külföldön tartásáról az érintett tagállam kormányának kell meghoznia a döntést.
Ilyen esetekben az a tagállam, amelynek területén ilyen megállapodások keretében készleteket tartanak, nem helyezkedhet szembe azoknak abba a másik tagállamba való átszállításával, amelynek számlájára a megállapodás szerint a készleteket tartják; a megállapodásban meghatározott eljárásoknak megfelelően figyelemmel köteles kísérni az ilyen készleteket, de nem szerepeltetheti azokat statisztikai összesítésében. Az a tagállam, amelynek nevében a készleteket tartják, szerepeltetheti azokat statisztikai összesítésében.
Ilyen esetekben a 4. cikkben előírt statisztikai összesítéssel együtt minden tagállam jelentést köteles küldeni a Bizottságnak a területén másik tagállam javára fenntartott, valamint a saját javára más tagállamokban fenntartott készletekről. A jelentésben mindkét esetben fel kell tüntetni a tárolási helyeket és/vagy a készleteket tartó társaságokat, a tárolt mennyiségeket és termékkategóriákat, illetve kőolajat.
Az első albekezdésben említett megállapodások tervezetét meg kell küldeni a Bizottságnak, amely észrevételeket tehet az érintett kormányoknak. A megkötött megállapodásokról értesíteni kell a Bizottságot, amely azokat a többi tagállam tudomására hozza.
A megállapodásoknak a következő feltételeknek kell megfelelniük:
- ki kell terjedniük a kőolajra és az ezen irányelv hatálya alá tartozó valamennyi kőolajtermékre,
- meg kell határozniuk a készletek fenntartásának feltételeit és szabályait abból a célból, hogy megőrizzék a készletek feletti ellenőrzést és az azokhoz való hozzáférést,
- meg kell határozniuk az előírt készleteknek az ellenőrzését és azonosítását biztosító eljárásokat, többek között az ellenőrzések végrehajtása és az azokban való együttműködés módszereit,
- általános szabályként ezeket határozatlan időre kell megkötni,
- amennyiben lehetőség van az egyoldalú felmondásra, rögzíteniük kell, hogy ellátási válság idején e lehetőséggel nem lehet élni, és hogy a Bizottságot mindenképpen értesíteni kell előzetesen az esetleges felmondásról.
Amikor az ilyen megállapodás alapján létrehozott készleteknek nem az a vállalkozás vagy szervezet/testület a tulajdonosa, amelyiket a készletezési kötelezettség terheli, hanem azokat az adott vállalkozás vagy szervezet/testület rendelkezésére egy másik vállalkozás vagy szervezet/testület tartja fenn, a következő feltételeknek kell megfelelniük:
- a kedvezményezett vállalkozásnak vagy szervezetnek/testületnek szerződéses joggal kell rendelkeznie arra, hogy ezekhez a készletekhez a szerződés időtartama alatt hozzáférjen; az ilyen hozzáférés ára megállapításának módszerében az érintett feleknek kell megegyezniük,
- az ilyen szerződés minimális időtartama 90 nap,
- meg kell adni a tárolás helyét és/vagy a vállalkozás vagy szervezet/testület javára készleteket fenntartó társaságot csakúgy, mint az adott helyen tárolt termék vagy kőolaj mennyiségét és kategóriáját,
- a kedvezményezett vállalkozás vagy szervezet/testület rendelkezésére készleteket tartó vállalkozásnak vagy szervezetnek/testületnek a szerződés teljes időtartama alatt biztosítania kell a készletekhez való tényleges hozzáférést azon vállalkozás vagy szervezet/testület számára, amelyik javára a készleteket tartják,
- a kedvezményezett vállalkozás vagy szervezet/testület javára készleteket tartó vállalkozásnak vagy szervezetnek/testületnek annak a tagállamnak a joghatósága alá kell tartoznia, amelynek területén a készletek találhatók, annyiban, amennyiben ez e tagállamnak a készletek ellenőrzésére és meglétének igazolására vonatkozó jogkörét érinti."; c) a 3. bekezdés második albekezdésének helyébe a következő rendelkezés lép:
"Ebből következően különösen a következők nem szerepelhetnek a statisztikai összesítésben: a még ki nem termelt hazai kőolaj; a tengerjáró hajók tartályaiba szánt készletek; a (2) bekezdésben említett készletek kivételével a közvetlenül átmenő készletek; a vezetékekben, közúti és vasúti tartálykocsikban, kiskereskedelmi értékesítő helyek tárolótartályaiban lévő készletek, valamint a kisfogyasztók által tartott készletek. A fegyveres erőknél és számukra az olajtársaságoknál tartott készletek szintén nem kerülhetnek be a statisztikai összesítésbe."; 8. A következő cikkel egészül ki:
"6a. cikk
A tagállamok meghoznak minden szükséges rendelkezést és megtesznek minden szükséges intézkedést a készletek ellenőrzése és felügyelete biztosítására. Mechanizmusokat vezetnek be, hogy ennek az irányelvnek megfelelően ellenőrizzék a készleteket."
9. A következő cikkel egészül ki:
"6b. cikk
A tagállamok meghatározzák az ezen irányelvnek megfelelőn elfogadott nemzeti rendelkezések megszegése esetén alkalmazandó szankciókat, és megteszik a szükséges intézkedéseket e rendelkezések végrehajtására. A szankcióknak hatékonynak, arányosnak és visszatartó erejűnek kell lenniük."
2. cikk
A 72/425/EGK irányelv 1999. december 31-étől hatályát veszti.
3. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 2000. január 1-je előtt megfeleljenek. Erről haladéktalanul tájékoztatják a Bizottságot.
(2) Amikor a tagállamok elfogadják ezeket az intézkedéseket, azokban hivatkozni kell erre az irányelvre vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
4. cikk
Sajátos jellemzői következtében a Görög Köztársaság egy hároméves nem megújítható kiegészítő időszakot kap arra, hogy végrehajtsa az ezen irányelv által előírt, a nemzetközi repülés tartálykészleteinek a nemzeti fogyasztás kiszámításánál való figyelembevételére vonatkozó kötelezettségeket.
5. cikk
A Bizottság rendszeresen jelentést tesz a Tanácsnak a Közösségben létrehozott készletek helyzetéről, többek között adott esetben, az összehangolás szükségességéről a készletek hatékony ellenőrzésének és felügyeletének biztosítása érdekében. Az első jelentést a 3. cikk (1) bekezdésében meghatározott időpontot követő második év folyamán kell a Tanácsnak megküldeni.
6. cikk
az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló 2377/90/EGK tanácsi rendelet I., II. és III. mellékletének módosításáról (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 1850/97 bizottsági rendelettel [1] módosított, az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló, 1990. június 26-i 2377/90/EGK tanácsi rendeletre [2] és különösen annak 6., 7. és 8. cikkére,
mivel a 2377/90/EGK rendelettel összhangban minden olyan farmakológiai hatóanyag tekintetében, amelyet a Közösségen belül élelmiszertermelő állatokon történő alkalmazásra szánt állatgyógyászati készítményekben használnak, fokozatosan maradékanyag-határértékeket kell meghatározni;
mivel a maradékanyag-határértékeket azután szükséges meghatározni, miután az állatgyógyászati készítmények bizottságán belül minden olyan lényeges információt megvizsgáltak, amely az érintett készítmény maradékanyagainak az állati eredetű élelmiszerek fogyasztójára vonatkozó ártalmatlanságára, valamint a maradékanyagoknak az élelmiszerek ipari feldolgozására gyakorolt hatására vonatkozik;
mivel az állatgyógyászati készítmények állati eredetű élelmiszerekben lévő maradékanyagaira vonatkozó maradékanyag-határértékek megállapítása során pontosan meg kell határozni azokat az állatfajokat, amelyekben a maradékanyagok jelen lehetnek, azokat a szinteket, amelyek a kezelt állatból nyert valamennyi megfelelő testszövetben jelen lehetnek (célszövet), valamint a maradékanyag természetét, amely a maradékanyagok nyomon követése szempontjából fontos (jelző maradékanyag);
mivel a megfelelő közösségi joganyagban előírtak szerint a maradékanyagok ellenőrzése céljából a maradékanyag-határértékeket rendszerint a máj vagy a vese célszövetei tekintetében szükséges megállapítani; mivel azonban a nemzetközi kereskedelemben részt vevő hasított testekből a májat és a vesét rendszerint eltávolítják, és ezért az izom-, illetve zsírszövetek tekintetében is minden esetben maradékanyag-határértékeket kell megállapítani;
mivel a tojószárnyasokon, a tejelő állatokon vagy a mézelő méheken történő felhasználásra szánt állatgyógyászati készítmények esetében a tojás, a tej, illetve a méz tekintetében is maradékanyag-határértékeket kell meghatározni;
mivel a danofloxacint, a cefazolint és a trimethoprimet be kell illeszteni a 2377/90/EGK rendelet I. mellékletébe;
mivel a lenolajat, a folsavat, a betaint és a cefazolint be kell illeszteni a 2377/90/EGK rendelet II. mellékletébe;
mivel a tudományos vizsgálatok befejezésének lehetővé tétele érdekében a 2377/90/EGK rendelet III. mellékletében korábban meghatározott ideiglenes maradékanyag-határértékek érvényességi idejét a penethamatra meg kell hosszabbítani;
mivel 60 napos időtartamot szükséges engedélyezni e rendelet hatálybalépése előtt annak érdekében, hogy a tagállamok számára lehetővé tegyék az esetleg szükséges módosítások elvégzését az érintett állatgyógyászati készítmények forgalomba hozatalára a legutóbb a 93/40/EGK irányelvvel [3] módosított, 81/851/EGK tanácsi irányelvnek [4] megfelelően kiadott engedélyekben azért, hogy figyelembe vegyék e rendelet rendelkezéseit;
mivel az e rendeletben meghatározott intézkedések összhangban állnak az állatgyógyászati készítmények bizottságának véleményével,
ELFOGADTA EZT A RENDELETET:
1. cikk
A 2377/90/EGK rendelet I., II. és III. mellékletei a csatolt mellékletben meghatározottak szerint módosulnak.
2. cikk
Ez a rendelet AzEurópai Közösségek Hivatalos Lapjában való kihirdetését követő hatvanadik napon lép hatályba.
(1998. január 23.) a roll-on/roll-off személyhajók (ro-ro komphajók) biztonságos üzemeltetéséről szóló 3051/95/EK tanácsi rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésre,
tekintettel a roll-on/roll-off személyhajók (ro-ro komphajók) biztonságos üzemeltetéséről szóló, 1995. december 8-i 3051/95/EK tanácsi rendeletre [1] és különösen annak 9. cikkére,
mivel a 3051/95/EK rendelet úgy rendelkezik, hogy a társaságok és a tagállamok kötelesek a Közösség tagállamainak kikötőibe érkező és onnan induló komphajók üzemeltetése vonatkozásában a Nemzetközi Tengerészeti Szervezet (IMO) 1993. november 4-i A.741 (18) számú közgyűlési határozatával elfogadott Biztonságos üzemeltetés nemzetközi szabályzata rendelkezéseit betartani;
mivel a Biztonságos üzemeltetés nemzetközi szabályzata (ISM) egységes végrehajtásának biztosítása érdekében az IMO 1995. november 23-án az A.788 (19) számú határozattal elfogadta az ISM-szabályzat közigazgatások általi végrehajtásáról szóló iránymutatásokat;
mivel szükséges figyelembe venni a nemzetközi fejleményeket az ideiglenes igazolások és bizonyítványok kiadására, az ISM-szabályzat igazolásai és bizonyítványai mintájára, valamint az ISM-szabályzati bizonyítványi egyezményekről szóló egyes szabványokra vonatkozó részletes szabályok bevezetésekor;
mivel indokolt annak biztosítása, hogy egyes, már kibocsátott igazolások és bizonyítványok érvényességét ne érintsék;
mivel a 3051/95/EK rendeletet ennek megfelelően módosítani kell;
mivel az e rendeletben előírt intézkedések összhangban vanza a legutóbb a 97/34/EK [2] bizottsági irányelvvel módosított 93/75/EGK [3] tanácsi rendelet 12. cikkében említett bizottság véleményével,
ELFOGADTA EZT A RENDELETET:
Ez a rendelet az Európai Közösségek Hivatalos Lapjában való kihirdetését követő huszadik napon lép hatályba.
A Bizottság 496/98/EK rendelete (1998. február 27.) egyes árucikkeknek a Kombinált Nómenklatúra szerinti besorolásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2509/97/EK bizottsági rendelettel [1] módosított, a vám- és statisztikai nómenklatúráról, valamint a közös vámtarifáról szóló, 1987. július 23-i 2658/87/EGK tanácsi rendeletre [2] és különösen annak 9. cikkére,
mivel az említett rendelethez mellékelt Kombinált Nómenklatúra egységes alkalmazásának biztosítása érdekében az e rendelet mellékletében említett árucikkek besorolására vonatkozóan intézkedéseket kell elfogadni;
mivel a 2658/87/EGK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, illetve azt további albontással egészíti ki, továbbá amelyet különös közösségi rendelkezések határoznak meg az árukereskedelemmel kapcsolatos tarifális és egyéb intézkedések alkalmazása céljából;
mivel az e rendeletben előírt intézkedések összhangban vannak a Vámkódexbizottság vám- és statisztikai nómenklatúrával foglalkozó részlegének a véleményével,
ELFOGADTA EZT A RENDELETET:
1. cikk
A mellékelt táblázat 1. oszlopában megnevezett árucikkek Kombinált Nómenklatúrán belüli besorolása az említett táblázat 2. oszlopában feltüntetett megfelelő KN-kódok szerint történik.
2. cikk
A tagállamok vámhatóságai által közzétett, az e rendelettel meghatározott jogoknak meg nem felelő kötelező érvényű felvilágosításra a 2913/92/EGK rendelet 12. cikke (6) bekezdésének rendelkezései értelmében még három hónapig lehet hivatkozni.
3. cikk
Ez a rendelet az Európai Közösségek Hivatalos Lapjában való kihirdetését követő 21. napon lép hatályba.
(1998. március 9.) a tagsággal nem rendelkező országokból behozott komlót kísérő tanúsítványoknak a közösségi igazolásokkal való egyenértékűségéről szóló 3077/78/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1554/97/EK rendelettel [1] módosított, a komló piacának közös szervezéséről szóló, 1971. július 26-i 1696/71/EGK tanácsi rendeletre [2] és különösen annak 5. cikke (2) bekezdésére,
mivel a legutóbb a 2132/95/EK rendelettel [3] módosított 3077/78/EGK bizottsági rendelet [4] az egyes tagsággal nem rendelkező országokból behozott komlót kísérő tanúsítványokat a közösségi igazolásokkal egyenértékűnek ismeri el, valamint elfogadja az egyenértékűségi tanúsítványok kiadására ezen országokban felhatalmazott hivatalok és az érintett termékek jegyzékét; mivel a Lengyelország által közölt adatok eredményeképpen a 3077/78/EGK rendelet mellékletét módosítani kell;
mivel az e rendeletben előírt rendelkezések összhangban vannak a Komlópiaci Irányítóbizottság véleményével,
ELFOGADTA EZT A RENDELETET:
1. cikk
A 3077/78/EGK rendelet melléklete helyébe e rendelet melléklete lép.
2. cikk
Ez a rendelet Az Európai Közösségek Hivatalos Lapjában való kihirdetését követő hetedik napon lép hatályba.
az olívaolajra vonatkozó kiviteli engedélyek rendszerére alkalmazott különleges részletes szabályok megállapításáról szóló 2543/95/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1581/96/EK rendelettel [1] módosított, az olajok és zsírok piaca közös szervezésének létrehozásáról szóló, 1966. szeptember 22-i 136/66/EGK tanácsi rendeletre [2] és különösen annak 2. és 3. cikkére,
mivel a 2126/96/EK rendelettel [3] módosított 2543/95/EK bizottsági rendelet [4] részletes különleges szabályokat állapít meg az olívaolaj kiviteli engedélye rendszerének alkalmazására vonatkozóan; mivel a rendszer működésének javítása érdekében részletes különleges szabályokat kell meghatározni a visszatérítést előzetesen meg nem erősítő engedélyek alkalmazására, különösképpen a biztosíték mértékére, valamint a kérelem benyújtásának és az engedélyek kiadásának ütemezésére vonatkozóan; mivel a tapasztalat azt mutatja, hogy a biztosíték összegét, valamint az engedélykérelmek benyújtásának és azok kiadásának időpontját módosítani kell; mivel annak érdekében, hogy az export-visszatérítés nélküli kivitel szokásos menetét ne akadályozzák, olyan esetben, ha fennáll a szokásosan rendelkezésre álló mennyiségek túllépésének veszélye, a meghozott intézkedéseket azon kiviteli engedélyekre kell korlátozni, amelyek visszatérítés kifizetésére jogosítanak fel; mivel a kivitel menetének hatékonyabb figyelemmel kísérése érdekében pontosítani kell a tagállamok által szolgáltatott információkat;
mivel a legutóbb az 1404/97/EK rendelettel [5] módosított, a mezőgazdasági termékekre vonatkozó behozatali és kiviteli engedélyek, valamint a visszatérítés mértékének előzetes megerősítését szolgáló bizonyítványok rendszerének alkalmazására vonatkozó közös részletes szabályok megállapításáról szóló, 1988. november 16-i 3719/88/EGK bizottsági rendelet [6] 5. cikke (1) bekezdésének negyedik francia bekezdése kimondja, hogy olyan export esetén, ahol a biztosíték összege nem haladja meg az 5 ECU-t, nincs szükség kiviteli engedélyre; mivel a visszatérítés nélküli exportra vonatkozó, említett biztosíték alacsony összege azt jelenti, hogy engedély nélkül olyan jelentős mennyiségű export válna lehetővé, amely szűkítené az érintett mennyiségek figyelemmel kísérésének lehetőségét; mivel a fenti veszély elkerülése érdekében az ilyen esetekre különleges feltételeket kell alkalmazni;
mivel az e rendeletben előírt intézkedések összhangban vannak az Olaj- és Zsírpiaci Irányítóbizottság véleményével,
ELFOGADTA EZT A RENDELETET:
1. cikk
A 2543/95/EK rendelet a következőképpen módosul:
1. A 2. cikk (2) bekezdésében a "11 számjegyű" kifejezés helyébe a "12 számjegyű" kifejezés lép.
2. A 2. cikkben:
1. a (3) bekezdés helyébe a következő szöveg lép:
"(3) A kiviteli engedélyhez szükséges biztosíték értéke:
a) azon engedélyek esetében, amelyeknél a visszatérítést előzetesen rögzítették: nettó 100 kilogrammonként 10 ECU;
b) egyéb esetekben: nettó 100 kilogrammonként 1 ECU."
2. a cikk a következő bekezdéssel egészül ki:
"(4) A 3719/88/EGK rendelet 5. cikke (1) bekezdésének negyedik francia bekezdésében foglaltaktól eltérően nincs szükség engedélyre az 50 kilogrammot meg nem haladó kivitel esetében."
3. A 3. cikkben:
1. az (1) bekezdés helyébe a következő szöveg lép:
"(1) A visszatérítést előzetesen rögzítő kiviteliengedély-kérelmeket az illetékes hatóságoknál minden héten keddtől csütörtökig kell benyújtani. A pénteken és hétfőn benyújtott kérelmeket úgy tekintik, mintha a következő kedden nyújtották volna be."
2. a (2) bekezdés első albekezdésének helyébe a következő szöveg lép:
"(2) A visszatérítést előzetesen rögzítő kiviteli engedélyeket az (1) bekezdésben említett időszakot követő hét keddjétől számított első munkanapon adják ki, feltéve, hogy időközben a (3) bekezdésben említett különleges intézkedések közül egyikről sem rendelkezett a Bizottság."
3. a (3) bekezdés utolsó mondata helyébe a következő szöveg lép:
"Ezen intézkedések a visszatérítést előzetesen rögzítő kiviteli engedélyekre vonatkoznak, és az export-visszatérítésre jogosult mezőgazdasági termékek nómenklatúrájában szereplő termékkódtól függően változnak."
4. a 3. cikk (5) bekezdésének utolsó francia bekezdésében a "hétfő" szó helyébe a "kedd"
"Amennyiben a 80 %-nál alacsonyabb egységes elfogadási százalék csak a visszatérítésre jogosító engedélyeket érinti, a piaci szereplő kérheti, hogy a fennmaradó mennyiségre azonos időhatáron belül érvényes, visszatérítésre nem jogosító engedélyt kapjon."
5. a cikk a következő új bekezdéssel egészül ki:
"(6) A visszatérítést előzetesen nem rögzítő kiviteli engedélykérelmeket az illetékes hatóságoknál minden héten hétfőtől péntekig kell benyújtani. Az engedélyeket azonnal kiadják."
4. Az 5. cikk a következőképpen módosul:
1. az (1) bekezdés bevezető részében a "csütörtök" szó helyébe a "péntek" szó lép;
2. az (1) bekezdés a) pontja helyébe a következő szöveg lép:
"a) a 3. cikk (1) bekezdésével összhangban keddtől csütörtökig benyújtott, visszatérítést előzetesen rögzítő kiviteliengedély-kérelmek;"
3. Az (1) bekezdés b) pontjában a "megelőző hétfőn" kifejezés helyébe az "előző hét péntektől az adott hét csütörtökig, külön felsorolva a visszatérítést előzetesen rögzítő és a visszatérítést előzetesen nem rögzítő engedélyeket" szövegrész lép;
4. a (2) bekezdésben a francia bekezdéseket megelőző mondatrész helyébe a következő szöveg lép:
"Az (1) bekezdés a) pontjában említett kérelmekről, valamint – amennyiben a 3. cikk (5) bekezdését kell alkalmazni – az (1) bekezdés b) pontjában említett információkról szóló értesítésnek a következőket kell tartalmaznia".
5. a (2) bekezdés harmadik francia bekezdésében a "visszatérítés mértéke" kifejezés elé be kell illeszteni a "– ha indokolt –" kifejezést;
6. a (2) bekezdés a következő albekezdéssel egészül ki:
"Ezen információt külön kell közölni, amennyiben az engedélyeket élelmiszer-segélyakciókhoz adják ki"
7. a (3) bekezdés vége a következő szöveggel egészül ki:
"…, megjelölve, hogy mely gazdasági év során adták ki az engedélyt."
5. A melléklet B. és D. része helyébe e rendelet mellékletének B. és D. része lép.
2. cikk
(1998. május 14.) a gabona-, illetve a rizságazatban a termelési visszatérítésekre vonatkozóan a Tanács 1766/92/EGK rendelete és 1418/76/EGK rendelete alkalmazásának egyes részletes szabályait megállapító 1722/93/EGK bizottsági rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a gabonafélék piacának közös szervezéséről szóló 1992. június 30-i 1766/92/EGK tanácsi rendeletre [1], amelyet legutóbb a Bizottság 923/96/EGK rendelete módosított [2], különösen annak 7. cikke (3) bekezdésére,
tekintettel a rizs piacának közös szervezéséről szóló 1995. december 22-i 3072/95/EK tanácsi rendeletre [3], amelyet legutóbb a 192/98/EK rendelet módosított [4], különösen annak 7. cikkére,
mivel a gabona-, illetve a rizságazatban a termelési visszatérítésekre vonatkozóan a Tanács 1766/92/EGK rendelete és 1418/76/EGK rendelete alkalmazásának egyes részletes szabályait megállapító 1993. június 30-i 1722/93/EGK bizottsági rendelet [5], amelyet legutóbb a Bizottság 1516/95/EK rendelete [6] módosított, a termelési visszatérítés kiszámítási módjára különbségtételt irányoz elő a kukorica-, búza-, burgonya- és rizstartalmú keményítők, valamint az árpa- és zabtartalmú keményítők között; mivel az eddigi tapasztalatok szerint az árpát és zabot tartalmazó termékre nézve nincs többé szükség speciális összeg rögzítésére, és így egységes összegű visszatérítés alkalmazható minden keményítőfajtára anélkül, hogy a nem megfelelő kompenzáció kockázata merülne fel;
mivel a gazdasági év fordulójakor kell előrejelezni a visszatérítési igazolások érvényességi idejére és az egységes visszatérítési összeg kiigazítására vonatkozó egyedi intézkedéseket;
mivel az egyedi biztosítékok felszabadításához, különösen az észterezett és az éterezett keményítők esetében, tanácsos a teljesítendő alapkövetelményeket előírni; mivel az ezekre a termékekre alkalmazandó különös rendelkezéseket olyan intézkedésekkel kell kiegészíteni, amelyek az ellenőrzés, valamint a transzformációs eljárás és a felhasználás feltételeinek nem teljesítése esetére előírt szankciók hatásosságát szolgálják;
mivel a rendelet jelenleg előírja, hogy a tagállamok havonta közöljék a Bizottsággal azokat a statisztikai adatokat, amelyek egyúttal tartalmazzák a termelési visszatérítésben részesített keményítőmennyiségeket és azokat a termékeket, amelyekhez keményítőt használtak fel; és mivel úgy tűnik, hogy ez az információszolgáltatási ütemezés túl gyakori, ajánlatos ezt negyedévenkénti jelentéssel helyettesíteni;
mivel a Gabonapiaci Irányítóbizottság nem nyilvánított véleményt az elnöke által megállapított határidőn belül,
ELFOGADTA EZT A RENDELETET:
"3. cikk
(1) Visszatérítés-nyújtás eseteiben a visszatérítést havonta egy alkalommal kell rögzíteni. Ha azonban a kukorica és/vagy a búza ára a közösségi- vagy a világpiacon jelentős mértékben változik, a (2) bekezdés szerint kiszámított visszatérítés e hónap folyamán, e változások figyelembevételével módosítható.
(2) A kukorica-, búza-, árpa-, zab-, burgonya-, rizs- vagy törmelékrizs-keményítő tonnánkénti visszatérítését főként az alábbiak közötti különbség alapján kell kiszámítani:
i. a kukoricának a rögzítés napját megelőző öt napon érvényes közösségi piaci ára, figyelembe véve a búzára jegyzett árszinteket; és
ii. a kukorica behozatali vámjának meghatározására használatos irányadó, Rotterdam paritású cif importárak átlagát, amelyet a kérelem benyújtásának napját megelőző öt napon jegyeztek,
1,60-os együtthatóval megszorozva.
(3) A kifizethető visszatérítést a (2) bekezdésnek megfelelően kell kiszámítani és felszorozni a II. mellékletben szereplő azon együtthatóval, amely a jóváhagyott termékek előállításához ténylegesen használt keményítő KN-kódjához tartozik.
(4) Az e cikkben említett döntéseket a Bizottság hozza meg az 1766/92/EGK rendelet 23. cikkében megállapított eljárás szerint."
2. A 6. cikk (3) és (4) bekezdése helyébe a következő rendelkezés lép:
"(3) A visszatérítési igazolásnak az 5. cikk (2) bekezdésében meghatározott információkat, valamint a kifizethető visszatérítés összegét és az igazolás érvényességének utolsó napját kell tartalmaznia, amely azonos a kibocsátás hónapját követő ötödik hónap utolsó napjával.
A július, augusztus folyamán, illetve szeptember 24-ig bezárólag igényelt igazolások azonban a kibocsátás napjától számított 30 napig, de legfeljebb szeptember 30-ig érvényesek.
(4) Az alkalmazható és az igazoláson feltüntetett visszatérítési összeg a kérelem beérkezése napján érvényes összeg.
Ha azonban a kérelem beérkezését követő gabonapiaci évben az igazoláson feltüntetett keményítő mennyiségből bármennyi feldolgozásra került, a kifizethető visszatérítést ki kell igazítani arra a mennyiségre, amely az új gabonapiaci évben kerül feldolgozásra, annak a különbségnek megfelelően, amely a kiállítás hónapjában alkalmazható, illetve a feldolgozás hónapjában alkalmazható intervenciós ár között áll fenn, 1,60-os együtthatóval megszorozva. A visszatérítés összegének nemzeti valutában való meghatározásához használt átváltási arány az, amely a keményítő feldolgozásának napján érvényes."
3. A 9. cikk (2) bekezdése a következő albekezdéssel egészül ki:
"A 2220/85/EGK rendelet 20. cikke alkalmazásában az alapkövetelmény a termék e rendelet 10. cikke (1) bekezdésének (a) és (b) pontjai vonatkozó rendelkezéseivel összhangban történő felhasználása vagy exportja. A felhasználásra vagy az exportra az igazolás érvényességének határidejét követő 12 hónapon belül kell, hogy sor kerüljön. E határidőnek a legfeljebb hat hónappal történő meghosszabbítására az illetékes hatósághoz benyújtott és kellően megalapozott kérelem alapján kerülhet sor."
4. A 10. cikk (4) bekezdése a következő albekezdéssel egészül ki:
"Azok a vevők azonban, akik e KN-kód alá tartozó termékből negyedévenként 1000 kg-nál kisebb mennyiséget használnak fel, e kötelezettség alól mentesíthetők."
5. 5. A 12. cikk helyébe a következő rendelkezés lép:
"A naptári év minden negyedévének végétől számított három hónapon belül a tagállamok értesítik a Bizottságot azon keményítők (kukorica, búza, burgonya, árpa, zab vagy rizs) típusáról, mennyiségéről és eredetéről, amelyekre visszatérítést fizettek ki, valamint azon terméktípusokról és mennyiségekről, amelyekhez a keményítőt felhasználták."
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
(1998. július 17.) a 2081/92/EGK tanácsi rendelet 17. cikkében megállapított eljárás szerint a földrajzi jelzések és eredetmegjelölések bejegyzéséről szóló 1107/96/EK rendelet mellékletének kiegészítéséről (EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1068/97/EK bizottsági rendelettel [1] módosított, a mezőgazdasági termékek és élelmiszerek földrajzi jelzéseinek és eredetmegjelöléseinek oltalmáról szóló, 1992. július 14-i 2081/92/EGK tanácsi rendeletre [2] és különösen annak 17. cikke (2) bekezdésére,
mivel a 2081/92/EGK rendelet 17. cikke szerint a tagállamok által közölt egyes elnevezésekre vonatkozóan kiegészítő adatokat igényeltek annak biztosítása érdekében, hogy ezek megfeleljenek az említett rendelet 2. és 4. cikkének; mivel ezek a kiegészítő adatok igazolják, hogy az elnevezések megfelelnek az említett cikkeknek; mivel ebből kifolyólag ezeket nyilvántartásba kell venni, és a legutóbb a 644/98/EK rendelettel [3] módosított 1107/96/EK bizottsági rendelet [4] mellékletét ki kell egészíteni velük;
mivel a három új tagállam csatlakozását követően a 2081/92/EGK tanácsi rendelet 17. cikkében előírt hat hónapos határidő a csatlakozásuk napján kezdődik; mivel az említett tagállamok által közölt elnevezések közül néhány megfelel e rendelet 2. és 4. cikkének, és ezért nyilvántartásba kell venni azokat;
mivel az e rendeletben előírt intézkedések összhangban vannak a Földrajzi Jelzések és Eredetmegjelölések Szabályozási Bizottságának véleményével,
ELFOGADTA EZT A RENDELETET:
1. cikk
Az 1107/96/EK rendelet melléklete az e rendelet mellékletében szereplő elnevezésekkel egészül ki.
2. cikk
Ez a rendelet az Európai Közösségek Hivatalos Lapjában való kihirdetésének napján lép hatályba.
(1998. szeptember 4.) a mezőgazdasági termékek ökológiai termeléséről, valamint a mezőgazdasági termékeken és élelmiszereken erre utaló jelölésekről szóló 2092/91/EGK tanácsi rendelet I. mellékletének módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1488/97/EK bizottsági rendelettel [1] módosított, a mezőgazdasági termékek ökológiai termeléséről, valamint a mezőgazdasági termékeken és élelmiszereken erre utaló jelölésekről szóló, 1991. június 24-i 2092/91/EGK tanácsi rendeletére [2], és különösen annak 13. cikke első és második francia bekezdésére,
mivel az I. mellékletnek a gombatermesztésben használt táptalajok jellemzőire vonatkozó rendelkezéseket is tartalmaznia kell annak érdekében, hogy a tagállamokban azonos termelési feltételek mellett lehessen biogazdálkodás keretében gombát termeszteni;
mivel e táptalajok mezőgazdasági eredetű összetevőinek alapvetően az ökológiai termelési módszert alkalmazó mezőgazdasági üzemekből kell származniuk;
mivel azonban egyes összetevők – különösen a szalma és a trágya – jelenleg nem szerezhetők be megfelelő mennyiségben ökológiai termelésből; mivel ezért helyénvaló megfelelő átmeneti időszakról rendelkezni, amely révén a termelők alkalmazkodhatnak az új követelményrendszerhez;
mivel a 7. cikk (2) bekezdésének harmadik francia bekezdése a 2092/91/EGK rendelet II. mellékletében említett egyes termékek segítségével nyert termékek tekintetében különleges címkézési követelmények meghatározásának lehetőségét állapítja meg; mivel e különleges előállítási mód esetében helyénvaló arról rendelkezni, hogy az átmeneti időszak folyamán a táptalajok nem biogazdálkodásból származó összetevőiről külön címke tájékoztasson;
mivel mérlegelni kell az e rendeletben megállapított követelmények részletesebb meghatározását, különösen a felhasználási feltételek tekintetében – beleértve a nem biogazdálkodást folytató mezőgazdasági üzemekből származó trágya maximális százalékarányát –, valamint a micélium jellemzői és eredete tekintetében; mivel az e tekintetben végzett előkészítő munkát megfelelő időben el kell kezdeni ahhoz, hogy az átmeneti időszak végére befejeződjön;
mivel az átmeneti időszak tartama az ökológiai termelésből származó szalma és trágya beszerezhetősége tekintetében történt változások tükrében felülvizsgálható;
mivel az e rendeletben előírt intézkedések összhangban vannak a 2092/91/EGK rendelet 14. cikkében említett bizottság véleményével,
ELFOGADTA EZT A RENDELETET:
1. cikk
A 2092/91/EGK rendelet I. melléklete az e rendelet mellékletében feltüntetettek szerint módosul.
2. cikk
(1) Ez a rendelet 1998. december 1-jén lép hatályba.
(2) Az I. melléklet 5.1. és 5.2. pontjának rendelkezéseitől eltérve, a 2001. december 1-jén véget érő átmeneti időszakban felhasználhatók:
- a melléklet 5.1. pontjának a) alpontjában említett, nem biogazdálkodást folytató mezőgazdasági üzemekből származó, de a 2092/91/EGK rendelet II. melléklete A. részének 1–4. francia bekezdésében említett követelményeknek megfelelő termékek,
- és/vagy a melléklet 5.2. pontjában említett, nem biogazdálkodást folytató mezőgazdasági üzemekből származó, de adott esetben a 2092/91/EGK rendelet II. mellékletének A. részében említett követelményeknek megfelelő termékek,
amennyiben az 5.1. pont a) alpontjában és az 5.2. pontban említett termékek nem szerezhetők be biogazdálkodást folytató mezőgazdasági üzemekből, és az igényt az ellenőrző hatóság vagy szervezet elismeri.
Ilyen esetben a címkék és a reklámanyagok a következő feliratot tartalmazzák: "az átmeneti időszakban a biogazdálkodásban engedélyezett, külterjes gazdálkodásból származó táptalajon termesztett gomba". E feliratban, továbbá a címkéken és/vagy a reklámanyagokban a "biogazdálkodás" szó nem lehet a szöveg egyéb szavainál szembetűnőbb.
Ez a rendelet teljes egészében kötelező és közvetlenül alkalmazandó valamennyi tagállamban.
a közlekedési támogatás fizetésére jogosító helyek jegyzékéről, a támogatás legmagasabb összegéről és a támogatás nyújtásának szabályairól szóló 7/66/Euratom, 122/66/EGK rendelet módosításáról
AZ EURÓPAI UNIÓ TANÁCSA,
tekintettel az Európai Közösségek egységes Tanácsát és egységes Bizottságát létrehozó szerződésre,
tekintettel a Bizottság javaslatára,
mivel, tekintettel az Európai Közösségek tisztviselőinek személyzeti szabályzatáról és egyéb alkalmazottainak alkalmazási feltételeiről szóló 259/68/EGK, Euratom, ESZAK rendelet módosításáról szóló, 1998. november 12-i 2458/98/EK, ESZAK, Euratom tanácsi rendeletre és az egyéb, a javadalmazás, a nyugdíjak és más anyagi jogosultságok euróban történő megállapítása tekintetében rájuk vonatkozó rendeletekre [1], a 7/66/Euratom, 122/66/EGK rendeletet [2] módosítani szükséges,
ELFOGADTA EZT A RENDELETET:
1. cikk
A 7/66/Euratom, 122/66/EGK rendeletben a "belga frank" kifejezés helyébe "euró" kifejezés lép, és a belga frankban kifejezett összegek helyébe azokkal egyenértékű, euróban kifejezett összegek lépnek, a Tanács által elfogadott átváltási árfolyamon.
Az összegek kerekítésére vonatkozó, az euró bevezetésével kapcsolatos egyes rendelkezésekről szóló, 1997. június 17-i 1103/97/EK tanácsi rendeletben [3] meghatározott szabályokat kell alkalmazni.
2. cikk
(1998. november 24.) a kenhető zsírokra vonatkozó előírások megállapításáról szóló 2991/94/EK tanácsi rendelet, valamint a tej és tejtermékek forgalmazása során használt megnevezések védelméről szóló 1898/87/EGK tanácsi rendelet alkalmazására vonatkozó egyes részletes szabályok megállapításáról szóló 577/97/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a kenhető zsírokra vonatkozó előírások megállapításáról szóló, 1994. december 5-i 2991/94/EK tanácsi rendeletre [1] és különösen annak 8. cikkére,
tekintettel a legutóbb Ausztria, Finnország és Svédország csatlakozási okmányával módosított, a tej és a tejtermékek forgalmazása során használt megnevezések védelméről szóló, 1987. július 2-i 1898/87/EGK tanácsi rendeletre [2] és különösen annak 4. cikke (2) bekezdésére,
mivel a legutóbb az 1298/98/EGK rendelettel [3] módosított, a kenhető zsírokra vonatkozó előírások megállapításáról szóló 2991/94/EK tanácsi rendelet, valamint a tej és tejtermékek forgalmazása során használt megnevezések védelméről szóló 1898/87/EGK bizottsági rendelet alkalmazására vonatkozó egyes részletes szabályok megállapításáról szóló 577/97/EK tanácsi rendelet [4] 2. cikkének (1) bekezdése meghatározza a kenhető zsírok – a 2991/94/EK rendeletben említett, minimum 80 % zsírtartalmú termékek kivételével – zsírtartalmának feltüntetésére vonatkozó szabályokat; mivel az 577/97/EK rendelet 2. cikkének (3) bekezdése, valamint annak II. melléklete meghatározza az e szabályoknak való megfelelés ellenőrzésének módszerét; mivel e módszer alkalmazásának időpontját 1999. január 1-jére halasztották annak érdekében, hogy alkalmazói tapasztalatokat szerezhessenek, valamint hogy a Bizottságnak továbbított eredmények alapján annak megvalósíthatóságát alapos vizsgálatnak vethessék alá;
mivel a továbbított információk vizsgálata azt mutatta, hogy a bejelentett zsírtartalom ellenőrzésére megállapított tűréshatár túlságosan szűk; mivel a vételezett mintákból nyert eredmények átlagaira és az önálló eredményekre vonatkozó tűréshatárt a kétszeresére kell növelni; mivel ilyen körülmények között nem lehet tovább fenntartani azt a követelményt, hogy minden egyes minta feleljen meg a 2991/94/EK rendelet mellékletében meghatározott határértékeknek; mivel ki kell kötni azt a követelményt, hogy a meghatározott átlagos zsírtartalom feleljen meg e határértékeknek;
mivel az e rendeletben előírt intézkedések összhangban vannak az érintett irányítóbizottságok véleményével,
ELFOGADTA EZT A RENDELETET:
a) az (1) bekezdés b) és c) pontjának helyébe a következő szöveg lép:
"b) az átlagos zsírtartalom egy százalékpontnál nagyobb mértékben nem térhet el a bejelentett százalékos értéktől. Az egyes minták két százalékpontnál nagyobb mértékben nem térhetnek el a bejelentett százalékos értéktől;
c) az átlagos zsírtartalomnak minden esetben meg kell felelnie a 2991/94/EK rendelet mellékletében meghatározott határértékeknek.";
b) a (2) bekezdés helyébe a következő szöveg lép:
2. A II. melléklet helyébe a következő szöveg lép:
A Tanács 2531/98/EK rendelete (1998. november 23.) a kötelező tartalékok Európai Központi Bank által történő alkalmazásáról
AZ EURÓPAI UNIÓ TANÁCSA,
tekintettel a Központi Bankok Európai Rendszeréről és az Európai Központi Bank Alapszabályáról (a továbbiakban "az Alapszabály") szóló 3. jegyzőkönyvre, és különösen annak 19.2. cikkére,
tekintettel az Európai Központi Bank (a továbbiakban: "az EKB") ajánlására [1],
tekintettel az Európai Parlament véleményére [2],
tekintettel a Bizottság véleményére [3],
az Európai Közösséget létrehozó szerződés (a továbbiakban: a "Szerződés") 106. cikke (6) bekezdésében és az Alapszabály 42. cikkében megállapított eljárásnak megfelelően, és az Alapszabály 43.1. cikkében ismertetett feltételek és a Nagy-Britannia és Észak-Írország Egyesült Királyságára vonatkozó egyes rendelkezésekről szóló (11.) jegyzőkönyv (8) bekezdése szerint,
(1) mivel a 19.2. cikk az Alapszabály 43.1 cikkével, a 11. számú jegyzőkönyv (8) bekezdésével, és a Dániára vonatkozó egyes rendelkezésekről szóló (12. számú) jegyzőkönyv (2) bekezdésével összefüggésben semmilyen jogot nem ruház a részt nem vevő tagállamokra, és semmilyen kötelezettséget nem ró rájuk;
(2) mivel az Alapszabály 19.2 cikke megköveteli, hogy a Tanács határozza meg többek között a kötelező tartalék alapját, és az ezen tartaléknak a tartalékalaphoz viszonyított között maximálisan megengedhető arányát;
(3) mivel az Alapszabály 19.2. cikke azt is megköveteli, hogy a Tanács határozza meg megfelelő szankciókat az ilyen előírások a be nem tartásáért; mivel ez a rendelet konkrét szankciókat irányoz elő; mivel ez a rendelet a szankciók kirovására vonatkozó elvek és eljárások tekintetében hivatkozik az Európai Központi Bank szankciók kirovására vonatkozó hatásköréről szóló, 1998. november 23-i 2532/98/EK tanácsi rendeletre [4], és egyszerűsített eljárást irányoz elő bizonyos fajta jogsértések esetében szankciók kivetésére; mivel abban az esetben, ha ellentmondás áll fenn a 2532/98/EK rendelet és e rendelet rendelkezései között, amelyek lehetővé teszik, hogy az EKB szankciókat rójon ki, e rendelet rendelkezései az irányadók;
(4) mivel az Alapszabály 19.1. cikke elrendeli, hogy az EKB Igazgatótanácsa rendeleteket hozhat a kötelező tartalékok számítására és meghatározására vonatkozóan;
(5) mivel annak érdekében, hogy a kötelező tartalék a pénzpiac hatékony irányításának eszközeként és a pénzügyi ellenőrzési funkciók ellátására használható legyen, a kötelező tartalék előírására vonatkozó rendszer szerkezetét úgy kell kialakítani, hogy az EKB abban a helyzetben legyen, és kellő rugalmassággal rendelkezzen ahhoz, hogy kötelező tartalékképzési követelményeket írjon elő a részt vevő tagállamok változó gazdasági és pénzügyi körülményeivel összefüggésben, és azoktól függően; mivel ebben a tekintetben az EKB-nak annyira rugalmasnak kell lennie, hogy reagálni tudjon az új fizetési technológiákra, mint amilyen az elektronikus pénz kifejlesztése; mivel az EKB a megkerülés lehetőségének korlátozására kötelező tartalékképzési követelményt írhat elő mérlegen kívüli tételekből származó kötelezettségekre, különösen olyanokra, amelyek külön-külön, vagy más mérlegen belüli vagy mérlegen kívüli tételekkel összevontan a mérlegen belüli kötelezettségekkel összehasonlíthatóak;
(6) A kötelező tartalékra vonatkozó részletes rendeletek meghozatalánál, beleértve a tényleges tartalékráták meghatározását, valamint adott esetben a tartalékok kamatozását, egy vagy több intézmény vagy intézménycsoport mentesítését a kötelező tartalékképzési kötelezettség alól, vagy egy vagy több intézménycsoport tartalékképzési kötelezettségének módosítását, az EKB köteles a Szerződésnek a Központi Bankok Európai Rendszerének (a továbbiakban: "KBER") a 105. cikk (1) bekezdésében, és az Alapszabály 2. cikkében ismertetett céljai szerint eljárni; mivel ez többek között azt jelenti, hogy a jelentős volumenű, nem kívánatos delokáció és dezintermediáció, elkerülésénekelvét figyelembe kell venni; mivel a kötelező tartalékképzési kötelezettség előírása részét képezheti a Közösség monetáris politikája meghatározásának és végrehajtásának, amely a Szerződés 105. cikke (2) bekezdésének első francia bekezdése és az Alapszabály 3.1. cikkének első francia bekezdése szerint a KBER egyik alapvető feladata;
(7) mivel az ebben a rendeletben előírt kötelezettségek nem-teljesítése esetén szankciókat lehet alkalmazni a KBER azon lehetőségének sérelme nélkül, hogy azok végrehajtására alkalmas intézkedéseket hozzon az ügyletben részt vevő másik féllel szemben, beleértve az intézmény részleges vagy teljes kizárását a monetáris politikai műveletekből a kötelező tartalékképzési követelmények súlyos megsértése esetén;
(8) mivel a KBER-t és az EKB-t bízták meg a monetáris politikai eszközök előkészítésével, hogy ezek a Gazdasági- és Monetáris Unió harmadik szakaszában (a továbbiakban: "harmadik szakasz") teljes körűen működni tudjanak; mivel az előkészítés lényeges eleme az EKB-rendeleteknek a harmadik szakasz előtti elfogadása, amelynek alapján az intézmények kötelesek 1999. január 1-jétől kötelező tartalékot tartani; mivel kívánatos a piaci részt vevőket 1998. folyamán azokról a részletes intézkedésekről tájékoztatni, amelyek elfogadását az EKB a kötelező tartalékképzési rendszer végrehajtásához szükségesnek tartja; mivel ezért az EKB-nak e rendelet hatálybalépésétől kezdődően szabályozási jogkört kell adni.
(9) E rendelet rendelkezéseit teljességükben csak akkor lehet hatékonyan alkalmazni, ha a részt vevő tagállamok biztosítják a szükséges hatáskört hatóságaik számára, hogy az EKB-t teljes mértékben támogatni tudják az e rendelet szerint szükséges adatok összegyűjtésében és ellenőrzésében a Szerződés 5. cikkével összhangban, és szorosan együtt tudjanak működni vele,
ELFOGADTA EZT A RENDELETET:
2. "nemzeti központi bank": a részt vevő tagállam központi bankja;
3. "intézmény": jogalany valamely részt vevő tagállamban, amelyet az Alapszabály 19.1. cikke értelmében az EKB kötelező tartalék tartására kötelezhet;
4. "tartalékráta": az a kötelező tartalékalapra vetített százalék, amelyet az EKB az Alapszabály 19.1. cikkével összhangban megállapíthat;
5. "szankciók": pénzbírság, kényszerítő bírság, büntetőkamat és nem-kamatozó betét.
2. cikk
Intézmények mentesítésének joga
Az EKB megkülönböztetéstől mentesen mentesíthet intézményeket a kötelező tartalékképzés követelménye alól az EKB által megállapított szempontok szerint.
3. cikk
A kötelező tartalékalap
(1) A kötelező tartalékalap, amelynek tartására az EKB az intézményeket az Alapszabály 19.1. cikke szerint kötelezheti, e cikk (2) és (3) bekezdésében foglalt rendelkezésekre is tekintettel az alábbiakat foglalja magában:
i. az intézmény pénzeszközök elfogadásából származó kötelezettségei, valamint
ii. mérlegen kívüli tételekből származó kötelezettségek, amelyek azonban nem foglalják magukban
iii. teljes egészében vagy részben azokat a kötelezettségeket, amelyek más intézményekkel szemben állnak fenn az EKB által meghatározott módozatok szerint, és
iv. az EKB-val vagy valamely nemzeti központi bankkal szemben fennálló kötelezettségeket.
(2) Az átruházható adósságinstrumentum formájában fennálló kötelezettségeknél az EKB az (1) bekezdés iii. pontjának rendelkezéseivel szemben alternatívaként előírhatja, az egyik intézménynek a másik intézménnyel szemben fennálló kötelezettségei levonását teljes mértékben vagy részben annak az intézménynek a kötelező tartalékalapjából, amely intézménnyel szemben ezek a kötelezettségek fennállnak.
(3) Az EKB megkülönböztetéstől mentesen engedélyezheti, hogy bizonyos típusú eszközöket levonjanak olyan kategóriájú kötelezettségekből, amelyek a kötelező tartalékalapot képezik.
4. cikk
Tartalékráta
(1) Az EKB által az Alapszabály 19.1 cikkével összhangban meghatározott tartalékráta nem haladhatja meg a kötelező tartalékalapot képező mindenkori kötelezettségek 10 %-át, de lehet 0 % is.
(2) Az (1) bekezdésre is tekintettel az EKB megkülönböztetéstől mentesen eltérő kötelező tartalékrátát határozhat meg bizonyos kategóriájú, a kötelező tartalékalap részét képező kötelezettségekre.
5. cikk
Szabályozási hatáskör
A 2., 3., és 4. cikk alkalmazásában az EKB, amint helyénvaló, rendeleteket vagy határozatokat hoz.
6. cikk
Adatgyűjtési- és ellenőrzési jog
(1) Az EKB jogosult arra, hogy a kötelező tartalék alkalmazásához szükséges adatot az intézményektől szerezze be. Az ilyen adat bizalmasnak minősül.
(2) Az EKB ellenőrizheti az intézmények által a kötelező tartalékképzési követelmény általuk történő te1jesítésének bizonyítására szolgáltatott adat helyességét és minőségét. Az EKB értesíti az intézményt az adatok ellenőrzésére vagy azok kötelező összegyűjtésére vonatkozó határozatáról.
(3) Az adatok ellenőrzésére vonatkozó jogosultság magában foglalja:
a) dokumentumok benyújtásának előírását,
b) az intézmény könyveinek és nyilvántartásainak vizsgálatát,
c) az ilyen könyvekből és nyilvántartásokból másolatok vagy kivonatok készítését; és
d) írásbeli vagy szóbeli magyarázat kérését.
Ha valamely intézmény akadályozza az adatok összegyűjtését és/vagy ellenőrzését, az a részt vevő tagállam, amelyikben az intézmény érintett helyiségei találhatók, gondoskodik a szükséges segítségnyújtásról az intézmény helyiségeihez való hozzáférés biztosítását is beleértve, hogy a fenti jogokat gyakorolni lehessen.
(4) Az EKB megbízhatja a nemzeti központi bankokat az (1)–(3) bekezdésben említett jogok gyakorlásával. Az Alapszabály 34.1. cikkének első francia bekezdésével összhangban az EKB jogosult rendeletben részletesen meghatározni azokat a feltételeket, amelyek fennállása esetén az ellenőrzési jog gyakorolható.
7. cikk
A tartalékképzési kötelezettség be nem tartásának szankciói
(1) Ha valamely intézmény ezzel a rendelettel, és az ezzel összefüggő EKB-rendeletekkel vagy határozatokkal összhangban előírt tartalékképzési kötelezettséget nem, vagy csak részben tartja be, akkor az EKB az alábbi szankciók bármelyikét alkalmazhatja:
a) a KBER határkölcsönkamatlába felett legfeljebb 5 százalékponttal, vagy e kamatláb kétszeresével számított összeg megfizetése; mindkét esetben az adott intézmény által meg nem képzett kötelező tartalék összegére vetítve;
b) az adott intézmény kötelezése, hogy az EKB-nál vagy a részt vevő tagállamok nemzeti központi bankjainál az adott intézmény által nem képzett kötelező tartalék összege legfeljebb háromszorosának megfelelő összegben nem-kamatozó betétet tartson. A betét futamideje nem haladhatja meg azt az időszakot, amely alatt az intézmény elmulasztotta a kötelező tartalék megképzését.
(2) Ha szankciót rónak ki az (1) bekezdésnek megfelelően, akkor a 2532/98/EK rendeletben ismertetett elveket és eljárásokat kell alkalmazni. Nem kell azonban alkalmazni ezen rendelet 2. cikke (1) bekezdését és (3) bekezdését, és a 3. cikke (1), (2), (3) és (4) bekezdését, valamint a 3. cikk (6), (7), és (8) bekezdésében említett határidők 15 napra csökkennek.
(3) Ha valamely intézmény nem teljesíti az ebből a rendeletből vagy azzal kapcsolatos EKB rendeletekből vagy határozatokból fakadó, az (1) bekezdésben foglaltaktól eltérő egyéb követelményeket, akkor az ilyen mulasztásra a 2532/98/EK rendeletben meghatározott szankciók, valamint az abban meghatározott határok és feltételek vonatkoznak, amelyeken belül, illetve amelyek szerint ilyen szankciókat ki lehet róni.
8. cikk
Záró rendelkezések
Ez a rendelet az Európai Közösségek Hivatalos Lapjában való kihirdetésének napján lép hatályba.
A végrehajtó Bizottság határozata
(1998. december 16.)
a meghívólevél, a kötelezettségvállaló nyilatkozat és a szállás igazolására szolgáló harmonizált formanyomtatvány bevezetéséről
(SCH/Com-ex (98) 57)
A VÉGREHAJTÓ BIZOTTSÁG,
tekintettel a Schengeni Megállapodás végrehajtásáról szóló egyezmény 132. cikkére,
tekintettel a fent említett egyezmény 9. cikkére,
mivel minden schengeni államnak érdekében áll, hogy a személyek szabad mozgására vonatkozó közös politikájuk keretében egységes szabályokat alkalmazzanak a vízumok kiadására, a schengeni területre történő beutazással és a belső biztonsággal kapcsolatos lehetséges negatív következmények elkerülése érdekében,
A KÖVETKEZŐKÉPPEN HATÁROZOTT:
A vízumokról szóló Közös konzuli utasítás V. fejezetének 1.4. pontja (a kérelmekhez szükséges további okmányok ellenőrzése) előírja a szállás igazolására szolgáló harmonizált formanyomtatvány használatát.
Az itt mellékelt nyomtatvány nagyfokú rugalmasságot tesz lehetővé, valamint azt, hogy a nyomtatványt az egyes Szerződő Felek jogi helyzetéhez igazítva alkalmazzák, mivel jelenleg a schengeni államok a legkülönbözőbb nyomtatványokat alkalmazzák eltérő tartalmú kötelezettségvállalásokra.
Ezeknek az eltéréseknek elsősorban az a hatása, hogy fokozzák a visszaélések kockázatát, ezért a schengeni államok olyan okmányt vezetnek be, amelynek jellemzői a hamis és hamisított okmányok elleni védelem nyújtását célozzák.
Következésképpen az okmány az alábbi jellemzőit tekintve egységes:
- elrendezés és szerkezet, és
- biztonsági paraméterek.
A harmonizált formanyomtatványt 1999-ben vezetik be azokban a Schengeni Végrehajtási Egyezményt végrehajtó államokban, amelyekben a nemzeti jogszabályok az ilyen típusú igazolásokról rendelkeznek.
1. A Közös konzuli utasítás V. fejezetének 1.4. pontja a következő bekezdéssel egészül ki: "Amennyiben a schengeni államok nemzeti jogszabályai a magánszemélyek részéről vagy üzleti út céljából történő meghívás, a kötelezettségvállaló nyilatkozat vagy a szállás igazolását írják elő, harmonizált formanyomtatványt kell alkalmazni [1]."
2. A schengeni Szerződő Felek a harmonizált formanyomtatványt nemzeti jogszabályaiknak megfelelően töltik ki.
3. A schengeni Szerződő Felek által a meghívás, a kötelezettségvállaló nyilatkozat vagy a szállás igazolása céljából használt harmonizált formanyomtatványt az A. mellékletben (biztonsági jellemzők műszaki leírása), valamint az A1. és A2. mellékletekben (minták) megállapított leírásoknak megfelelően, központilag kell kidolgozni. A harmonizált formanyomtatvány egységes, kötelező elemeit a B. melléklet tartalmazza.
4. A Szerződő Felek által kidolgozott okmányok mintáit 15. mellékletként kell csatolni a Közös konzuli utasításhoz.
5. A nyomtatványok előállításához szükséges filmréteget Franciaország szállítja a többi schengeni államnak. A költségeket a Szerződő Felek közösen viselik.
6. Az okmány biztonságtechnikai koncepcióját rendszeres időközönként (adott esetben kétévente) vizsgálni kell. Az okmányok biztonságtechnikai jellemzőit kétévente kiigazítják, függetlenül azoktól az általános változtatásoktól, amelyek azért válhatnak szükségessé, mert hamis vagy hamisított okmányok tűnnek fel, illetve mert más biztonságtechnikai védőintézkedéseket fejlesztettek ki.
7. Az okmányt legalább három nyelven kell elkészíteni.
8. Ez a határozat akkor lép hatályba, amikor a schengeni államok értesítést küldenek arról, hogy a szükséges intézkedéseket végrehajtották. Berlin, 1998. december 16. az elnök
(1999. január 25.) az építési termékek megfelelőségének a 89/106/EGK tanácsi irányelv 20. cikke (2) bekezdése szerinti, a hőszigetelő anyagokra vonatkozó igazolási eljárásáról (az értesítés a C(1999) 115. számú dokumentummal történt) (EGT vonatkozású szöveg) (1999/91/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a 93/68/EGK irányelvvel [1] módosított, az építési termékekre vonatkozó tagállami törvényi, rendeleti és közigazgatási rendelkezések közelítéséről szóló, 1988. december 21-i 89/106/EGK tanácsi irányelvre [2] és különösen annak 13. cikke (4) bekezdésére,
mivel a Bizottságnak egy termék megfelelősége igazolását tekintve a 89/106/EGK irányelv 13. cikkének (3) bekezdése szerinti két eljárás közül azt kell választania, "amelyiknek a legkisebb a költségigénye és emellett megfelel a biztonsági követelményeknek is"; mivel ez azt jelenti, hogy egy adott termék vagy termékcsalád tekintetében el kell dönteni azt, hogy a gyártó felelősségi körébe tartozó üzemi gyártás-ellenőrzési rendszer szükséges és elégséges feltétele-e a megfelelőség igazolásának, vagy pedig a 13. cikk (4) bekezdésében említett kritériumok teljesítésével összefüggő okoknál fogva szükségessé válik egy elismert tanúsító szerv bevonása;
mivel a 13. cikk (4) bekezdése előírja, hogy az így meghatározott eljárást meg kell jelölni a megbízásokban és a műszaki előírásokban; mivel ezért kívánatos a termékek vagy termékcsaládok a megbízásokban és a műszaki előírásokban használt fogalmának a meghatározása;
mivel a 13. cikk (3) bekezdésében meghatározott két eljárás részletes leírása a 89/106/EGK irányelv III. mellékletében megtalálható; mivel ezért minden egyes termék vagy termékcsalád tekintetében szükséges azon módszereknek a III. mellékletre való hivatkozás mellett történő egyértelmű előírása, amelyekkel a két eljárást meg kell valósítani, tekintve hogy a III. melléklet bizonyos rendszereket előnyben részesít;
mivel a 13. cikk (3) bekezdésének a) pontjában meghatározott eljárás megfelel a III. melléklet 2. szakaszának ii. pontjában leírt első (folyamatos felügyelet nélküli) lehetőségben, valamint a második és harmadik lehetőségekben meghatározott rendszereknek, míg a 13. cikk (3) bekezdésének b) pontjában leírt eljárás megfelel a III. melléklet 2. szakaszának i. pontjában és a III. melléklet 2. szakaszának ii. pontjában leírt első lehetőségben (folyamatos felügyelettel) meghatározott rendszereknek;
mivel az e határozatban foglalt intézkedések összhangban állnak az építésügyi állandó bizottság véleményével,
ELFOGADTA EZT A HATÁROZATOT:
1. cikk
Az I. mellékletben megjelölt termékek és termékcsaládok megfelelőségének igazolása olyan eljárással történik, amelynek során a gyártó saját kizárólagos felelősségi körében olyan üzemi gyártás-ellenőrzési rendszerrel rendelkezik, amely biztosítja, hogy a termék megfeleljen a vonatkozó műszaki előírásoknak.
2. cikk
A II. mellékletben meghatározott termékek megfelelőségét a gyártó által működtetett üzemi gyártás-ellenőrzési rendszeren túlmenően egy olyan eljárással kell igazolni, amelyben egy elismert tanúsító szerv részt vesz a gyártásellenőrzés vagy maga a termék értékelésében és felügyeletében.
3. cikk
A III. mellékletben meghatározott megfelelőségi igazolási eljárást a harmonizált szabványok kidolgozására vonatkozó megbízásban meg kell jelölni.
4. cikk
Ennek a határozatnak a tagállamok a címzettjei.
A Bizottság 1999/68/EK irányelve
(1998. június 28.)
a szállítók által a 98/56/EK tanácsi irányelv szerint vezetett dísznövény-fajtajegyzékre vonatkozó kiegészítő rendelkezések meghatározásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a dísznövények szaporítóanyagainak forgalmazásáról szóló, 1998. július 20-i 98/56/EK tanácsi irányelvre [1] és különösen annak 9. cikke (4) bekezdésére,
(1) mivel a 93/78/EGK bizottsági irányelv [2] meghatározza a szállítók által a 91/682/EGK tanácsi irányelv [3] szerint vezetett dísznövény-fajtajegyzékre vonatkozó végrehajtási szabályokat;
(2) mivel a 91/682/EGK irányelv 1999. július 1-jétől hatályát veszti, és helyébe a 98/56/EK irányelv lép;
(3) mivel a 98/56/EK irányelv 9. cikkének (4) bekezdésével összhangban a szállítók által vezetett, technikai leírást és elnevezéseket tartalmazó dísznövény-fajtajegyzékre vonatkozó, kiegészítő végrehajtási rendelkezéseket lehet elfogadni;
(4) mivel a közösségi növényfajta-oltalom keretében már létezik egy fajtaleírási rendszer;
(5) mivel az említett rendszer tartalmazza a fajtafenntartásra és az egymáshoz legjobban hasonlító fajták közötti különbségekre vonatkozó információkat is;
(6) mivel a közösségi növényfajta-oltalomra vonatkozó közösségi jogszabályok fejlődését figyelembe véve kívánatos biztosítani a fajták 98/56/EK irányelv szerint történő leírásának a vonatkozó ilyen jogszabályokkal való koherenciáját;
(7) mivel a 93/78/EGK irányelvet hatályon kívül kell helyezni;
(8) mivel az ebben az irányelvben előírt intézkedések összhangban vannak a Dísznövény-szaporítóanyagok Állandó Bizottsága véleményével,
ELFOGADTA EZT AZ IRÁNYELVET:
1. cikk
Ez az irányelv megállapítja a szállítók által a 98/56/EK irányelv 9. cikke (1) bekezdésének negyedik franciabekezdése szerint vezetett dísznövény-fajtajegyzékre vonatkozó kiegészítő végrehajtási szabályokat.
2. cikk
(1) A szállítók által vezetett jegyzékek a következőket tartalmazzák:
i. a fajta nevét, adott esetben az általánosan használt szinonimákkal;
ii. a fajtafenntartásra és az alkalmazott szaporítási rendszerre vonatkozó információkat;
iii. a fajta leírását, legalább a jellemzők és azok kifejeződése alapján, adott esetben a közösségi növényfajta-oltalom iránt benyújtandó kérelmekre vonatkozó rendelkezésekkel összhangban meghatározva;
iv. ha lehetséges, információt arra vonatkozóan, hogy a fajta miben tér el a hozzá leginkább hasonlító fajtáktól.
(2) Az (1) bekezdés ii. és iv. pontját nem kell alkalmazni olyan szállítókra, akiknek a tevékenysége a dísznövények szaporítóanyagainak forgalmazására korlátozódik.
3. cikk
A 93/78/EGK irányelv az ezen irányelv 4. cikkében említett időponttól hatályát veszti.
4. cikk
(1) A tagállamok hatályba léptetik azokat a törvényi, rendeleti vagy közigazgatási rendelkezéseket, amelyek szükségesek ahhoz, hogy ennek az irányelvnek 1999. december 31-ig megfeleljenek. Erről haladéktalanul tájékoztatják a Bizottságot.
(2) Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(3) A tagállamok közlik a Bizottsággal nemzeti joguknak azokat a főbb rendelkezéseit, amelyeket az irányelv által szabályozott területen fogadnak el.
5. cikk
Az Európai Parlament és a Tanács 1999/92/EK irányelve
(1999. december 16.)
a robbanásveszélyes légkör kockázatának kitett munkavállalók biztonságának és egészségvédelmének javítására vonatkozó minimumkövetelményekről (15. egyedi irányelv a 89/391/EGK irányelv 16. cikkének (1) bekezdése értelmében)
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 137. cikkére,
tekintettel a Bizottságnak a munkahelyi biztonsági, higiéniai és egészségvédelmi tanácsadó bizottsággal, valamint a Kőszénbányák és Egyéb Nyersanyagkitermelő Iparágak Biztonsági és Egészségügyi Állandó Bizottságával folytatott konzultációt követően benyújtott javaslatára [1],
tekintettel a Gazdasági és Szociális Bizottság véleményére [2],
a Szerződés 251. cikkében megállapított eljárásnak megfelelően, az egyeztető bizottság által 1999. október 21-én jóváhagyott együttes szövegtervezet [3] figyelembevételével,
mivel:
(1) a Szerződés 137. cikke előírja, hogy a Tanács irányelvek útján minimumkövetelményeket fogadjon el azért, hogy különösen a munkakörnyezet tekintetében javításokat ösztönözzön a munkavállalók egészségének és biztonságának magasabb szintű biztosítása érdekében;
(2) e cikk értelmében ezekben az irányelvekben kerülni kell olyan közigazgatási, pénzügyi és jogi korlátozások előírását, amelyek gátolnák a kis- és középvállalkozások alapítását és fejlődését;
(3) a munkahelyi biztonság, higiénia és egészségvédelem javítása olyan cél, amelyet nem szabad tisztán gazdasági megfontolásoknak alárendelni;
(4) amennyiben biztosítani kell a munkavállalók biztonságát és egészsége védelmét, elengedhetetlen azoknak a minimumkövetelményeknek a betartása, amelyek a robbanásveszélyes légkör kockázatának kitett munkavállalók biztonságának és egészségvédelmének javításához szükségesek;
(5) ez az irányelv egyedi irányelv a munkavállalók munkahelyi biztonságának és egészségvédelmének javítását ösztönző intézkedések bevezetéséről szóló, 1989. június 12-i 89/391/EGK tanácsi irányelv 16. cikkének (1) bekezdése értelmében [4]; ezért az említett irányelv rendelkezései – különösen, amelyek a munkavállalók tájékoztatására, a velük folytatott konzultációra, valamint részvételükre és oktatásukra vonatkoznak – teljes mértékben alkalmazandók a robbanásveszélyes légkör kockázatának kitett munkavállalókra, az ezen irányelvben foglalt szigorúbb, vagy különös rendelkezések sérelme nélkül;
(6) ez az irányelv gyakorlati lépést jelent a belső piac szociális dimenziójának elérése felé;
(7) a robbanásveszélyes légkörben való használatra szánt felszerelésekre és védelmi rendszerekre vonatkozó tagállami jogszabályok közelítéséről szóló, 1994. március 23-i 94/9/EK európai parlamenti és a tanácsi irányelv [5] előírja egy további, a Szerződés 137. cikkén alapuló irányelv kidolgozását, amely különösen a felszerelések használatából, illetve típusából és üzembe helyezési módjából eredő robbanásveszélyről szól;
(8) a robbanás elleni védelem különösen fontos a biztonsághoz; mivel a robbanások a munkavállalók életét és egészségét veszélyeztetik a lángok és a légnyomás ellenőrizhetetlen hatásai, valamint a káros reakciótermékek jelenléte és a munkavállalók légzéséhez szükséges, a környező levegőben lévő oxigén elhasználása következtében;
(9) a robbanások megelőzését szolgáló következetes stratégia kialakítása megköveteli, hogy a munkahelyen hozott műszaki intézkedéseket szervezeti intézkedések is kiegészítsék; a 89/391/EGK irányelv előírja, hogy a munkáltatónak rendelkeznie kell a munkavállalók biztonságát és egészségét érintő kockázatokat felmérő dokumentummal; e követelményt úgy kell tekinteni, mintha azt ez az irányelv határozná meg, előírva, hogy a munkáltatónak az ebben az irányelvben megállapított minimumkövetelményeket kielégítő robbanásvédelmi dokumentumot, vagy dokumentumok összességét kell kidolgoznia és azokat folyamatosan naprakésszé kell tennie; az ilyen robbanásvédelmi dokumentum a 89/391/EGK irányelv 9. cikkével összhangban tartalmazza a veszély azonosítását, a kockázatok értékelését és a robbanásveszélyes légkör kockázatának kitett munkavállalók biztonsága és egészsége védelmének érdekében teendő egyedi intézkedések meghatározását; a robbanásvédelmi dokumentum részét képezheti a 89/391/EGK irányelv 9. cikkében előírt munkahelyi biztonságot és egészségvédelmet érintő kockázatok becslésének;
(10) a robbanással kapcsolatos kockázatok becslését más közösségi jogi aktusok is előírhatják; mivel a munka szükségtelen ismétlésének elkerülése érdekében – a nemzeti gyakorlatnak megfelelően – a munkáltató számára lehetővé kell tenni, hogy az ilyen dokumentumokat, dokumentum-részeket, vagy más, egyéb közösségi jogi aktusok alapján készített, ezekkel egyenértékű jelentéseket egyetlen "biztonsági jelentésben" egyesítse;
(11) a robbanásveszélyes légkör kialakulásának megelőzésébe beletartozik a helyettesítési elv alkalmazása is;
(12) amennyiben ugyanazon a munkahelyen több vállalkozás munkavállalói egyidejűleg vannak jelen, koordinációra van szükség;
(13) a megelőző jellegű intézkedéseket szükség esetén olyan további intézkedésekkel kell kiegészíteni, amelyek gyulladás bekövetkezése esetén lépnek hatályba; a maximális biztonságot úgy lehet elérni, ha a megelőző intézkedéseket olyan további intézkedésekkel kombinálják, amelyek a csökkentik a robbanásoknak a munkavállalókra gyakorolt káros hatásait;
(14) a munkahelyi biztonsági, illetve egészségvédelmi jelzésekre vonatkozó minimumkövetelményekről szóló, 1992. június 24-i 92/58/EGK tanácsi irányelv (kilencedik egyedi irányelv a 89/391/EGK irányelv 16. cikkének (1) bekezdése értelmében) [6] teljes mértékben alkalmazandó, különösen a veszélyes területekkel közvetlenül szomszédos olyan helyeken, ahol dohányzás, keresztvágás, hegesztés, vagy más, tüzet vagy szikrázást okozó tevékenységek kölcsönhatásba kerülhetnek a veszélyes területtel;
(15) a 94/9/EK irányelv a benne foglalt berendezéseket és védelmi rendszereket berendezéscsoportokba és -kategóriákba sorolja; ez az irányelv előírja a robbanásveszélyes légkörrel jellemezhető helyek zónánkénti, munkáltató általi besorolását és meghatározza, hogy a berendezések és védelmi rendszerek mely csoportjait és kategóriáit kell az egyes zónákon belül használni,
ELFOGADTA EZT AZ IRÁNYELVET:
I. FEJEZET
ÁLTALÁNOS RENDELKEZÉSEK
1. cikk
Cél és alkalmazási kör
(1) Ez az irányelv, amely a 89/391/EGK tanácsi irányelv 16. cikkének (1) bekezdése értelmében a tizenötödik egyedi irányelv, megállapítja a 2. cikkben meghatározott, a robbanásveszélyes légkör kockázatának kitett munkavállalók biztonságára és egészségvédelmére vonatkozó minimumkövetelményeket.
(2) Ez az irányelv nem vonatkozik a következőkre:
a) betegek egészségügyi ellátásához közvetlenül és annak során használt területek;
b) gázüzemű készülékeknek a 90/396/EGK [7] irányelvnek megfelelő használata;
c) robbanóanyagok, vagy vegyileg nem állandó anyagok gyártása, kezelése, használata, tárolása és szállítása;
d) a 92/91/EGK [8] vagy a 92/104/EGK [9] irányelvben foglalt, ásványi nyersanyagtermelő iparágak;
e) olyan szárazföldi, vízi és légi közlekedési eszközök használata, amelyekre nemzetközi megállapodások (pl. ADNR, ADR, ICAO, IMO, RID) megfelelő rendelkezései, valamint az e megállapodásokat hatályba léptető közösségi irányelveket kell alkalmazni. A robbanásveszélyes légkörben rendeltetésszerűen használt közlekedési eszközök nem zárhatók ki.
(3) A 89/391/EGK irányelv és a megfelelő egyedi irányelvek teljes mértékben alkalmazandók az (1) bekezdésben említett területre, az ezen irányelvben foglalt szigorúbb, vagy különös rendelkezések sérelme nélkül.
2. cikk
Fogalommeghatározás
Ennek az irányelvnek az alkalmazásában "robbanásveszélyes légkör" a légköri viszonyok mellett a gázok, gőzök, ködök, vagy porok formájában megjelenő gyúlékony anyagok levegővel alkotott elegye, amelyben – a gyulladás bekövetkezését követően – az égés átterjed a teljes, még el nem égett elegyre.
II. FEJEZET
A MUNKÁLTATÓ KÖTELEZETTSÉGEI
3. cikk
Robbanások megelőzése és robbanásvédelem
A robbanásoknak a 89/391/EGK tanácsi irányelv 6. cikke (2) bekezdésének értelmében történő megelőzése és a robbanásvédelem biztosítása érdekében a munkáltató a tevékenységek jellegének megfelelő műszaki, illetve szervezési intézkedéseket hoz, fontossági sorrendben, a következő alapelvekkel összhangban:
- a robbanásveszélyes légkör kialakulásának megelőzése, vagy ha a tevékenységek jellege ezt nem teszi lehetővé,
- a robbanásveszélyes légkör begyulladásának elkerülése, és
- a robbanás hátrányos hatásainak az enyhítése a munkavállalók egészségének és biztonságának a biztosítása érdekében.
Ezeket az intézkedéseket szükség szerint a robbanás továbbterjedése ellen ható intézkedésekkel kell ötvözni, illetve kiegészíteni, továbbá ezeket rendszeresen felül kell vizsgálni, és mindig, amikor a körülményekben lényeges változások állnak be.
4 cikk
A robbanási kockázatok felmérése
(1) A 89/391/EGK tanácsi irányelv 6. cikke (3) bekezdésében és a 9. cikk (1) bekezdésében megállapított kötelezettségek teljesítése során a munkáltatónak fel kell mérnie a robbanásveszélyes légkörből adódó sajátos kockázatokat, figyelembe véve legalább a következőket:
- robbanásveszélyes légkör létrejöttének és fennállásának a valószínűsége,
- annak valószínűsége, hogy gyújtóforrások, beleértve az elektromos kisüléseket is, jelennek meg, aktiválódnak és fejtik ki hatásukat,
- felszerelések, használt anyagok, folyamatok, valamint ezek lehetséges kölcsönhatásai,
- a várt hatások nagyságrendje.
A robbanásveszély kockázatait összességében kell felmérni.
(2) A robbanás kockázatának felmérésekor számításba kell venni olyan helyeket is, amelyek nyílásokon keresztül kapcsolatban vannak vagy kapcsolatba kerülhetnek olyan helyekkel, ahol robbanásveszélyes légkör előfordulhat.
5. cikk
Általános kötelezettségek
A munkavállalók biztonságának és egészségének biztosítására, valamint a kockázatbecslés alapelveivel és a 3. cikkben megállapított elvekkel összhangban a munkáltató megteszi a szükséges intézkedéseket annak érdekében, hogy:
- ahol olyan mértékben alakulhat ki robbanásveszélyes légkör, ami már veszélyezteti a munkavállalók vagy más személyek egészségét és biztonságát, a munkakörnyezetet úgy kell kialakítani, hogy a munkát biztonságosan lehessen elvégezni,
- olyan munkakörnyezetekben, ahol olyan mértékben alakulhat ki robbanásveszélyes légkör, ami már a munkavállalók egészségét és biztonságát veszélyezteti, megfelelő műszaki eszközök alkalmazásával a kockázatbecslés eredményeivel összhangban álló felügyeletről kell gondoskodni a munkavállalók ott-tartózkodása során.
6 cikk
A koordináció kötelezettsége
Ahol több vállalkozás munkavállalói tartózkodnak egyazon munkahelyen, minden munkáltató a saját ellenőrzése alá tartozó összes ügyért felel.
A 89/391/EGK irányelvben előírt egyéni munkáltatói felelősség sérelme nélkül, a nemzeti jogszabályoknak, illetve gyakorlatnak megfelelően a munkahelyért felelős munkáltató összehangolja a munkavállalók biztonságára és egészségvédelmére vonatkozó intézkedések végrehajtását, továbbá a 8. cikkben említett robbanásvédelmi dokumentumban nyilatkozik e koordináció céljáról és a végrehajtásra vonatkozó intézkedésekről és eljárásokról.
7. cikk
Helyek, ahol robbanásveszélyes légkör fordulhat elő
(1) A munkáltató azokat a helyeket, ahol robbanásveszélyes légkör fordulhat elő, az I. mellékletnek megfelelően zónákba sorolja.
(2) A munkáltató biztosítja, hogy a II. mellékletben megállapított minimumkövetelményeket alkalmazzák az (1) bekezdésben említett helyeken.
(3) Amennyiben szükséges, azokat a helyeket, ahol olyan mértékben fordulhat elő robbanásveszélyes légkör, ami már veszélyezteti a munkavállalók egészségét és biztonságát, a belépési pontoknál jelzéssel kell ellátni a III. mellékletnek megfelelően.
8. cikk
A robbanásvédelmi dokumentum
A 4. cikkben megállapított kötelezettségei teljesítése során a munkáltató biztosítja egy dokumentum, a továbbiakban "robbanásvédelmi dokumentum" elkészítését és folyamatos naprakésszé tételét.
A robbanásvédelmi dokumentumban különösképpen ki kell térni a következőkre:
- a robbanásveszély kockázatának meghatározása és felmérése megtörtént,
- megfelelő intézkedéseket hoznak ezen irányelv céljainak elérésére,
- az I. mellékletnek megfelelően zónákba sorolt helyek,
- azok a helyek, amelyekre a II. mellékletben meghatározott minimumkövetelmények vonatkoznak,
- a munkahelyet és a munkaeszközt (beleértve a figyelmeztető eszközöket is) a biztonságra kellő tekintettel tervezték meg, üzemeltetik és tartják karban,
- a 89/655/EGK tanácsi irányelvnek [10] megfelelően intézkedéseket hoztak a munkaeszközök biztonságos használata érdekében.
A robbanásvédelmi dokumentumot a munkavégzés megkezdése előtt kell összeállítani és minden alkalommal felül kell vizsgálni, amikor a munkahely, a munkaeszközök, vagy a munkaszervezés jelentősebb változáson, bővítésen, vagy átalakításon megy keresztül.
A munkáltató ötvözheti a már meglévő kockázatbecsléseket, dokumentumokat, vagy más, egyéb közösségi jogi aktusok értelmében készült, ezekkel egyenértékű jelentéseket.
9. cikk
A munkaeszközökre és a munkahelyekre vonatkozó különleges követelmények
(1) A 2003. június 30. előtt már használt, illetve a vállalkozásban vagy a telephelyen első alkalommal ezen időpontot megelőzően rendelkezésre bocsátott és olyan helyeken alkalmazott munkaeszközök, ahol robbanásveszélyes légkör fordulhat elő, ettől a naptól fogva megfelelnek a II. melléklet A. részében megállapított minimumkövetelményeknek, amennyiben más közösségi irányelv csak részben, vagy egyáltalán nem alkalmazható.
(2) A 2003. június 30. után első alkalommal a vállalkozásban vagy a telephelyen rendelkezésre bocsátott és olyan helyen használt munkaeszközök, ahol robbanásveszélyes légkör fordulhat elő, megfelelnek a II. melléklet A. és B. részében megállapított minimumkövetelményeknek.
(3) A 2003. június 30. után első alkalommal használatba vett munkahelyek, amelyeken belül olyan helyek találhatók, ahol robbanásveszélyes légkör fordulhat elő, megfelelnek az ebben az irányelvben meghatározott minimumkövetelményeknek.
(4) A 2003. június 30. előtt használatba vett munkahelyek, amelyeken belül olyan helyek találhatók, ahol robbanásveszélyes légkör fordulhat elő, a fenti időpontot követően legkésőbb három éven belül megfelelnek az ebben az irányelvben meghatározott minimumkövetelményeknek.
(5) Ha 2003. június 30-át követően bármilyen módosítás, bővítés, vagy szerkezetátalakítás következik be olyan munkahelyeken, amelyeken belül olyan helyek találhatóak, ahol robbanásveszélyes légkör fordulhat elő, a munkáltató megteszi a szükséges lépéseket, hogy ezek megfeleljenek az ebben az irányelvben meghatározott minimumkövetelményeknek.
III. FEJEZET
VEGYES RENDELKEZÉSEK
10. cikk
A mellékletek kiigazításai
A 89/391/EGK tanácsi irányelv 16. cikkében megállapított eljárás szerint kell elfogadni a mellékleteknek:
- a robbanásvédelem területét érintő műszaki harmonizációról és szabványosításról szóló irányelvek elfogadása, illetve
- a robbanás megelőzése és a robbanásvédelem területén végbemenő műszaki fejlődés, a nemzetközi szabályozások, vagy előírások változása és új találmányok
által szükségessé tett, tisztán technikai kiigazításait.
11. cikk
Útmutató a helyes gyakorlathoz
A Bizottság gyakorlati iránymutatásokat dolgoz ki egy nem kötelező jellegű, helyes gyakorlatról szóló útmutatóban. Az útmutató a 3., 4., 5., 6., 7. és 8. cikkben, az I. mellékletben és a II. melléklet A. részében említett kérdéseket érinti.
A Bizottság elsőként a munkahelyi biztonsági, higiéniai és egészségvédelmi tanácsadó bizottsággal konzultál, a Tanács 74/325/EGK [11] határozatával összhangban.
Ennek az irányelvnek az alkalmazása során a tagállamok a lehető legnagyobb mértékben figyelembe veszik az említett útmutatót a munkavállalók biztonsága és egészsége védelmére vonatkozó nemzeti politikájuk kidolgozásakor.
12. cikk
A vállalkozásoknak adott tájékoztatás
A tagállamok törekednek arra, hogy a 11. cikknek megfelelően – kérelemre – a lényeges információt a munkáltatók rendelkezésére bocsássák, különös tekintettel a helyes gyakorlatról szóló útmutatóra.
13 cikk
Záró rendelkezések
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 2003. június 30-ig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket a rendelkezéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a rendelkezéseit, amelyeket az irányelv által szabályozott területen fogadtak vagy fogadnak el.
(3) A tagállamok ötévente jelentést tesznek a Bizottságnak ezen irányelv rendelkezéseinek gyakorlati végrehajtásáról, jelezve a munkáltatók és a munkavállalók álláspontját is. A Bizottság erről tájékoztatja az Európai Parlamentet, a Tanácsot, a Gazdasági és Szociális Bizottságot, valamint a munkahelyi biztonsági, higiéniai és egészségvédelmi tanácsadó bizottságot.
14. cikk
A Bizottság 1999/98/EK irányelve
(1999. december 15.)
a gépjárművek utasainak frontális ütközéssel szembeni védelméről szóló 96/79/EK európai parlamenti és tanácsi irányelvnek a műszaki fejlődéshez történő hozzáigazításáról
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a gépjárművek és pótkocsijaik típusjóváhagyására vonatkozó tagállami jogszabályok közelítéséről szóló, legutóbb az Európai Parlament és a Tanács 98/91/EK irányelvével [1] módosított 1970. február 6-i 70/156/EGK tanácsi irányelvre [2] és különösen annak 13. cikke (2) bekezdésére,
tekintettel a gépjárművek utasainak frontális ütközéssel szembeni védelméről szóló és a 70/156/EGK irányelvet [3] módosító 1996. december 16-i 96/79/EK európai parlamenti és tanácsi irányelvre,
mivel:
(1) A 96/79/EK irányelv a 70/156/EGK irányelvvel bevezetett közösségi jóváhagyási eljárás szerinti külön irányelvek egyike. Ennek megfelelően a 70/156/EGK irányelv járműrendszerekre, járműalkatrészekre és önálló műszaki egységekre vonatkozó rendelkezései érvényesek erre az irányelvre.
(2) A 96/79/EK irányelv 4. cikke b) pontjának végrehajtása során a Bizottságnak a Hybrid III próbabábu sarkával kapcsolatos értékelési vizsgálatok – beleértve a járművizsgálatokat is – figyelembevételével kellett felülvizsgálnia, és szükség esetén módosítania ugyanezen irányelv II. mellékletének 7. függelékét.
(3) Az ezen irányelvben foglalt rendelkezések összhangban vannak a 70/156/EGK irányelvvel létrehozott, a műszaki fejlődéshez történő hozzáigazítással foglalkozó bizottság véleményével,
ELFOGADTA EZT AZ IRÁNYELVET:
1. cikk
A 96/79/EK irányelv II. melléklete ezen irányelv mellékletének megfelelően módosul.
2. cikk
(1) 2000. október 1-jétől kezdődően a tagállamok a Hybrid III próbabábu sarkának értékelési vizsgálataira történő hivatkozással:
- nem tagadhatják meg új járműtípus EK-jóváhagyását,
- illetve nem tilthatják meg a járművek nyilvántartásba vételét, értékesítését, illetve üzembe helyezését,
amennyiben a Hybrid III bábu sarokértékelési vizsgálatai megfelelnek az ezen irányelvvel módosított 96/79/EK irányelv követelményeinek.
(2) 2000. április 1-jétől kezdődően a tagállamok a 70/156/EGK irányelv 4. cikkének megfelelően nem adhatnak ki EK-jóváhagyást egy járműtípusra, ha az ezen irányelvvel módosított 96/79/EK irányelv rendelkezései nem teljesülnek.
3. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 2000. szeptember 30-ig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket a rendelkezéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadtak el.
4. cikk
Intézményközi megállapodás
(1999. május 25.)
AZ EURÓPAI PARLAMENT, AZ EURÓPAI UNIÓ TANÁCSA ÉS AZ EURÓPAI KÖZÖSSÉGEK BIZOTTSÁGA,
hivatkozással a csalások megelőzésének koordinációjával foglalkozó egység (UCLAF) függetlenségéről, szerepéről és jogállásáról szóló 1998. október 7-i európai parlamenti állásfoglalásra [1],
hivatkozással az Európai Parlament és a Bizottság képviselőivel folytatott részletes megbeszéléseket követően elfogadott, 1999. március 15-i tanácsi következtetésekre,
tudomásul véve az Európai Csaláselleni Hivatal létrehozásáról szóló, 1999. április 28-i 1999/352/EK, ESZAK, Euratom bizottsági határozatot [2],
(1) mivel az 1073/1999/EK európai parlamenti és tanácsi rendelet [3], valamint az Európai Csaláselleni Hivatal által folytatott vizsgálatokról szóló 1074/1999/Euratom tanácsi rendelet [4] úgy rendelkezik, hogy a Hivatal hivatott közigazgatási vizsgálatokat kezdeményezni és végezni az EK- és az Euratom-Szerződés által vagy annak alapján létrehozott intézményekben, szervekben, hivatalokban és ügynökségekben;
(2) mivel az Európai Csaláselleni Hivatalnak a Bizottság által megállapított hatásköre a pénzügyi érdekek védelmén túl kiterjed a közösségi érdekeknek a közigazgatási vagy büntetőjogi eljárás útján üldözhető jogellenes magatartásokkal szemben való védelmével kapcsolatos valamennyi tevékenységre;
(3) mivel a csalás elleni küzdelem terjedelmét ki kell szélesíteni, eredményességét pedig a közigazgatási vizsgálatok területén meglévő szakértelem kiaknázásával fokozni kell;
(4) mivel ennélfogva közigazgatási autonómiájuk alapján valamennyi intézménynek, szervnek, hivatalnak és ügynökségnek a Hivatalt kell megbíznia a belső közigazgatási vizsgálatok lefolytatásának feladatával annak érdekében, hogy felfedjék az olyan súlyos eseteket, amelyek a szakmai feladatok teljesítésével kapcsolatosak és amelyek a Közösségek tisztviselői és alkalmazottai kötelezettségei teljesítésének elmulasztását valósíthatják meg az Európai Közösségek tisztviselőinek személyzeti szabályzata és az e Közösségek egyéb alkalmazottaira vonatkozó alkalmazási feltételek (a továbbiakban: személyzeti szabályzat) 11. cikke, 12. cikkének második és harmadik bekezdése, 13. cikke, 14, cikke, 16. cikke és 17. cikkének első bekezdése szerint, e Közösségek érdekeire nézve hátrányosak és fegyelmi vagy adott esetben büntetőjogi eljárást vonhatnak maguk után, illetve amelyek a személyzeti szabályzat 22. cikkében említett súlyos személyes kötelezettségszegést vagy a Közösségek intézményeinek, szerveinek, hivatalainak és ügynökségeinek a személyzeti szabályzat hatálya alá nem tartozó tagjai, vezetői vagy személyzetének tagjai által elkövetett hasonló mulasztást valósíthatnak meg;
(5) mivel az ilyen vizsgálatokat az Európai Közösségeket létrehozó szerződések, különösen a kiváltságokról és mentességekről szóló jegyzőkönyv, valamint az ezek végrehajtásáról szóló szövegek és a személyzeti szabályzat vonatkozó rendelkezéseit teljes mértékben betartva kell lefolytatni;
(6) mivel az ilyen vizsgálatokat a Közösség valamennyi intézményénél, szervénél, hivatalánál és ügynökségnél azonos feltételek mellett kell lefolytatni; mivel a hivatal e feladattal történő megbízása nem érinti az intézmények, szervek, hivatalok vagy ügynökségek felelősségét és semmilyen módon nem csökkentheti az érintett személyek jogi védelmét;
(7) mivel a személyzeti szabályzat módosításáig olyan gyakorlati szabályokat kell megállapítani, amelyek meghatározzák, hogy az intézmények és szervek tagjai, a hivatalok és ügynökségek vezetői, valamint az intézmények, szervek, hivatalok és ügynökségek tisztviselői és alkalmazottai hogyan működjenek együtt a belső vizsgálatok megfelelő lefolytatása során,
miután egyeztetést folytattak a fenti célt szolgáló közös szabályok létrehozása céljából,
felhívással fordulva más intézményekhez, szervekhez, hivatalokhoz és ügynökségekhez, hogy csatlakozzanak e megállapodáshoz,
MEGÁLLAPODNAK A KÖVETKEZŐKBEN:
1. A Hivatal által az intézményükben lefolytatott vizsgálatok zökkenőmentes működésének biztosításához szükséges végrehajtási intézkedéseket tartalmazó közös szabályok elfogadásáról. E vizsgálatok a következő célt szolgálják:
- az Európai Közösségek pénzügyi érdekeit hátrányosan érintő csalás, korrupció és bármely más jogellenes tevékenység elleni küzdelem,
- a szakmai tevékenységek végzésével kapcsolatos olyan súlyos esetek felfedése, amelyek a közösségek tisztviselői vagy más alkalmazottai olyan kötelezettségei teljesítésének elmulasztását valósíthatják meg, amely fegyelmi vagy adott esetben büntetőeljárást von maga után, illetve amelyek a személyzeti szabályzat hatálya alá nem tartozó tagok, vezetők vagy személyzeti tagok által elkövetett hasonló kötelezettség-mulasztást valósíthatnak meg.
E vizsgálatokat az Európai Közösségeket létrehozó szerződések, különösen a kiváltságokról és mentességekről szóló jegyzőkönyv, valamint az ezek végrehajtásáról szóló szövegek és a személyzeti szabályzat vonatkozó rendelkezéseit teljes mértékben betartva végzik.
A vizsgálatokat továbbá az Európai Közösség és az Európai Atomenergia-közösség rendeleteiben meghatározott feltételeknek és szabályoknak megfelelően végzik.
2. Az ilyen szabályok megállapításáról és azok haladéktalan hatálybaléptetéséről belső határozat elfogadása útján az e megállapodáshoz csatolt mintának megfelelően, valamint arról, hogy ettől a mintától csak akkor térnek el, amennyiben saját külön követelményeik az ilyen eltérést technikailag szükségessé teszik.
3. Annak elismeréséről, hogy bármilyen csalás vagy korrupció, illetve bármely más jogellenes tevékenység esetével kapcsolatosan bármely tisztviselő vagy egyéb alkalmazott bírósági eljárás alóli mentelmi jogának megvonására irányuló bármilyen kérelmet szükséges véleményezésre megküldeni a Hivatalnak. Amennyiben a mentelmi jog megvonására irányuló kérelem valamely tagjukat érinti, erről tájékoztatják a Hivatalt.
4. Arról, hogy közlik a Hivatallal az e megállapodás végrehajtása céljából hozott rendelkezéseket.
Ez a megállapodás kizárólag az aláíró intézmények kifejezett beleegyezésével módosítható.
A felek felhívják az EK-Szerződés és az Euratom-Szerződés által vagy alapján létrehozott többi intézményt és szervet, hivatalt és ügynökséget, hogy az aláíró intézmények elnökeihez közösen intézett nyilatkozat benyújtásával csatlakozzanak ehhez a megállapodáshoz.
Ez a megállapodás 1999. június 1-jén lép hatályba.
az olívaolajjal kapcsolatos különös intézkedések megállapításáról szóló 2262/84/EGK rendelet módosításáról
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 43. cikkére,
tekintettel a Bizottság javaslatára [1],
tekintettel az Európai Parlament véleményére [2],
mivel a 2262/84/EGK rendelet [3] 1. cikke (5) bekezdésének megfelelően a Tanácsnak – a Bizottság javaslata alapján, minősített többséggel – 1999. január 1-jéig el kell fogadnia az ügynökségek költségeinek finanszírozási módszerét az 1999/2000. gazdasági évtől kezdve;
mivel az olívaolaj-ágazat piacszervezésének reformjára kiterjedő hároméves átmeneti időszakról határoztak az 1998/1999. gazdasági évtől kezdve; mivel az ügynökségekre szokásosan rábízott munkát el kell végezni mind az átmeneti időszak alatt, mind pedig az ezen időszakot követő első gazdasági év alatt; mivel következésképpen gondoskodni kell az ügynökségek költségeihez ezen időszakra történő közösségi hozzájárulásról annak biztosítása érdekében, hogy hatékonyan és a szabályoknak megfelelően működhessenek a 2262/84/EGK rendelet által biztosított igazgatási önállóságuk keretein belül,
ELFOGADTA EZT A RENDELETET:
1. cikk
A 2262/84/EGK rendelet l. cikke (5) bekezdésének utolsó két albekezdése helyébe a következő szöveg lép:
"Az ügynökségek tényleges költségeinek 50 %-át az 1999/2000. gazdasági évvel kezdődő hároméves időszak alatt az Európai Közösségek általános költségvetéséből fedezik.
A Bizottság 2001. október 1-jéig áttekinti, hogy szükséges -e fenntartani a közösségi hozzájárulást az ügynökségek költségeihez, és adott esetben javaslatot terjeszt a Tanács elé. A Tanács – a Szerződés 43. cikkének (2) bekezdésében előírt eljárásnak megfelelően – 2002. január 1-jéig dönt a szóban forgó költségek finanszírozásáról."
2. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
(1999. március 16.) a kenhető zsírokra vonatkozó előírások megállapításáról szóló 2991/94/EK tanácsi rendelet, valamint a tej és tejtermékek forgalmazása során használt megnevezések védelméről szóló 1898/87/EGK tanácsi rendelet alkalmazására vonatkozó egyes részletes szabályok megállapításáról szóló 577/97/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a kenhető zsírokra vonatkozó előírások megállapításáról szóló, 1994. december 5-i 2991/94/EK tanácsi rendeletre [1] és különösen annak 8. cikkére,
tekintettel a legutóbb a 222/98/EK [2] rendelettel módosított, a tej és a tejtermékek forgalmazása során használt megnevezések védelméről szóló, 1987. július 2-i 1898/87/EGK tanácsi rendeletre [3] és különösen annak 4. cikke (2) bekezdésére,
Az 577/97/EK rendelet I. melléklete V. pontjának első francia bekezdésében a "34 %" szöveg helyébe a "20 %" szöveg lép.
(1999. március 26.) a szárított takarmány piacának közös szervezéséről szóló 603/95/EK tanácsi rendelet részletes alkalmazási szabályainak megállapításáról szóló 785/95/EK rendelet ötödik alkalommal történő módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1347/95/EK rendelettel [1] módosított, a szárított takarmány piacának közös szervezéséről szóló, 1995. február 21-i 603/95/EK tanácsi rendeletre [2] és különösen annak 18. cikkére,
mivel a legutóbb az 1794/97/EK rendelettel [3] módosított, a szárított takarmány piacának közös szervezéséről szóló 603/95/EK tanácsi rendelet [4] részletes alkalmazási szabályainak megállapításáról szóló, 1995. április 6-i 785/95/EK bizottsági rendelet 2. cikke (2) bekezdése a) pontjának első francia bekezdése kiköti, hogy a takarmány dehidratálásához használt szárítóberendezésnek legalább 93 °C-os léghőmérsékletet kell elérniük a belépési ponton;
mivel számos tudományos tanulmány kimutatta, hogy a magas hőmérsékleten történő takarmányszárítás a jó minőségű termék tápértékét, különösen annak bétakarotin-tartalmát megóvja;
mivel a szárított takarmány árcsökkenéssel és termelésnövekedéssel jellemzett piacán szükség van a hasonló, versenyképes feltételek mellett nyert, magas tápértékű késztermékellátás garantálására, ami indokolja a feldolgozási költségekhez való hozzájárulásként nyújtott támogatás mértékét; mivel ez a célkitűzés a magas hőmérsékleten történő szárítás gyakorlatának kiterjesztésével érhető el;
mivel a takarmányfeldolgozást a legtöbb feldolgozóüzemben magas hőmérsékleten végzik; mivel, ennélfogva – az e gyakorlathoz való igazodás céljából – rendelkezni kell a belépési ponton még mindig 93 °C-os léghőmérséklettel üzemelő üzemek ésszerű határidőn belüli átállításáról;
mivel az ennek érdekében végzett műszaki módosítások elengedhetetlenné teszik azt, hogy az illetékes hatóság megerősítse az üzem jóváhagyását;
mivel bizonyos tagállamokban jelenleg kis számban alkalmaznak a belépési ponton legalább 110 °C-os léghőmérsékletet előállító, vízszintes hajtószíjas szárítóberendezéseket; mivel ezek kisméretű, alacsony kapacitású berendezések, amelyek üzemi hőmérséklete számottevő műszaki módosítások nélkül nem növelhető; mivel, ennélfogva, az ilyen berendezéseknek azzal a feltétellel adható meg a legalább 350 °C-os szárítási hőmérsékletre vonatkozó követelmény alóli felmentés, hogy az 1999/2000. gazdasági év kezdetét követően egyetlen újabb, ilyen típusú berendezést sem hagynak jóvá;
mivel a 785/95/EK rendelet 15. cikkének b) pontja előírja, hogy a tagállamoknak a szállítási szerződésekben és nyilatkozatokban érintett területekről és mennyiségekről tájékoztatniuk kell a Bizottságot; mivel a tapasztalat azt mutatja, hogy e tájékoztatás ellentmondásos és bizonytalan információ forrása lehet; mivel, ennélfogva, ezt a rendelkezést hatályon kívül kell helyezni;
mivel a Száraztakarmány-piaci Irányítóbizottság az elnöke által kitűzött határidőn belül nem nyilvánított véleményt,
ELFOGADTA EZT A RENDELETET:
1. cikk
A 785/95/EK rendelet a következőképpen módosul:
1. a 2. cikk (2) bekezdésének a) pontjában, az első francia bekezdés helyébe a következő rendelkezés lép:
2. cikk
(1) A szárítóberendezéseken az 1. cikk (1) bekezdése által szükségessé tett műszaki módosításokat – az illetékes hatósághoz a 785/95/EK rendelet 4. cikke (1) bekezdése a) pontjának utolsó albekezdésében megállapított határidőn belüli bejelentési kötelezettség sérelme nélkül – végrehajtják azzal a céllal, hogy a jóváhagyás megerősítését elnyerjék.
(2) A tagállamok 1999. május 15-ig jegyzéket juttatnak el a Bizottsághoz az 1999/2000. gazdasági év kezdete előtt jóváhagyott és következésképpen, az 1. cikk (1) bekezdésében meghatározott felmentésre jogosult vízszintes hajtószíjas szárítóberendezésekről.
3. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
A Bizottság 730/1999/EK rendelete
(1999. április 7.)
a sárgarépára vonatkozó forgalmazási előírások megállapításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2520/97/EK bizottsági rendelettel [1] módosított, a gyümölcs- és zöldségpiac közös szervezéséről szóló, 1996. október 28-i 2200/96/EK tanácsi rendeletre [2] és különösen annak 2. cikke (2) bekezdésére,
mivel a 2200/96/EK rendelet I. mellékletében a sárgarépa azon termékek között szerepel, amelyekre vonatkozóan előírásokat kell elfogadni; mivel a legutóbb a 2536/98/EK rendelettel [3] módosított, a sárgarépára, a citrusfélékre, valamint az étkezési almára és körtére vonatkozó minőségi előírások megállapításáról szóló, 1989. április 10-i 920/89/EGK bizottsági rendeletet [4] többször módosították, és az a továbbiakban nem képes biztosítani a jogi egyértelműséget;
mivel a szóban forgó szabályokat ezért át kell dolgozni, és a 920/89/EGK rendelet I. mellékletét hatályon kívül kell helyezni; mivel e célból – a világpiaci átláthatóság biztosítása érdekében – az Egyesült Nemzetek Európai Gazdasági Bizottságának (ENSZ-EGB) a romlandó termékek szabványosításával és a minőség javításával foglalkozó munkacsoportja által a sárgarépára vonatkozó előírásokra tett javaslatokat figyelembe kell venni;
mivel ezen előírások alkalmazásának célja, hogy megakadályozzák a nem megfelelő minőségű termékek piaci értékesítését, a termelést a fogyasztói igényekhez igazítsák és elősegítsék a tisztességes versenyen alapuló kereskedelmet, ezáltal segítve a termelés jövedelmezőbbé tételét;
mivel az előírásokat minden értékesítési szinten alkalmazni kell; mivel a nagy távolságra történő szállítás, bizonyos ideig tartó tárolás vagy a termékeken végzett különböző kezelési műveletek a termékek biológiai fejlődéséből vagy romlandó természetéből eredően azok minőségének romlását eredményezhetik; mivel az ilyen minőségromlást az előírásoknak a feladást követő értékesítési szinteken történő alkalmazása során figyelembe kell venni; mivel az "Extra" osztályba tartozó termékeket különösen nagy gonddal kell válogatni és csomagolni, esetükben csupán a frissesség és a turgornyomás hiányát kell figyelembe venni;
mivel az e rendeletben előírt intézkedések összhangban vannak a Gyümölcs- és Zöldségpiaci Irányítóbizottság véleményével,
ELFOGADTA EZT A RENDELETET:
1. cikk
A 07061000 KN-kód alá tartozó sárgarépára vonatkozó forgalmazási előírást a melléklet tartalmazza.
A 2200/96/EK rendeletben megállapított feltételeknek megfelelően az előírást az értékesítési folyamat minden szintjén alkalmazni kell.
A feladást követő szinteken azonban a termékek az előírások rendelkezéseihez képest eltérést mutathatnak az alábbiakban:
- a frissesség és a turgornyomás kismértékű hiánya,
- a nem az "Extra" osztályba sorolt termékek esetében előfordulhat kisebb minőségromlás a termék fejlődése és romlandó természete következtében.
2. cikk
A 920/89/EGK rendelet a következőképpen módosul:
1. az 1. cikk első bekezdését el kell hagyni;
2. az I. mellékletet el kell hagyni.
3. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
A Bizottság 1081/1999/EK Rendelete
(1999. május 26.)
egyes alpesi és hegyi fajtájú, nem vágásra szánt bikákra, tehenekre és üszőkre vonatkozó behozatali vámkontingensek megnyitásáról és kezeléséről, az 1012/98/EK rendelet hatályon kívül helyezéséről és az 1143/98/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1633/98/EK rendelettel [1] módosított, a marha- és borjúhús piacának közös szervezéséről szóló, 1968. június 27-i 805/68/EGK tanácsi rendeletre [2] és különösen annak 12. cikke (1) bekezdésére,
tekintettel a legutóbb a 2435/98/EK rendelettel [3] módosított, egyes mezőgazdasági termékekre vonatkozó engedmények közösségi vámkontingens formájában történő megállapításáról, valamint a többoldalú kereskedelmi tárgyalások uruguayi fordulója során kötött, a mezőgazdaságról szóló megállapodás figyelembevétele céljából az Európa-megállapodásokban előírt bizonyos mezőgazdasági engedmények önálló és átmeneti intézkedésként történő kiigazításáról szóló, 1995. december 22-i 3066/95/EK tanácsi rendeletre [4] és különösen annak 8. cikkére,
tekintettel a GATT XXIV. cikkének (6) bekezdése alapján folytatott tárgyalások eredményeként összeállított CXL. jegyzékben meghatározott engedmények végrehajtásáról szóló, 1996. június 18-i 1095/96/EK tanácsi rendeletre [5] és különösen annak 1. cikke (1) bekezdésére,
(1) mivel a Kereskedelmi Világszervezet (WTO) keretén belül a Közösség két, egyéves vámkontingens megnyitását vállalta, 5000 darab tarka szimentáli, továbbá svájci és fribourgi fajtájú, nem vágásra szánt bikára, tehénre és üszőre, illetve 5000 darab szürke, barna, sárga és tarka szimentáli, továbbá pinzgau fajtájú, nem vágásra szánt tehénre és üszőre, 6 %, illetve 4 % vámtétel mellett; mivel ezeket a kontingenseket többéves alapon kell megnyitni a július 1-jével kezdődő 12 hónapos időszakokra (a továbbiakban "behozatali év"), és alkalmazásukhoz részletes szabályokat kell megállapítani;
(2) mivel biztosítani kell elsősorban azt, hogy a Közösségen belül minden érdekelt piaci szereplő egyformán és folyamatosan hozzáférjen az említett kontingensekhez, és hogy az e kontingensekre vonatkozóan megállapított vámtételek a kérdéses állatok valamennyi behozatala esetében megszakítás nélkül kerüljenek alkalmazásra egészen a kontingensek kimerüléséig;
(3) mivel a tapasztalatok szerint a behozatali korlátozások spekulatív jellegű behozatali kérelmeket eredményezhetnek; mivel a tervezett intézkedések helyes működésének biztosítása érdekében a rendelkezésre álló mennyiségek nagyobb részét a meghatározott alpesi és hegyi fajtájú bikák, tehenek és üszők "hagyományos" importőrei számára kell odaítélni; mivel bizonyos esetekben az illetékes nemzeti szerv által elkövetett igazgatási hibák azzal a veszéllyel járnak, hogy az importőrök csak korlátozottan férnek hozzá a kontingens e részéhez; mivel rendelkezni kell az esetleges sérelmek korrigálásáról;
(4) mivel az ágazat kereskedelmi viszonyainak túlzott mértékű megmerevedésének elkerülése érdekében egy második mennyiséget kell azon kereskedők rendelkezésére bocsátani, akik bizonyítani tudják, hogy valamilyen mértékű tényleges kereskedelmet folytatnak harmadik országokkal; mivel ennek figyelembevételeként és a hatékony irányítás biztosítása érdekében az érintett piaci szereplőknek feltételül kell szabni, hogy a kérdéses behozatali évet megelőző 12 hónap során legalább 15 állatot importáljanak; mivel elméletileg a 15 állatból álló tétel minősül normál rakománynak; mivel a tapasztalatok szerint egyetlen tétel eladása vagy megvásárlása jelenti a minimumkövetelményt ahhoz, hogy egy ügyletet ténylegesnek és életképesnek lehessen minősíteni;
(5) mivel e kritériumok teljesülésének ellenőrzése érdekében az ugyanazon importőrtől származó valamennyi kérelmet az importőr hozzáadottértékadó-nyilvántartásának helye szerinti tagállamban kell benyújtani;
(6) mivel a spekulációk elkerülése érdekében a kontingenshez való hozzáférést meg kell tagadni mindazon "hagyományos" kereskedőktől, akik a kérdéses behozatali év előtti június 1-jén már nem folytatnak semmilyen kereskedelmet a marha- és borjúhúságazatban;
(7) mivel rendelkezni kell arról, hogy a behozatali jogokat csak megfontolási időszak után és szükség esetén egységes százalékos csökkentés alkalmazása mellett szabad odaítélni;
(8) mivel rendelkezni kell az intézkedések behozatali engedélyek útján történő igazgatásáról; mivel ebből a célból részletes szabályokat kell megállapítani a kérelmek benyújtása és a kérelmekben és engedélyekben feltüntetendő adatok tekintetében, szükség esetén a legutóbb az 1044/98/EK rendelettel [6] módosított, a mezőgazdasági termékekre vonatkozó behozatali és kiviteli engedélyek, valamint előzetes rögzítési igazolások rendszerének alkalmazására vonatkozó közös részletes szabályok megállapításáról szóló, 1988. november 16-i 3719/88/EGK bizottsági rendelet [7], valamint a legutóbb a 2365/98/EK rendelettel [8] módosított, a marha- és borjúhús-ágazatbeli behozatali és kiviteli engedélyekre vonatkozó alkalmazási szabályokról, valamint a 2377/80/EGK rendelet hatályon kívül helyezéséről szóló, 1995. június 26-i 1445/95/EK bizottsági rendelet [9] egyes rendelkezéseitől eltérve vagy azok kiegészítése útján;
(9) mivel a legutóbb a 82/97/EK rendelettel [10] módosított, a Közösségi Vámkódex létrehozásáról szóló, 1992. október 12-i 2913/92/EGK tanácsi rendelet [11] 82. cikke a meghatározott célra történő felhasználásukra tekintettel a csökkentett vámtétellel szabad forgalomba bocsátott áruk vámfelügyeletét írja elő; mivel a behozott állatokat bizonyos időszakon keresztül figyelemmel kell kísérni annak biztosítása érdekében, hogy ezen időszak alatt ne vágják le őket; mivel – annak biztosítása érdekében, hogy ezen időszak alatt ne kerüljön sor a vágásra – olyan biztosítékot kell kérni, amely fedezi a Közös Vámtarifa (KVT) és a kérdéses állatok szabad forgalomba bocsátásának napján érvényes csökkentett vámtétel közötti különbözetet;
(10) mivel a legutóbb az 1143/98/EK rendelettel [12] módosított, a meghatározott alpesi és hegyi fajtájú, nem levágásra szánt bikákra, tehenekre és üszőkre vonatkozó behozatali vámkontingens megnyitásáról és kezeléséről szóló, 1998. május 14-i 1012/98/EK bizottsági rendeletet [13] hatályon kívül kell helyezni;
(11) mivel – annak biztosítása érdekében, hogy a behozott állatok egy bizonyos időszakon keresztül ne kerüljenek levágásra – a különböző harmadik országokból származó, meghatározott hegyi fajtájú, nem vágásra szánt tehenekre és üszőkre vonatkozó vámkontingens részletes alkalmazási szabályainak megállapításáról és az 1012/98/EK rendelet módosításáról szóló, 1998. június 2-i 1143/98/EK bizottsági rendelet 7. cikkének (2) és (3) bekezdése úgy rendelkezik, hogy a behozott állatok azonosítását a szarvasmarhafélék azonosítási és nyilvántartási rendszerének létrehozásáról, valamint a marhahús és marhahúskészítmények címkézéséről szóló, 1997. április 21-i 820/97/EK tanácsi rendelettel [14] összhangban kell elvégezni; mivel – tekintettel arra, hogy az említett részletek már kötelezőek – a kérdéses két bekezdést el kell hagyni;
(12) mivel az egyértelműség kedvéért az 1143/98/EK rendelet 2. cikke (1) bekezdésének a) pontját és 8. cikkének c) pontját ki kell igazítani;
(13) mivel az e rendeletben előírt intézkedések összhangban vannak a Marha- és Borjúhúspiaci Irányítóbizottság véleményével,
ELFOGADTA EZT A RENDELETET:
1. cikk
(1) Az alábbi többéves alapú vámkontingenseket nyitják meg a július 1-jével kezdődő és a következő év június 30-ával végződő időszakokra (a továbbiakban "behozatali év"). Tételszám KN-kódMegnevezés Kontingens mennyisége (szarvasmarha darabszám) Vámtétel
ex01029079
(2) E rendelet alkalmazásában az (1) bekezdésben említett állatok akkor minősülnek nem vágásra szántnak, ha a szabad forgalomba bocsátáshoz benyújtott vámáru-nyilatkozat elfogadásának napjától számított négy hónapon belül nem kerülnek vágásra.
Ettől azonban megfelelően bizonyított vis maior esetekben el lehet térni.
(3) A 09.0003 tételszámú vámkontingensre való jogosultsághoz a következő dokumentumokat kell benyújtani:
- bikák esetében: származási igazolvány,
- nőivarú állatok esetében: származási igazolvány vagy a fajta tisztaságát igazoló törzskönyvbe vételi igazolás.
2. cikk
(1) Az 1. cikk (1) bekezdésében előírt két kontingenst egy 80 %-os (4000 darabos) és egy 20 %-os (1000 darabos) részre osztják fel.
a) Az első, az egyes kontingensek 80 %-ával egyenlő részt a Közösség olyan importőrei között osztják fel, akik bizonyítani tudják, hogy a kérdéses behozatali évet megelőző 36 hónap során a 09.0001 és/vagy 09.0003 tételszámú vámkontingens keretébe tartozó állatokat hoztak be.
Mindazonáltal a tagállamok referenciamennyiségként elfogadhatják az előző behozatali évre vonatkozó azon behozatali jogokat is, amelyeket az illetékes nemzeti szerv által elkövetett igazgatási hiba miatt nem osztottak szét.
b) A második, az egyes kontingensek 20 %-ával egyenlő részt az olyan kérelmezők számára tartalékolják, akik bizonyítani tudják, hogy a kérdéses behozatali év előtti 12 hónapban legalább 15 darab, a 0102 KN-kód alá tartozó élő szarvasmarhafélét hoztak be harmadik országokból.
Az importőröknek szerepelniük kell valamelyik tagállam hozzáadottértékadó-nyilvántartásában.
(2) A kontingens első részét az importőrök között a behozatali jogok iránti kérelmeik alapján az (1) bekezdés a) pontjának első albekezdésében említett, a behozatali évet megelőző 36 hónap során történt állatbehozataluk arányának megfelelően osztják szét.
(3) A kontingens második részét az (1) bekezdés b) pontjában említett importőrök között a behozatali jogok iránti kérelmeik alapján a kérelmezett mennyiségek arányának megfelelően osztják szét.
A behozatali jogok iránti kérelemnek:
- legalább 15 állatra kell vonatkoznia, és
- legfeljebb 50 állatra vonatkozhat.
Az 50 állatnál többre vonatkozó kérelmet úgy kell kezelni, hogy az csak 50 állatra vonatkozik.
(4) A behozatal bizonyítása kizárólag a vámhatóságok által szabályszerűen záradékolt, a szabad forgalomba bocsátásról szóló vámdokumentum útján történhet.
A tagállamok akkor fogadhatják el a fent megjelölt dokumentumoknak a kibocsátó hatóság által szabályszerűen hitelesített másolatait, ha a kérelmezők az illetékes hatóság előtt hitelt érdemlően bizonyítani tudják, hogy az eredeti példányok beszerzése nem lehetséges.
3. cikk
(1) Azok az importőrök, akik a kérdéses behozatali év előtti június 1-jén már beszüntették a marha- és borjúhúságazatban folytatott tevékenységüket, nem jogosultak a 2. cikk (1) bekezdése a) pontjának első albekezdése szerinti juttatásra.
(2) A 2. cikk (2) bekezdése szerinti jogokkal rendelkező vállalkozások összeolvadásából létrejött bármely társaság ugyanazokkal a jogokkal rendelkezik, mint azok a vállalkozások, amelyekből létrejött.
4. cikk
(1) A behozatali jogok iránti kérelmek csak a kérelmező hozzáadottértékadó-nyilvántartásának helye szerinti tagállamban nyújthatók be.
(2) Minden egyes kérelmező csak egy kérelmet nyújthat be kontingensenként, és az a kérelem a kontingensnek csak egy részére vonatkozhat.
Amennyiben ugyanaz a kérelmező valamely kontingens vonatkozásában egynél több kérelmet nyújtana be, úgy az általa az erre a kontingensre vonatkozóan benyújtott összes kérelem érvénytelen.
(3) A 2. cikk (1) bekezdése a) és b) pontjának alkalmazásában a kérelmezők a behozatali jogok iránti kérelmeket – a 2. cikk (4) bekezdésében megjelölt bizonyítékkal együtt – minden egyes tételszám vonatkozásában legkésőbb az érintett behozatali évet megelőző június 15-ig kötelesek benyújtani az illetékes hatóságokhoz.
(4) A benyújtott dokumentumok ellenőrzése után a tagállamok minden egyes tételszám vonatkozásában, legkésőbb a kérelmek benyújtási határidejének lejártát követő tizedik munkanapon, az alábbiakat továbbítják a Bizottsághoz:
- a 2. cikk (1) bekezdése a) pontjának első albekezdésében előírt szétosztásra vonatkozóan az elfogadási feltételeknek megfelelő importőrök jegyzékét, továbbá azok nevét és címét, valamint a 2. cikk (2) bekezdésében megjelölt időszak alatt behozott állatok darabszámát,
- a 2. cikk (1) bekezdésének b) pontjában előírt szétosztásra vonatkozóan a kérelmezők jegyzékét, továbbá azok nevét és címét, valamint a kérelmezett mennyiségeket.
(5) Valamennyi értesítést, ideértve az arról szóló értesítést is, hogy nem érkezett be kérelem, a II. és III. melléklet szerinti minták alapján kell elkészíteni, amennyiben kérelmet nyújtottak be.
5. cikk
(1) A Bizottság határoz arról, hogy a kérelmezett mennyiségeket milyen százalékban lehet odaítélni.
(2) Amennyiben 4. cikk (4) bekezdésének második francia bekezdésében említett kérelmek tekintetében a kérelmezett mennyiségek meghaladják a rendelkezésre álló mennyiségeket, akkor a Bizottság a kérelmezett mennyiségekre egységes százalékos csökkentést határoz meg.
Amennyiben az első albekezdésben előírt egységes százalékos csökkentés alkalmazása eredményeképp kérelmenként 15 darabnál kevesebb állat hozható be, akkor a rendelkezésre álló mennyiséget az érintett tagállamokban 15 darabos tételenként sorshúzás útján osztják szét. Ha a fennmaradó mennyiség 15 darabnál kevesebb, akkor ez egy tételt alkot.
6. cikk
(1) Az odaítélt mennyiségek behozatala egy vagy több behozatali engedélyhez kötött.
(2) A behozatali engedély iránti kérelem csak azon tagállam illetékes hatóságához nyújtható be, ahol a kérelmező a behozatali jog iránti kérelmet benyújtotta.
(3) Miután a Bizottság értesítést adott az 5. cikk (1) bekezdése szerint odaítélt mennyiségekről, a behozatali engedélyek kibocsátása a behozatali jogokat szerzett importőrök kérelme alapján és nevére történik.
(4) A behozatali engedélyek a 3719/88/EGK rendelet 21. cikkének (1) bekezdése értelmében a kibocsátás napjától számított 90 napig érvényesek. Mindazonáltal az engedélyeket csak a behozatali év július 1-jétől bocsáthatják ki, és érvényességi idejük nem terjedhet túl az azt követő év június 30-án.
(5) A kibocsátott engedélyek a Közösség teljes területén érvényesek.
(6) A 3719/88/EGK és az 1445/95/EK rendeletet az e rendeletben foglalt rendelkezések sérelme nélkül kell alkalmazni.
(7) A 3719/88/EGK rendelet 9. cikkének (1) bekezdésétől függetlenül, az e rendelet alapján kibocsátott behozatali engedély nem ruházható át, és csak a vonatkozó vámkontingensek szerinti jogokat biztosítja, amennyiben a mellékelt szabad forgalomba bocsátáshoz benyújtott vámáru-nyilatkozaton feltüntetett nevekre állították ki.
(8) A 3719/88/EGK rendelet 8. cikkének (4) bekezdését nem alkalmazzák.
7. cikk
(1) A behozott állatokat a 2913/92/EGK rendelet 82. cikkével összhangban kell figyelemmel kísérni annak biztosítása érdekében, hogy a szabad forgalomba bocsátásuktól számított négy hónapon belül ne kerüljenek vágásra.
(2) Annak biztosítása érdekében, hogy teljesüljön az (1) bekezdésben említett, a behozott állatok le nem vágására vonatkozó kötelezettség, és hogy a kötelezettség be nem tartása esetén beszedésre kerüljenek a meg nem fizetett vámok, az importőrök kötelesek az illetékes vámhatóságoknál biztosítékot letétbe helyezni. A biztosítéknak egyenlőnek kell lennie a közös vámtarifa szerint megállapított, illetve a kérdéses állatok szabad forgalomba bocsátásának napján érvényes, az 1. cikk (1) bekezdésében említett vámtételek közötti különbözettel.
A biztosítékot azonnal fel kell szabadítani, mihelyt az érintett vámhatóságok bizonyítékot kapnak arról, hogy az állatok
a) a szabad forgalomba bocsátástól számított négy hónapon belül nem kerültek vágásra;
8. cikk
Az engedélykérelmeken és az engedélyeken a következőket tüntetik fel:
a) a 8. rovatban a származási országot; az engedély az ebből az országból történő behozatalra vonatkozó kötelezettséget jelenti;
b) a 16. rovatban az I. mellékletben szereplő KN-kódokat;
c) a 20. rovatban a következő rendelkezések egyikét:
- Bergrassen (Verordening (EG) nr. 1081/1999), invoerjaar:…
9. cikk
(1) Azokat a mennyiségeket, amelyekre a behozatali év március 15-ig nem nyújtottak be behozatali engedély iránti kérelmet, az adott évre vonatkozó végső szétosztás keretében kell kiosztani, de csak azon importőrök között, akik az őket megillető teljes mennyiségre vonatkozóan nyújtottak be behozatali engedély iránti kérelmet, függetlenül a 2. cikk (1) bekezdésének a), illetve b) pontjában előírt két rendelkezés közötti különbözettől.
(2) Ebből a célból a behozatali év március 22-ig a tagállamoknak részletes adatokat kell az egyes tételszámok vonatkozásában a Bizottsághoz továbbítaniuk a beérkezett behozatali engedély iránti kérelmekkel nem érintett mennyiségekről.
(3) A Bizottság a lehető leggyorsabban határoz a fennmaradó mennyiségekről.
(4) Az (1) bekezdésben említett érdekelt importőrök által benyújtott, a behozatali jogok iránti kérelmeknek 15 állatra kell vonatkozniuk.
Az ennél több állatra vonatkozóan benyújtott kérelmet úgy kell kezelni, hogy az csak 15 állatra vonatkozik.
(5) Minden egyes kérelmező csak egy kérelmet nyújthat be kontingensenként.
Amennyiben ugyanaz a kérelmező valamely kontingens vonatkozásában egynél több kérelmet nyújt be, úgy az általa az erre a kontingensre vonatkozóan benyújtott összes kérelem érvénytelen.
(6) A behozatali jogok iránti kérelmeket a Bizottság a (3) bekezdésben említett határozatának hatálybalépésétől számított öt munkanapon belül kell eljuttatni az illetékes hatóságokhoz.
(7) A (6) bekezdésben a kérelmek benyújtására előírt határidőt követő hetedik munkanapig a tagállamok megküldik a Bizottságnak a kérelmezők, valamint az egyes tételszámok vonatkozásában kérelmezett mennyiségek listáját.
(8) E cikk alkalmazásában az 5. és 8. cikket értelemszerűen kell alkalmazni.
10. cikk
Az 1012/98/EK rendelet hatályát veszti.
11. cikk
Az 1143/98/EK rendelet a következőképpen módosul:
1. A 2. cikk (1) bekezdés a) pontjának második albekezdése helyébe a következő rendelkezés lép: "Mindazonáltal a tagállamok referenciamennyiségként az előző behozatali évre vonatkozó azon behozatali jogokat is elfogadhatják, amelyeket az illetékes nemzeti szerv által elkövetett igazgatási hiba miatt nem osztottak szét."
2. A 7. cikk (2) és (3) bekezdését el kell hagyni.
3. A 8. cikk c) pontja helyébe a következő rendelkezés lép: "c) a 20. rovatban a következő rendelkezések egyike:
- Bjergracer (forordning (EF) nr. 1143/98), importår: …
- Bergraser (förordning (EG) nr 1143/98), importår:…"
12. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
A Bizottság 1125/1999/EK rendelete
(1999. május 28.)
az Orosz Föderáció mezőgazdasági termékekkel való ellátásának programjáról szóló 2802/98/EK tanácsi rendelet alkalmazása általános szabályainak megállapításáról szóló 111/1999/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az Orosz Föderáció mezőgazdasági termékekkel való ellátásának programjáról szóló, 1998. december 17-i 2802/98/EK tanácsi rendeletre [1] és különösen annak 4. cikke (2) bekezdésére,
(1) mivel a 111/1999/EK bizottsági rendelet [2] megállapítja a 2802/98/EK rendelet által bevezetett rendelkezések szerinti szállítási műveletek alkalmazására vonatkozó általános szabályokat;
(2) mivel ezeket az általános szabályokat módosítani kell az Orosz Föderáció és a Bizottság között a rendelet hatálybalépését követően megkötött azon technikai megállapodások figyelembevétele érdekében, amelyek különösen a termékeknek a kedvezményezett ország által történő átvételére vonatkozó szabályokra és a Bizottság által a szállítási műveletek végrehajtásának nyomon követése céljából végzett ellenőrzési eljárásokra vonatkoznak;
(3) mivel módosítani kell az intervenciós készletekből származó vagy a közösségi piacról történő mobilizálással beszerzett termékek feldolgozásával előállított termékek megfelelőségi igazolásával kapcsolatos rendelkezéseket az ellenőrzések megszervezésének figyelembevétele érdekében, és meg kell határozni a termék azon piaci szereplő által történő átvételére vonatkozó szabályokat, akinek odaítélték a termék közösségi területen kívüli szállítására vonatkozó szerződést;
(4) mivel a piaci szereplők pályázati eljárásban való részvételének megkönnyítése érdekében ajánlatos enyhíteni az ajánlatok benyújtására eredetileg meghatározott feltételek némelyikét, és ajánlatos meghatározni a szállítási műveletek végrehajtására vonatkozóan néhány szabályt;
(5) mivel rendelkezni kell az orosz hatóságokkal kötött, a termékek átvételére vonatkozó technikai megállapodásokból eredő változtatások, valamint egyes olyan ellenőrző rendelkezések haladéktalan alkalmazásáról, amelyek a termékek kitárolásával vagy a biztosítékok piaci szereplők számára történő felszabadításával kapcsolatosak;
(6) mivel az e rendeletben előírt intézkedések összhangban vannak az érintett irányítóbizottságok véleményével,
ELFOGADTA EZT A RENDELETET:
1. cikk
A 111/1999/EK rendelet a következőképpen módosul:
5. az 5. cikk (1) bekezdése f) pontjának 4. alpontját el kell hagyni;
8. az 5. cikk (1) bekezdése g) pontjának 4. alpontját el kell hagyni;
9. az 5. cikk (1) bekezdésének i) pontjában a "III. mellékletnek megfelelően" szöveg helyébe a "IV. mellékletnek megfelelően" szöveg lép;
14. a 6. cikkben az (5) bekezdést el kell hagyni;
Az áruk kitárolása akkor kezdődhet meg, ha az intervenciós hivatal megkapta az igazolást arról, hogy a szállítási biztosíték letétele a (4) bekezdéssel összhangban megtörtént.";
(1) Tekintettel a teljesen hántolt rizs termelésére és a disznóhús közösségi piacról történő mobilizálással történő beszerzésére vonatkozó szállítási műveletekre, a nyertes ajánlattevőnek a rizsre naponta (nettó) tonnánként 0,45 eurós, a disznóhúsra naponta (nettó) tonnánként 0,90 eurós átalányösszeget fizetnek minden kiadás fedezésére (parkolás, biztosítás, biztonság, biztosítékok stb.) abban az esetben, ha a fuvarozó rajta kívül álló okokból nem tudja átvenni az árut a határidő lejárta előtt.
(2) Tekintettel a 2. cikk (1) bekezdésének a) pontjában említett szállítási műveletre, az intervenciós hivatal a kitárolási igazolást az adott szállításra vonatkozó rendeletben feltüntetett raktárban tárolt mennyiségek kitárolását célzó műveletek befejezésétől számított három munkanapon belül állítja ki. Az intervenciós hivatal köteles az igazolás késedelmes kiállításának költségét megfizetni, amelyet a VII. mellékletben említett, az érintett tagállamban az ajánlatok benyújtására kijelölt utolsó napon alkalmazott referencia-kamatlábnak megfelelő kamatláb alkalmazásával állapítanak meg, és hozzáadnak 1,5 százalékpontot.";
17. a 9. cikk (1) bekezdésében az utolsó albekezdés helyébe a következő rendelkezés lép: "A teljesen hántolt rizs termelésére vagy a disznóhús közösségi piacról történő mobilizálással történő beszerzésére vonatkozó szállítási műveletek esetében az V. mellékletnek megfelelően kiállított és az ellenőrző hivatal által ellenőrzött és aláírt kitárolási igazolás igazolja a termék szállításra megállapított szabályoknak való megfelelőségét.";
(1) A szállítási kifizetésekre vonatkozó kérelmeket a 4. cikkben említett intervenciós hivatalnak kell benyújtani az ajánlati felhívásról szóló hirdetményben megállapított időszak végétől számított két hónapon belül. A vis maior eseteit kivéve a kifizetés összegét az első késedelmes hónapra 10 %-kal, majd ezt követően minden hónapra 5 %-kal kell csökkenteni, ha ennek a rendelkezésnek nem felelnek meg.
(2) A kifizetési kérelmekhez a következő alátámasztó okmányokat kell mellékelni:
a) a 2. cikk (1) bekezdése b) pontjának alkalmazása esetén:
- a szállítási okmányok másolata,
- a Bizottság által kijelölt ellenőrző hatóság által kiállított és a kedvezményezett ország képviselője által aláírt, a szállításra vonatkozó ajánlati felhívást közzétevő rendelet mellékletében megadott átvételi tanúsítvány eredetije. Ezt a dokumentumot az I. mellékletnek megfelelően készítik el,
- a megfelelőségi igazolás a 9. cikk (7) bekezdésében említett szállítási szakaszban,
- az esettől függően a kiviteli engedély másolata vagy, ha a piac közös szervezésére vonatkozó jogszabályok alapján nem kötelező a kiviteli engedély, a kiviteli nyilatkozat másolata;
b) a 2. cikk (1) bekezdésének a) pontja alkalmazása esetén az a) pontban megjelölt dokumentumokon kívül a kérelmekhez mellékelik a 14. cikk (2) bekezdésében említett ellenőrzési okmányt.
(3) A 2. cikk (1) bekezdésének a) vagy b) pontjában említett szállítások esetében azon mennyiségek tekintetében kell teljesíteni a pályázati kifizetést, amelyek a Bizottság által kijelölt ellenőrző hatóság által kiállított és a fogadó országnak az ajánlati felhívást közzétevő rendelet mellékletében meghatározott képviselője által aláírt átvételi igazolásban szerepelnek. Ezt a dokumentumot az I. mellékletnek megfelelően készítik el.
(4) A 2. cikk (2) bekezdésében említett szállítások esetében a megítélt intervenciós termékmennyiséget a 7. cikk (2) bekezdése szerinti biztosíték letétbe helyezését tanúsító bizonyíték alapján bocsátják a nyertes ajánlattevő rendelkezésére.
(5) A 2. cikk (3) bekezdésében említett szállítások esetében a nyertes ajánlattevőnek a termék mobilizálásáért járó kifizetést a kijelölt fuvarozó által a tétel teljes berakodása után kiállított, az V. mellékletnek megfelelő kitárolási igazolás bemutatása ellenében teljesítik.
(6) Amennyiben a fogadó ország képviselője általi, szállítási szakaszban történő átvétel a nyertes ajánlattevőn kívül álló okból szenved késedelmet, az utóbbi által viselt többletköltségeket a fogadó ország az alátámasztó okmányok vizsgálatát követően megtéríti.
"(3) Amennyiben a szállítási szakaszban késedelem következik be, a szállítási biztosítékot felszabadítják azokra a mennyiségekre, amelyeket nem vettek át határidőn belül, illetve amelyeket határidőn kívül szállítottak, minden késedelmi napra tonnánként legfeljebb 0,75 euróig. A késedelem 11. napjától kezdődően a felszabadított összeg minden további napra tonnánként 1 euróval nő. Ezeket a rendelkezéseket akkor kell alkalmazni, ha az átvételi vagy szállítási késedelemért a nyertes ajánlattevő felelős.";
24. a 13. cikk a következő albekekezdéssel egészül ki: "Az előlegre vonatkozó biztosítékot felszabadítják, ha a 10. cikk alkalmazása során a szállítás számlájának kiegyenlítésére vonatkozó, a 10. cikk szerinti feltételeket teljesítik.";
(3) Amennyiben a termék kivitelének feltétele a kiviteli engedélyre vonatkozó kérelem bemutatása, a kérelemhez mellékelik azt az igazolást, amely szerint a kérelmező a 2802/98/EK rendelet szerinti szállítás nyertes ajánlattevője. Ezt a 6. cikk (3) bekezdésében említett szerződés odaítéléséről szóló határozat másolatával igazolják.
Kiviteli engedélyt csak akkor állítanak ki, ha igazolják, hogy sor került a szállítási biztosíték nyújtására a 7. cikknek megfelelően. Az ilyen biztosíték nyújtása az engedélyre vonatkozó biztosíték szolgáltatásának tekintendő. A 3719/88/EGK rendelet II. címének 4. szakaszától eltérve a 12. cikk (2) bekezdésében megállapított feltételeknek megfelelően szabadítják fel.";
26. a II. melléklet helyébe e rendelet A. melléklete lép;
28. VII. mellékletként e rendelet B. mellékletével egészül ki.
2. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
A Bizottság 1245/1999/EK rendelete
(1999. június 16.)
új takarmány-adalékanyagok engedélyezéséről
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 866/1999/EK bizottsági rendelettel [1] módosított, a takarmány-adalékanyagokról szóló, 1970. november 23-i 70/524/EGK tanácsi irányelvre [2] és különösen annak 9j. és 3. cikkére,
(1) mivel a 70/524/EGK irányelv előírja, hogy a tudományos és műszaki ismeretek fejlődésének figyelembevételével új adalékanyagok, illetve adalékanyagok új alkalmazásai engedélyezhetők;
(2) mivel egyes tagállamokban széles körben vizsgálták a "kötőanyagok, csomósodásgátlók és koagulálószerek" csoportjába tartozó "nátrolit-fonolit" megnevezésű új adalékanyagot; mivel az elvégzett vizsgálatok alapján úgy tűnik, hogy engedélyezni lehet ezt az új adalékanyagot;
(3) mivel egyes tagállamokban sikeresen vizsgáltak egy másik, a "kötőanyagok, csomósodásgátlók és koagulálószerek" csoportjába tartozó új adalékanyagot, a "vulkáni eredetű klinoptilolit"-ot; mivel az új adalékanyagot ideiglenesen engedélyezni kell;
(4) mivel új adalékanyagokra, illetve adalékanyagok új alkalmazásaira ideiglenes engedély adható, feltéve hogy azok takarmánybeli megengedett szintje nem káros az emberi vagy állati egészségre, illetve a környezetre, és nem károsítja a fogyasztót azáltal, hogy megváltoztatja az állati termékek jellemzőit, továbbá jelenléte ellenőrizhető a takarmányban és a rendelkezésre álló eredmények alapján ésszerűen feltételezhető, hogy takarmányozásbeli felhasználása előnyös hatást fejt ki a takarmány minőségi jellemzőire, illetve az állattenyésztésre;
(5) mivel a "nátrolit-fonolit" ideiglenes engedélye 1999. április 21-én lejárt; mivel ezért a jogbiztonság érdekében biztosítani kell e rendelet visszamenőleges hatályát;
(6) mivel az e rendeletben előírt intézkedések összhangban vannak a Takarmányok Állandó Bizottságának véleményével,
ELFOGADTA EZT A RENDELETET:
1. cikk
A "kötőanyagok, csomósodásgátlók és koagulálószerek" csoportjába tartozó "nátrolit-fonolit" E 566 takarmány-adalékanyagként a 70/524/EGK irányelvvel összhangban, az e rendelet I. mellékletében megállapított feltételekkel engedélyezett.
2. cikk
A "kötőanyagok, csomósodásgátlók és koagulálószerek" csoportjába tartozó "vulkáni eredetű klinoptilolit" 3. számú takarmány-adalékanyagként a 70/524/EGK irányelvvel összhangban, az e rendelet II. mellékletében megállapított feltételekkel engedélyezhető.
3. cikk
Ez a rendelet az Európai Közösségek Hivatalos Lapjában való kihirdetésének napján lép hatályba.
A Tanács 1258/1999/EK rendelete
(1999. május 17.)
a közös agrárpolitika finanszírozásáról
AZ EURÓPAI UNIÓ TANÁCSA,
tekintettel az Európai Közösséget létrehozó Szerződésre és különösen annak 37. cikkére,
tekintettel a Bizottság javaslatára [1],
tekintettel az Európai Parlament véleményére [2],
tekintettel a Gazdasági és Szociális Bizottság véleményére [3],
tekintettel a Számvevőszék véleményére [4],
(1) mivel a közös agrárpolitika finanszírozásáról szóló 25. rendelettel [5] a Tanács létrehozta az Európai Mezőgazdasági Orientációs és Garanciaalapot (EMOGA) (a továbbiakban: "Alap"), amely az Európai Közösség általános költségvetésének részét képezi; mivel az említett rendelet meghatározta azokat az elveket, amelyeket a közös agrárpolitika finanszírozására alkalmazni kell;
(2) mivel az egységes piac szakaszában, tekintettel arra, hogy az árrendszerek egységesek és az agrárpolitika közösségi politika, a pénzügyi következmények a Közösségre hárulnak; mivel a 25. rendelet 2. cikkének (2) bekezdésében megállapított elvnek megfelelően, a harmadik országokba irányuló export utáni visszatérítéseket, a mezőgazdasági piacok stabilizálását célzó intervenciót, a vidékfejlesztési intézkedéseket, az állat-egészségügyi kiadásokról szóló, 1990. június 26-i 90/424/EGK tanácsi határozatban [6] megállapított konkrét állat-egészségügyi intézkedéseket, a közös agrárpolitikára vonatkozó tájékoztatást biztosító intézkedéseket és bizonyos értékelései tevékenységeket a Szerződés 33. cikke (1) bekezdésében kitűzött célok elérése érdekében az Alap Garanciarészlegének kell finanszíroznia;
(3) mivel az Alap Orientációs Részlegének kell finanszíroznia egyes, a fejlődésben lemaradt régiókat érintő vidékfejlesztési intézkedések kiadásait, valamint a vidékfejlesztési közösségi kezdeményezéshez kapcsolódó kiadásokat;
(4) mivel a Bizottság felel az Alap kezeléséért, és mivel a tagállamok és a Bizottság közötti szoros együttműködés valósul meg az Alaphoz rendelt bizottságban;
(5) mivel az Alap Garanciarészlege kiadásainak ellenőrzéséért elsősorban a tagállamok felelősek, amelyek kijelölik az összegek kifizetésére hatáskörrel rendelkező hatóságokat és szerveket; mivel a tagállamoknak teljes egészében és hatékonyan kell végrehajtaniuk ezt a feladatot; mivel a Bizottságnak, amely felel a Közösség költségvetésének végrehajtásáért, igazolnia kell azokat a feltételeket, amelyek mellett a kifizetésekre és az ellen- őrzésekre sor kerül; mivel a Bizottság csak olyan kiadásokat finanszírozhat, amelyek esetében a feltételek a közösségi szabályoknak való megfelelést a szükséges mértékben garantálják; mivel a közösségi kiadások kezelésének decentralizált rendszerében alapvető fontosságú, hogy a Bizottság mint a finanszírozásért felelős intézmény felhatalmazást és lehetőséget kapjon a kiadások kezelésének minden általa szükségesnek tartott ellenőrzésére, valamint hogy a tagállamok és a Bizottság között az átláthatóság és a kölcsönös segítségnyújtás teljes körű és tényleges legyen;
(6) mivel a számlák elszámolása során a Bizottság ésszerű időn belül csak akkor tudja meghatározni a fő számlán a Garanciarészleg terhére írandó teljes kiadást, ha kellően meggyőződik arról, hogy a nemzeti ellenőrzések helyénvalók és átláthatók, és hogy a kifizető ügynökségek igazolják az általuk teljesített kifizetések iránti kérelmek jogszerűségét és szabályszerűségét; mivel ezért rendelkezni kell a kifizető ügynökségek tagállamok által történő akkreditálásáról; mivel a tagállamokban való akkreditáláshoz megkövetelt szabványok egységességének biztosítása érdekében a Bizottság útmutatást nyújt az alkalmazandó kritériumokat illetően; mivel ebből a célból ki kell kötni, hogy csak a tagállamok által akkreditált kifizető ügynökségeknél felmerült kiadások finanszírozhatók; mivel ezenkívül a nemzeti ellenőrzés átláthatóságának biztosítása érdekében, különösen az engedélyezési, elszámolási és kifizetési eljárás tekintetében, adott esetben korlátozni kell – az egyes tagállamok alkotmányos rendelkezéseinek figyelembevételével – azoknak a hatóságoknak és szerveknek a számát, amelyekre ezeket a feladatköröket ruházzák;
(7) mivel a közösségi alapok decentralizált kezelése, különösen a közös agrárpolitika reformját követően, számos kifizető ügynökség kijelöléséhez vezet; mivel ezért, amennyiben egy tagállam egynél több kifizetőt akkreditál, egy kapcsolattartó szervet is ki kell jelölnie, amely biztosítja az alapok kezelésének egységességét, kapcsolatot tart a Bizottság és a különböző akkreditált kifizető ügynökségek között, és gondoskodik arról, hogy a Bizottság által a számos kifizető ügynökség működésére vonatkozóan kért információ rövid időn belül rendelkezésre álljon;
(8) mivel a tagállamoknak a kifizetői ügynökségeik igényei szerint kell mobilizálniuk a pénzügyi forrásokat, a Bizottság pedig a kifizető ügynökségeknél keletkezett kiadások könyvelése alapján előleget fizet; mivel a vidékfejlesztési intézkedések keretében rendelkezni kell a programvégrehajtásra szóló tényleges előlegek kifizetéséről; mivel helyénvaló ezeket az előlegeket az egy adott referencia-időszakban felmerült kiadásokra vonatkozó előlegekre megállapított pénzügyi mechanizmusoknak megfelelően kezelni;
(9) mivel kétfajta határozatot kell hozni, az egyiket az Alap Garanciarészlegének elszámolásáról, a másikat a következmények meghatározásáról, beleértve a pénzügyi korrekciókat is, amely következményeket a kiadások közösségi szabályoknak való megfelelésére irányuló ellenőrzések eredményeiből kell megállapítani;
(10) mivel ezért a megfelelés ellenőrzése és az azon alapuló elszámolási határozatok a jövőben nem kapcsolódnak majd egy adott pénzügyi év költségvetésének végrehajtásához; mivel meg kell határozni azt a maximális időtartamot, amelyre a megfelelés ellenőrzéséből levont következtetéseket alkalmazni lehet; mivel azonban a vidékfejlesztési intézkedések többéves jellege nem teszi lehetővé ilyen maximális időtartam alkalmazását;
(11) mivel intézkedéseket kell tenni a szabálytalanságok megakadályozására és azok kezelésére, valamint az ilyen szabálytalanságok, illetve gondatlanság következtében elvesztett összegek behajtására; mivel meg kell határozni az ilyen szabálytalanságokért, illetve gondatlanságért való pénzügyi felelősséget;
(12) mivel a közösségi kiadásokat szoros felügyelet alá kell vonni; mivel a tagállamok által saját kezdeményezésükre ellátott felügyeleten kívül, amely alapvető fontosságú marad, rendelkezni kell a Bizottság tisztviselői által végzett vizsgálatról és arról, hogy a Bizottságnak joga legyen igénybe venni a tagállamok segítségét;
(13) mivel a Bizottságnak megküldendő információ előállításához a lehető legnagyobb mértékben fel kell használni az információtechnológiát; mivel az ellenőrzések végzésekor a Bizottságnak teljeskörűen és azonnal hozzá kell férnie a kiadásokra vonatkozóan papíron, illetve elektronikus adatállományban rendelkezésre álló információkhoz;
(14) mivel a közösségi finanszírozás mértéke szükségessé teszi az Európai Parlament és a Tanács számára, hogy pénzügyi beszámolók formájában rendszeres tájékoztatást kapjon;
(15) mivel a pénzügyi irányítás egyszerűsítése érdekében kívánatos az Alap finanszírozási időszakának közelítése a Szerződés 272. cikkének (1) bekezdésében meghatározott pénzügyi évhez; mivel egy ilyen művelet végrehajtásához szükség van arra, hogy világos legyen a szóban forgó év végéig rendelkezésre álló alapok helyzete; mivel ezért rendelkezni kell arról, hogy a Bizottságnak meglegyen a szükséges hatásköre arra, hogy az Alap finanszírozási időtartamát az elegendő fennmaradó költségvetési források megléte esetében módosítsa;
(16) mivel a közös agrárpolitika finanszírozásáról szóló, 1970. április 21-i 729/70/EGK tanácsi rendeletet [7] több alkalommal lényegesen módosították; mivel most, hogy az említett rendelet ismét módosítás alatt áll, a helyzet egyértelművé tétele érdekében kívánatos, hogy a kérdéses rendelkezéseket átdolgozzák,
ELFOGADTA EZT A RENDELETET:
Az Alap két részlegből áll:
- Garanciarészleg,
- Orientációs Részleg.
(2) A Garanciarészleg finanszírozza:
a) a harmadik országba irányuló export utáni visszatérítéseket;
b) a mezőgazdasági piac stabilizálását célzó intervenciót;
c) az 1. célkitűzés programjain kívüli vidékfejlesztési intézkedéseket, a vidékfejlesztési közösségi kezdeményezés kivételével;
d) a Közösségnek a meghatározott állat-egészségügyi intézkedésekhez, állat-egészségügyi ellenőrző intézkedésekhez, továbbá az állatbetegségek felszámolására és monitoringjára irányuló programokhoz (állat-egészségügyi intézkedések), valamint a növény-egészségügyi intézkedésekhez nyújtott pénzügyi hozzájárulását;
e) a közös agrárpolitikára vonatkozó tájékoztatást célzó intézkedéseket és az Alap Garanciarészlege által finanszírozott intézkedésekre irányuló egyes értékelési tevékenységeket.
(3) Az Orientációs Részleg finanszírozza a (2) bekezdés c) pontja alá nem tartozó vidékfejlesztési intézkedéseket.
(4) A tagállamok és az Alaptól támogatásban részesülők által viselt, az adminisztratív költségekkel és a személyzettel kapcsolatos kiadásokat az Alap nem veszi át.
2. cikk
(1) Az 1. cikk (2) bekezdésének a) pontja alapján finanszírozni kell a harmadik országba irányuló export utáni visszatérítéseket, amelyeket a mezőgazdasági piacok közös szervezése keretében a közösségi szabályoknak megfelelően ítélnek oda.
(2) Az 1. cikk (2) bekezdésének b) pontja alapján finanszírozni kell a mezőgazdasági piacok stabilizálását célzó intervenciót, amelyre a mezőgazdasági piacok közös szervezése keretében a közösségi szabályoknak megfelelően vállalnak kötelezettséget.
(3) A Tanács, a Bizottság javaslata alapján, minősített többséggel eljárva, szükség szerint elfogadja az (1) és a (2) bekezdésben említett intézkedések finanszírozási eljárását.
3. cikk
(1) Az 1. cikk (2) bekezdésének c) pontja alapján finanszírozni kell az 1. célkitűzés programjai közé nem tartozó, a közösségi szabályoknak megfelelően vállalt vidékfejlesztési intézkedéseket.
(2) Az 1. cikk (2) bekezdésének d) pontja alapján finanszírozni kell a közösségi szabályoknak megfelelően vállalt állat- és növény-egészségügyi intézkedéseket.
(3) Az 1. cikk (2) bekezdésének e) pontja alapján finanszírozni kell a közösségi szabályoknak megfelelően vállalt tájékoztatási intézkedéseket és értékelési tevékenységeket.
(4) E cikk alkalmazásának részletes szabályait a 13. cikkben megállapított eljárásnak megfelelően kell elfogadni.
4. cikk
(1) Minden tagállam közli a Bizottsággal:
a) azoknak a hatóságoknak és szerveknek az adatait, amelyeket a 2. és a 3. cikkben említett kiadások kifizetésére akkreditál (a továbbiakban: "kifizető ügynökségek");
b) több kifizető ügynökség akkreditálása esetén annak a hatóságnak vagy szervnek az adatait, amelyet megbíz egyrészt a Bizottságnak szolgáltatandó információ összegyűjtésével és a Bizottság részére történő megküldésével, másrészt pedig a közösségi szabályok összehangolt alkalmazásának elősegítésével (a továbbiakban: "koordináló szerv").
(2) A kifizető ügynökségek a tagállamok olyan hatóságai és szervei, amelyek az illetékességi körükbe tartozó kifizetések tekintetében elegendő garanciát nyújtanak ahhoz, hogy:
a) a támogatás engedélyezése előtt az igény elfogadhatóságának és a közösségi szabályok betartásának ellenőrzése megtörténik;
b) a teljesített kifizetések könyvelése szabályszerűen és teljeskörűen történik; valamint
c) a szükséges dokumentumok benyújtására a közösségi szabályokban megállapított határidőn belül és formában kerül sor.
(3) A kifizető ügynökségeknek rendelkezniük kell a kifizetést igazoló, valamint az előírt adminisztratív és fizikai vizsgálat végrehajtására vonatkozó dokumentumokkal. Ha a vonatkozó dokumentumok a kiadás engedélyezéséért felelős szerv birtokában vannak, a szervnek jelentésben kell tájékoztatnia a kifizető ügynökséget az elvégzett vizsgálatok számáról, tartalmáról és az eredmények függvényében megtett intézkedésekről.
(4) Csak akkreditált kifizető ügynökségnél felmerült kiadás képezheti közösségi finanszírozás tárgyát.
(5) Minden tagállam, alkotmányos és intézményi struktúrájának figyelembevételével, az akkreditált kifizető ügynökségek számát arra a szükséges minimumra korlátozza, amely szükséges ahhoz, hogy a 2. és a 3. cikkben említett kiadások összegeinek kifizetésére kielégítő adminisztratív és számviteli feltételek mellett kerüljön sor.
(6) Minden tagállam az említett kifizető ügynökségekre vonatkozóan a következő adatokat közli a Bizottsággal:
a) a kifizető ügynökségek neve és statútuma;
b) a közösségi szabályoknak a közös agrárpolitika keretén belül való végrehajtására vonatkozó kifizetések teljesítésének adminisztratív, számviteli és belső ellenőrzési feltételei;
c) az akkreditálási okirat.
A fenti adatok bármilyen változásáról a Bizottságot haladéktalanul tájékoztatni kell.
(7) Amennyiben egy akkreditált kifizető ügynökség az akkreditáció egy vagy több feltételét nem teljesíti, az akkreditálást vissza kell vonni, kivéve ha a kifizető ügynökség a probléma súlyának megfelelően meghatározott időn belül elvégzi a szükséges kiigazításokat. Az érintett tagállamnak tájékoztatnia kell a Bizottságot.
(8) E cikk alkalmazásának részletes szabályait a 13. cikkben megállapított eljárásnak megfelelően kell elfogadni.
5. cikk
(1) A 2. és a 3. cikkben említett kiadások fedezésére szolgáló pénzügyi forrásokat a Bizottság az adott referencia-időszakban felmerült kiadásokra vonatkozó előleg formájában bocsátja a tagállamok rendelkezésére.
A 3. cikk (1) bekezdésében említett vidékfejlesztési intézkedések keretébe tartozó programvégrehajtásra a szóban forgó program jóváhagyása nyomán a Bizottság adhat előleget, és azt az odaítélő határozatot követő hónap első napján felmerült kiadásnak kell tekinteni.
(2) Mielőtt a felmerült kiadásra vonatkozó előleg kifizetésére sor kerül, a kiadások fedezéséhez szükséges forrásokat, akkreditált kifizető ügynökségeik igényeinek megfelelően a tagállamok mobilizálják.
(3) E cikk alkalmazásának részletes szabályait a 13. cikkben megállapított eljárásnak megfelelően kell elfogadni.
6. cikk
(1) A tagállamok rendszeres időközönként az akkreditált kifizető ügynökségekre és koordináló szervekre, valamint az Alap Garanciarészlege által finanszírozott ügyletekre vonatkozóan a következő információkat továbbítják a Bizottság részére:
a) kiadásigazoló nyilatkozat és a pénzügyi igények becslése;
b) éves beszámolók, kiegészítve az elszámoláshoz szükséges adatokkal és az átadott számlák teljességére, pontosságára és valóságnak való megfelelésére vonatkozó tanúsítvánnyal.
(2) E cikk alkalmazásának részletes szabályait, és különösen a számláknak az (1) bekezdés b) pontjában említett tanúsítványára vonatkozó szabályokat a 13. cikkben megállapított eljárásnak megfelelően kell elfogadni.
7. cikk
(1) A Bizottság az Alap bizottságával folytatott konzultációt követően meghozza a (2), a (3) és a (4) bekezdésben meghatározott döntéseket.
(2) A Bizottság dönt az akkreditált kifizető ügynökségeknél felmerült kiadásokra nyújtandó havi előlegekről.
Az októberi kiadásokat októberre kell elszámolni, ha azok október 1. és 15. között merültek fel, és novemberre kell elszámolni, ha október 16. és 31. között merültek fel. Az előleget a tagállam részére legkésőbb a felmerült kiadás szerinti hónapot követő második hónap harmadik munkanapján kell kifizetni.
További előlegek adhatók, amennyiben az Alap bizottságát a következő konzultáció alkalmával erről tájékoztatják.
(3) A Bizottság a 6. cikk (1) bekezdésének b) pontjában említett információ alapján a szóban forgó pénzügyi évet követő év április 30-a előtt elszámolja a kifizető ügynökségek számláit.
A számlák elszámolására vonatkozó határozatban ki kell térni a benyújtott számlák teljességére, pontosságára és a valóságnak való megfelelésére. A határozat nem sérti egy későbbi határozatnak a (4) bekezdés szerint történő elfogadását.
(4) A Bizottság a kiadásoknak a 2. és a 3. cikkben említett közösségi finanszírozásból történő kizárásáról dönt, ha úgy találja, hogy a kiadásra nem a közösségi szabályoknak megfelelően került sor.
Mielőtt a finanszírozás elutasítására vonatkozó határozat megszületik, a Bizottság vizsgálatának eredményét és az érintett tagállam válaszát írásban közlik, ami után a két fél arra törekszik, hogy megállapodásra jusson a megteendő intézkedéseket illetően.
Ha nem jutnak megállapodásra, a tagállam négy hónapon belül eljárás indítását kérheti az álláspontok egyeztetése érdekében, amelynek eredményét egy, a Bizottságnak megküldött és a Bizottság által a finanszírozást elutasító határozat meghozatala előtt elbírált jelentésbe kell foglalni.
A Bizottság a kizárásra kerülő összegeket különösen abból a szempontból vizsgálja meg, hogy mekkora a feltárt meg nem felelés jelentősége. Figyelembe veszi továbbá a jogsértés jellegét és súlyát, valamint a Közösség által elszenvedett pénzügyi veszteséget.
A finanszírozás elutasítása nem vonatkozhat a következőkre:
a) a 2. cikkben említett kiadások, amelyek több mint 24 hónappal azelőtt merültek fel, hogy a Bizottság az említett vizsgálatok eredményét írásban közölte az érintett tagállammal;
b) a 3. cikkben említett olyan intézkedésre vagy tevékenységre vonatkozó kiadások, amelyre vonatkozóan az utolsó kifizetést több mint 24 hónappal az előtt teljesítették, hogy a Bizottság az említett vizsgálatok eredményét írásban közölte az érintett tagállammal.
Az ötödik albekezdés azonban nem vonatkozik a következő pénzügyi következményekre:
a) amelyeket a 8. cikk (2) bekezdésében említett szabálytalanság idézett elő;
b) amelyek olyan nemzeti támogatáshoz vagy jogsértéshez kapcsolódnak, amely tekintetében a Szerződés 88. és 226. cikkében említett eljárást indítottak.
(5) E cikk alkalmazásának részletes szabályait a 13. cikkben megállapított eljárásnak megfelelően kell elfogadni. A szabályok különösen az 5. cikk (1) bekezdésének második albekezdésében említett előlegeknek az e cikk (2), (3) és (4) bekezdésével összhangban történő kezelését, valamint az említett (2), (3) és (4) bekezdés szerinti határozatokra vonatkozó eljárásokat érintik.
8. cikk
(1) A tagállamok a nemzeti törvényi, rendeleti és közigazgatási rendelkezéseknek megfelelően megteszik azokat az intézkedéseket, amelyek szükségesek ahhoz, hogy:
a) meggyőződjenek róla, hogy az Alap által finanszírozott ügyletek ténylegesen megvalósulnak és végrehajtásuk szabályszerű;
b) megakadályozzák és kezeljék a szabálytalanságokat;
c) behajtsák a szabálytalanság, illetve gondatlanság miatt elveszett összegeket.
A tagállamok tájékoztatják a Bizottságot az ilyen céllal tett intézkedésekről, és különösen a közigazgatási és bírósági eljárások állásáról.
(2) Teljes behajtás hiányában a szabálytalanság, illetve gondatlanság pénzügyi következményeit a Közösség viseli, a tagállamok közigazgatási vagy más szerveinek tulajdonítható szabálytalanság, illetve gondatlanság következményeinek a kivételével.
A behajtott összegeket az akkreditált kifizető ügynökség részére kell folyósítani, amely levonja azt az Alap által finanszírozott kiadásokból. A behajtott vagy késedelmesen fizetett összegek utáni kamatot az Alapba kell befizetni.
(3) A Tanács, a Bizottság javaslata alapján, minősített többséggel eljárva, megállapítja e cikk alkalmazásának általános szabályait.
9. cikk
(1) A tagállamok az Alap megfelelő működéséhez szükséges minden információt a Bizottság rendelkezésére bocsátanak, és megtesznek minden megfelelő intézkedést annak megkönnyítésére, hogy a Bizottság a közösségi finanszírozás irányítása keretében szükségesnek ítélt ellenőrzéseket elvégezhesse, beleértve a helyszíni ellenőrzést is.
A tagállamok közlik a Bizottsággal azokat a törvényi, rendeleti és közigazgatási rendelkezéseket, amelyeket a közös agrárpolitikára vonatkozó közösségi jogi aktusok alkalmazására elfogadtak, amennyiben ezek a jogi aktusok az Alap számára pénzügyi következményekkel járnak.
(2) A nemzeti törvényi, rendeleti és közigazgatási rendelkezéseknek megfelelően végrehajtott tagállami ellenőrzések sérelme nélkül, a Szerződés 248. cikkének sérelme nélkül, és a Szerződés 279. cikkének c) pontja alapján szervezett bármely vizsgálat sérelme nélkül a Bizottság által helyszíni ellenőrzés lefolytatására felhatalmazott képviselők hozzáférhetnek az Alap által finanszírozott kiadásokra vonatkozó könyveléshez és minden egyéb dokumentumhoz, beleértve az elektronikus formában előállított, illetve tárolt információt is.
Ellenőrizhetik különösen a következőket:
a) hogy a közigazgatási gyakorlat megfelel-e a közösségi szabályoknak;
b) hogy az előírt bizonylatok megvannak-e és összhangban vannak-e az Alap által finanszírozott ügylettel;
c) az Alap által finanszírozott ügyletek végrehajtásának és ellenőrzésének feltételeit.
A Bizottság az ellenőrzés előtt időben értesíti az érintett tagállamot, illetve azt a tagállamot, amelynek területén az ellen- őrzésre sor kerül. Az érintett tagállam tisztviselői részt vehetnek az ellenőrzésben.
A Bizottság kérésére és a tagállam egyetértésével az ebben a rendeletben említett ügyletekre vonatkozó ellenőrzéseket és vizsgálatokat az adott tagállam illetékes hatóságai végzik. Ebben a Bizottság tisztviselői is részt vehetnek.
A vizsgálatok hatékonyabbá tétele érdekében a Bizottság az érintett tagállamok egyetértésével egyes ellenőrzésekbe, illetve vizsgálatokba a tagállamok közigazgatási szerveit bevonhatja.
(3) A Tanács, a Bizottság javaslata alapján, minősített többséggel eljárva, szükség szerint megállapítja e cikk alkalmazásának általános szabályait.
10. cikk
Minden év július 1-jéig a Bizottság pénzügyi beszámolót küld az Európai Parlamentnek és a Tanácsnak az Alap előző pénzügyi év folyamán történt kezeléséről, és különösen az Alap forrásainak helyzetéről, kiadásai jellegéről, valamint a közösségi finanszírozás megvalósításának feltételeiről.
11. cikk
Az Európai Mezőgazdasági Orientációs és Garanciaalap Bizottsága (a továbbiakban: az "Alap Bizottsága") a 12–15. cikkekben megállapítottak szerint segíti a Bizottságot az Alap kezelésében.
12. cikk
Az Alap Bizottsága a tagállamok és a Bizottság képviselőiből áll. Az Alap Bizottságában minden tagállamot legfeljebb öt tisztviselő képvisel. Az elnöki funkciót a Bizottság egyik képviselője tölti be.
13. cikk
(1) Az e cikkben megállapított eljárás alkalmazása esetén az elnök, saját kezdeményezésére vagy egy tagállam képviselőjének a kérésére, az ügyet az Alap Bizottsága elé terjeszti.
(2) A Bizottság képviselője a bizottság elé terjeszti a megteendő intézkedések tervezetét. A bizottság az elnök által az ügy sürgősségétől függően megállapított határidőn belül véleményt nyilvánít a tervezetről. A véleményt a Szerződés 205. cikkének (2) bekezdésében megállapított többséggel alakítják ki az olyan határozatok esetében, amelyeket a Tanácsnak a Bizottság javaslata alapján kell elfogadnia. A tagállamok képviselőinek bizottságon belüli szavazatait az említett cikkben meghatározott módon kell súlyozni. Az elnök nem szavaz.
(3) a) A Bizottság által elfogadott intézkedéseket haladéktalanul végre kell hajtani.
b) Ha azonban az ilyen intézkedések nincsenek összhangban az Alap Bizottsága által kialakított véleménnyel, a Bizottság azokat azonnal közli a Tanáccsal. Ebben az esetben:
- a Bizottság a közléstől számított legfeljebb egy hónapra halaszthatja el az általa elfogadott intézkedések alkalmazását,
- a Tanács, az előző francia bekezdésben említett határidőn belül, minősített többséggel más döntést is hozhat.
14. cikk
(1) Az Alap Bizottságával a következő esetekben kell konzultálni:
a) amikor a konzultációt rendelkezés írja elő;
b) az Alapnak a Bizottság következő pénzügyi évi becslésébe, és ha szükséges, további becslésekbe beépítendő pénzeszközei felméréséhez;
c) az Alapról szóló és a Tanácsnak benyújtandó jelentések tervezetével kapcsolatban.
(2) Az Alap Bizottsága, az elnök által saját kezdeményezésére vagy egy tagállam képviselőjének a kérésére elé terjesztett bármely más ügyet is vizsgálhat.
Az Alap Bizottsága rendszeres tájékoztatást kap az Alap tevékenységéről.
15. cikk
Az Alap Bizottságát az elnök hívja össze.
A titkársági teendőket az Alap Bizottsága számára a Bizottság látja el.
Az Alap Bizottsága megállapítja saját eljárási rendjét.
16. cikk
(1) A 729/70/EGK rendelet hatályát veszti.
(2) A hatályon kívül helyezett rendeletre való hivatkozásokat e rendeletre való hivatkozásnak kell tekinteni, és a mellékletben foglalt megfelelési táblázatnak megfelelően kell értelmezni.
17. cikk
A 90/424/EGK határozat 15. cikkének harmadik albekezdését és 40. cikkét el kell hagyni.
18. cikk
A 729/70/EGK rendelet rendelkezéseiről e rendelet rendelkezéseire való áttérés megkönnyítéséhez szükséges intézkedéseket a 13. cikkben megállapított eljárásnak megfelelően kell elfogadni.
19. cikk
A Bizottság a 13. cikkben megállapított eljárásnak megfelelően elhagyhatja a 7. cikk (2) bekezdése második albekezdésének első mondatát, amennyiben az Alap Garanciarészlege részére elkülönített költségvetési alapok, amelyek az adott pénzügyi év vége felé rendelkezésre állnak, lehetővé tennék az Alap számára, hogy az adott pénzügyi évben az említett rendelkezés elhagyása következtében felmerülő többletkiadásokat finanszírozza. Ha a Bizottság él ezzel a hatáskörével, ugyanazon eljárásnak megfelelően november 1-jére halaszthatja az említett intézkedésekre vonatkozó támogatások kifizetésére rendelkezésre álló, október 16-tól 31-ig bezárólag tartó időszakban kezdődő időtartamok kezdetét.
20. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
A Bizottság 1636/1999/EK rendelete
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1411/1999/EK bizottsági rendelettel [1] módosított, a takarmány-adalékanyagokról szóló, 1970. november 23-i 70/524/EGK tanácsi irányelvre [2] és különösen annak 9j. és 3. cikkére,
(1) mivel a 70/524/EGK irányelv úgy rendelkezik, hogy új adalékanyagok vagy adalékanyagok új alkalmazásai engedélyezhetők, tekintetbe véve a tudományos és műszaki ismeretek fejlődését;
(2) mivel a legutóbb a 97/40/EK irányelvvel [3] módosított, a takarmányban található enzimek, a mikroorganizmusok és ezek készítményeinek felhasználásáról és forgalmazásáról szóló, 1993. december 14-i 93/113/EK tanácsi irányelv [4] – a 70/524/EGK irányelvtől eltérve – felhatalmazta a tagállamokat arra, hogy ideiglenesen engedélyezzék az enzimek, a mikroorganizmusok és azok készítményei felhasználását és forgalmazását;
(3) mivel új adalékanyagokra vagy adalékanyagok új alkalmazásaira abban az esetben adható meg az ideiglenes engedély, ha azok – a takarmányokban megengedett szinten – nem gyakorolnak káros hatást az ember vagy az állatok egészségére, illetve a környezetre, és nem károsítják a fogyasztót az állati termékek jellemzőinek megváltoztatásával, ha azoknak a takarmányokban való jelenléte ellenőrizhető, és a rendelkezésre álló eredmények alapján ésszerűen feltételezhető, hogy azok az ilyen takarmányokhoz való hozzáadásuk esetén kedvező hatással vannak az adott takarmányok jellemzőire vagy az állattenyésztésre;
(4) mivel a munkavállalók munkahelyi biztonságának és egészségvédelmének javítását ösztönző intézkedések bevezetéséről szóló, 1989. június 12-i 89/391/EGK tanácsi irányelv [5], és az azzal összefüggő egyedi irányelvek, különösen a legutóbb a 97/65/EK irányelvvel [6] módosított, a munkájuk során biológiai anyagokkal kapcsolatos kockázatoknak kitett munkavállalók védelméről szóló, 1990. november 26-i 90/679/EGK tanácsi irányelv [7], teljes egészében alkalmazandók a takarmány-adalékanyagok munkavállalók általi felhasználására és kezelésére;
(5) mivel a tagállamok által, a 93/113/EK irányelv 3. cikkének megfelelően benyújtott dokumentációk vizsgálata azt jelzi, hogy az enzimek és a mikroorganizmusok csoportjaiba tartozó bizonyos számú készítmény ideiglenesen engedélyezhető;
(6) mivel a takarmányozási tudományos bizottság kedvező véleményt adott e készítmények ártalmatlanságával kapcsolatban;
(7) mivel az e rendeletben előírt intézkedések összhangban vannak a Takarmányok Állandó Bizottságának véleményével,
ELFOGADTA EZT A RENDELETET:
1. cikk
Az e rendelet I. mellékletében felsorolt, az "Enzimek" csoportjába tartozó készítmények, a 70/524/EGK irányelvnek megfelelően, az említett mellékletben meghatározott feltételekkel engedélyezhetők takarmány-adalékanyagként.
2. cikk
Az e rendelet II. mellékletében felsorolt, a "Mikroorganizmusok" csoportjába tartozó készítmény, a 70/524/EGK irányelvnek megfelelően, az említett mellékletben meghatározott feltételekkel engedélyezhető takarmány-adalékanyagként.
3. cikk
Ez a rendelet az Európai Közösségek Hivatalos Lapjában való kihirdetésének napján lép hatályba.
A Bizottság 2376/1999/EK rendelete
(1999. november 9.)
egyes árucikkeknek a Kombinált Nómenklatúra szerinti besorolásáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1835/1999/EK bizottsági rendelettel [1] módosított, a vám- és statisztikai nómenklatúráról, valamint a Közös Vámtarifáról szóló, 1987. július 23-i 2658/87/EGK tanácsi rendeletre [2] és különösen annak 9. cikkére,
mivel:
(1) Az említett rendelethez mellékelt Kombinált Nómenklatúra egységes alkalmazásának biztosítása érdekében az e rendelet mellékletében említett árucikkek besorolására vonatkozóan intézkedéseket kell elfogadni.
(2) A 2658/87/EK rendelet megállapította a Kombinált Nómenklatúra általános értelmezési szabályait, és ezeket a szabályokat minden egyéb olyan nómenklatúrára is alkalmazni kell, amely részben vagy egészben a Kombinált Nómenklatúrán alapul, illetve azt további albontással egészíti ki, továbbá amelyet különös közösségi rendelkezések határoznak meg az árukereskedelemmel kapcsolatos tarifális és egyéb intézkedések alkalmazása céljából.
(3) Az említett általános szabályok értelmében az e rendelet mellékletében szereplő táblázat 1. oszlopában megnevezett árucikkeket, a 3. oszlopban feltüntetett indoklásnak megfelelően, a 2. oszlopban feltüntetett KN-kódok szerint kell besorolni.
(4) Elfogadott, hogy a tagállamok vámhatóságai által a Kombinált Nómenklatúrába tartozó árucikkek besorolása tekintetében közzétett és az e rendelet rendelkezéseinek meg nem felelő kötelező érvényű tarifális felvilágosításokra a legutóbb a 955/1999/EK tanácsi és európai parlamenti rendelettel [3] módosított, a Közösségi Vámkódex létrehozásáról szóló, 1992. október 12-i 2913/92/EGK tanácsi rendelet [4] 12. cikke (6) bekezdésének rendelkezései értelmében a jogosult még három hónapig hivatkozhasson.
(5) Az e rendeletben előírt intézkedések összhangban vannak a Vámkódexbizottság véleményével,
ELFOGADTA EZT A RENDELETET:
1. cikk
A mellékletben szereplő táblázat 1. oszlopában megnevezett áruk Kombinált Nómenklatúrán belüli besorolása ezentúl az említett táblázat 2. oszlopában feltüntetett megfelelő KN-kódok szerint történik.
2. cikk
A tagállamok vámhatóságai által közzétett és az e rendelet rendelkezéseinek meg nem felelő kötelező érvényű tarifális felvilágosításokra a 2913/92/EGK rendelet 12. cikke (6) bekezdésének rendelkezései értelmében még három hónapig hivatkozni lehet.
3. cikk
Ez a rendelet az Európai Közösségek Hivatalos Lapjában való kihirdetését követő 20. napon lép hatályba.
A Bizottság 2562/1999/EK rendelete
(1999. december 3.)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2439/1999/EK bizottsági rendelettel [1] módosított, a takarmány-adalékanyagokról szóló, 1970. november 23-i 70/524/EGK tanácsi irányelvre [2] és különösen annak 9h. cikke (3) bekezdésének b) pontjára és 9i. cikke (3) bekezdésének b) pontjára,
mivel:
(1) az állattenyésztésben használt adalékanyagok rossz minőségű utánzatainak a Közösségen belüli forgalmazása veszélyt jelent az emberi és állati egészségre, a 96/51/EK tanácsi irányelvvel [3] módosított 70/524/EGK irányelv előírja az adalékanyagok bizonyos csoportjainak a forgalomba hozatalért felelős személyhez kötött engedélyezését;
(2) különösen a 70/524/EGK irányelv 9h. cikke értelmében az I. mellékletbe 1987. december 31. után felvett, az antibiotikumok csoportjába tartozó és a B. melléklet II. fejezetébe áthelyezett adalékanyagok ideiglenes engedélye helyébe a forgalomba hozatalért felelős személyhez kötött, tíz éves időtartamra szóló engedély lép;
(3) különösen a 70/524/EGK irányelv 9i. cikke értelmében a II. mellékletbe 1998. április 1. előtt felvett, az antibiotikumok csoportjába tartozó és a B. melléklet III. fejezetébe áthelyezett adalékanyagok ideiglenes engedélye helyébe a forgalomba hozatalért felelős személyhez kötött ideiglenes engedély lép;
(4) az e rendelet mellékleteiben felsorolt adalékanyagok engedélyezésére új kérelmet kellett benyújtania az előző engedély alapjául szolgáló dokumentációért felelős személynek illetve jogutódjának. Az adalékanyagra vonatkozó kérelemhez csatolták az előírt monográfiákat és a jellemzők ismertetését;
(5) az adalékanyagnak a forgalomba hozatalért felelős személyhez kötött engedélyezése pusztán adminisztratív eljáráson alapult, és nem terjedt ki az adalékanyag újbóli vizsgálatára. Jóllehet az e rendelet alapján kibocsátott engedélyek határozott időre szólnak, bármikor visszavonhatók a 70/524/EGK rendelet 9m. és 11. cikkével összhangban. Az említett engedélyek különösen az alábbiakra tekintettel vonhatók vissza: 1999. május 28-án a Tudományos Operatív Bizottság véleményt tett közzé az antimikrobás rezisztenciáról; folyamatban van bizonyos antibiotikumok takarmány-adalékanyagként való alkalmazásának felülvizsgálata a 70/524/EGK irányelv 9g. cikke szerint; a 70/524/EGK irányelv 11. cikke alapján a Svéd Királyság megtiltotta valamennyi antibiotikum takarmány-adalékanyagként való alkalmazását országa területén. Továbbá a Bizottság jelenleg is vizsgálja a beterjesztett adatokat, valamint azt az általánosabb kérdést, hogy az antibiotikumok takarmány-adalékanyagként való alkalmazása megfelel-e a 70/524/EGK irányelv 3a. cikkében az adalékanyagok engedélyezésére megállapított feltételeknek;
(6) az e rendeletben előírt intézkedések összhangban vannak a Takarmányok Állandó Bizottságának véleményével,
ELFOGADTA EZT A RENDELETET:
1. cikk
Az e rendelet I. mellékletében felsorolt adalékanyagok ideiglenes engedélyének helyébe az adalékanyag forgalomba hozataláért felelős – az I. melléklet második oszlopában feltüntetett – személynek adott engedély lép.
2. cikk
Az e rendelet II. mellékletében felsorolt adalékanyagok ideiglenes engedélyének helyébe az adalékanyag forgalomba hozataláért felelős – a II. melléklet második oszlopában feltüntetett – személynek adott engedély lép.
3. cikk
Ez a rendelet az Európai Közösségek Hivatalos Lapjában történő kihirdetését követő hetedik napon lép hatályba.
A Bizottság 2654/1999/EK rendelete
(1999. december 16.)
a fölözött tejből származó kazein és kazeinátok előállítására nyújtott támogatásról szóló 2921/90/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a tej- és tejtermékpiac közös szervezéséről szóló, 1999. május 17-i 1255/1999/EK tanácsi rendeletre [1] és különösen annak 15. cikkére,
mivel:
(1) A legutóbb az 1587/96/EK rendelettel [2] módosított 804/68/EGK tanácsi rendelet [3] és többek között a legutóbb az 1435/90/EGK rendelettel [4] módosított, a kazeinná vagy kazeinátokká feldolgozott fölözött tejre nyújtott támogatás általános szabályainak megállapításáról szóló, 1968. július 15-i 987/68/EGK tanácsi rendelet [5] helyébe az 1255/1999/EK rendelet lép 2000. január 1-jei hatállyal. Ezeknek az új intézkedéseknek a figyelembevétele érdekében módosítani kell a legutóbb a 2501/1999/EK rendelettel [6] módosított, a fölözött tejből származó kazein és kazeinátok előállítására nyújtott támogatásról szóló, 1990. október 10-i 2921/90/EGK rendeletet [7]. E rendeletet ki kell egészíteni az ezen támogatásra jogosult termékek meghatározásával, és meg kell határozni azt a szervet, amelyhez a támogatást kérelmezők a kérelmüket benyújtják. Ezeket a rendelkezéseket 2000. január 1-jétől kell alkalmazni.
(2) A Tej- és Tejtermékpiaci Irányítóbizottság az elnöke által megállapított határidőn belül nem nyilvánított véleményt,
ELFOGADTA EZT A RENDELETET:
1. cikk
A 29 21/90/90/EGK rendelet 1.cikke a következőképpen módosul:
a) "fölözött tej": egy vagy több tehénnek vagy kecskének a teje, amelyhez semmit sem adtak hozzá, s amelyet csak részlegesen fölöztek le, úgy, hogy zsírtartalma legfeljebb 0,10 %-ra csökkenjen;
b) "nyers kazein": azok a vízben nem oldódó termékek, amelyeket fölözött tejből mikrobiológiai savanyítással, illetve sav, oltó vagy egyéb, a tejet koaguláló enzim hozzáadásával végzett kicsapatás útján nyertek, függetlenül attól, hogy előzetesen alkalmaztak-e bármilyen ioncserélő, illetve sűrítő eljárást;
c) "kazein": azok a mosott és szárított, vízben nem oldódó termékek, amelyeket nyers kazeinből vagy fölözött tejből mikrobiológiai savanyítással, illetve sav, oltó vagy egyéb, a tejet koaguláló enzim hozzáadásával végzett kicsapatás útján nyertek, függetlenül attól, hogy előzetesen alkalmaztak-e bármilyen ioncserélő, illetve sűrítő eljárást;
d) "kazeinátok": azok a termékek, amelyeket semlegesítő szerekkel kezelt kazein vagy nyers kazein szárítása útján nyertek."
2. cikk
Ez a rendelet teljes egészében kötelező és közvetlenül alkalmazandó valamennyi tagállamban.
A központi csoport határozata
(1999. március 22.)
az informátorok és bizalmi személyek díjazását szabályozó általános elvekről
(SCH/C (99)25)
A bizalmi személyek és az informátorok jelentős segítséget nyújtanak a súlyos, határon átnyúló bűnözés, és elsősorban a kábítószerekkel kapcsolatos bűnözés elleni küzdelemben, mivel általában élvezik a bűnelkövetők bizalmát, ezért ilyen személyek alkalmazása lehetőséget kínál arra, hogy általános képet lehessen kapni a zárt bűnszervezetek és bűnözői struktúrák tevékenységéről.
A Központi Csoport a Végrehajtó Bizottság jóváhagyásától függően jóváhagyólag tudomásul veszi a – nem kötelező érvényű – "Az informátorok és a bizalmi személyek díjazását szabályozó általános elvekről" szóló dokumentumot (Doc. SCH/Stup (98)72 Rev. 2). --------------------------------------------------
A Bizottság határozata
(1999. december 21.)
a Chiléből származó halászati termékek behozatalára vonatkozó különleges feltételek megállapításáról szóló 93/436/EGK határozat módosításáról
(az értesítés a C(1999) 4749. számú dokumentummal történt)
(EGT vonatkozású szöveg)
(2000/61/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 97/79/EK irányelvvel [1] módosított, a halászati termékek előállítására és forgalomba hozatalára vonatkozó egészségügyi feltételek megállapításáról szóló, 1991. július 22-i 91/493/EGK tanácsi irányelvre [2] és különösen annak 11. cikkére,
(2) A Chiléből származó kéthéjú kagylók, tüskésbőrűek, zsákállatok és tengeri haslábúak behozatalára vonatkozó feltételeket a 96/675/EK bizottsági határozat [5] állapítja meg.
(3) A 93/436/EGK határozat A. mellékletében foglalt egészségügyibizonyítvány-mintában a jogszabályokra vonatkozó hivatkozások bizonyos hibákat tartalmaznak, ezért azokat módosítani kell.
(4) Az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A 93/436/EGK határozat A. mellékletének helyébe e határozat melléklete lép.
2. cikk
Ennek a határozatnak a tagállamok a címzettjei.
A Bizottság határozata
(2000. március 9.)
a monolinuron 91/414/EGK tanácsi irányelv I. mellékletébe történő fel nem vételéről, valamint az e hatóanyagot tartalmazó növényvédő szerek engedélyének visszavonásáról
(az értesítés a C(2000) 656. számú dokumentummal történt)
(EGT vonatkozású szöveg)
(2000/234/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Gazdasági Közösséget létrehozó szerződésére,
tekintettel a legutóbb a 97/73/EGK irányelvvel [1] módosított, a növényvédő szerek forgalomba hozataláról szóló, 1991. július 15-i 91/414/EGK tanácsi irányelvre [2],
tekintettel a legutóbb az 1199/97/EK rendelettel [3] módosított, a növényvédő szerek forgalomba hozataláról szóló 91/414/EGK tanácsi irányelv 8. cikkének (2) bekezdésében említett munkaprogram első szakaszának végrehajtására vonatkozó részletes szabályok megállapításáról szóló, 1992. december 11-i 3600/92/EGK bizottsági rendeletre [4], és különösen annak 7. cikke (3a) bekezdésének b) pontjára,
mivel:
(1) A legutóbb a 2230/95/EK rendelettel [5] módosított 933/94/EK bizottsági rendelet [6] megállapította a növényvédő szerek hatóanyagait és kijelölte a referens tagállamokat a 3600/92/EGK bizottsági rendelet végrehajtására, valamint megjelölte az egyes hatóanyagok bejelentőit.
(2) A monolinuron egyike volt a munkaprogram első szakaszába tartozó 90 hatóanyagnak, amelyeket a 91/414/EGK irányelv 8. cikkének (2) bekezdése írt elő.
(3) A 3600/92/EGK rendelet 7. cikke (1) bekezdésének c) pontjával összhangban az Egyesült Királyság, mint kijelölt referens tagállam a kapott információ értékeléséről 1996. április 30-án jelentést nyújtott be a Bizottságnak az egyetlen bejelentő által e rendelet 6. cikke (1) bekezdésének megfelelően szolgáltatott információkról készített értékeléséről.
(4) A jelentést a tagállamok és a Bizottság felülvizsgálta a Növény-egészségügyi Állandó Bizottság keretén belül. A 3600/92/EGK rendelet 7. cikkének (6) bekezdésével összhangban a monolinuronról szóló jelentés felülvizsgálatának eredményét 1999. július 20-án bizottsági felülvizsgálati jelentés formájában véglegesítették.
(5) Az elvégzett becslésekből az tűnt ki, hogy a benyújtott információk nem elégségesek annak bizonyítására, hogy az érintett hatóanyagot tartalmazó növényvédő szerek kielégítik a 91/414/EGK irányelv 5. cikke (1) bekezdésének a) és b) pontjában és az 5. cikk (2) bekezdésének b) pontjában megállapított követelményeket.
(6) Az egyetlen bejelentő tájékoztatta a Bizottságot és a referens tagállamot, hogy a továbbiakban nem kíván részt venni a hatóanyaggal kapcsolatos munkaprogramban. Ezért a 91/414/EGK irányelv követelményeinek való megfeleléshez szükséges további információ nem kerül benyújtásra.
(7) Ennek következtében nem lehetséges ezt a hatóanyagot a 91/414/EGK irányelv I. mellékletébe felvenni.
(8) A 91/414/EGK irányelv 4. cikke (6) bekezdésének rendelkezéseivel összhangban biztosítani kell egy türelmi időt a meglévő készletek megsemmisítésre, tárolásra, forgalomba hozatalára és használatára.
(9) Ez a határozat nem érinti a Bizottságnak a 79/117/EGK tanácsi irányelv [7] keretében e hatóanyaggal kapcsolatban egy későbbi időpontban tett esetleges intézkedéseit.
(10) E határozat rendelkezései összhangban vannak a Növény-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A monolinuron hatóanyagként nem kerül felvételre a 91/414/EGK irányelv I. mellékletébe.
2. cikk
A tagállamok biztosítják:
1. hogy a monolinuron hatóanyagú növényvédő szerekre kiadott engedélyeket az e határozatról szóló értesítéstől számított hat hónapon belül visszavonják;
2. hogy az e határozatról szóló értesítéstől fogva a 91/414/EGK irányelv 8. cikk (2) bekezdésében biztosított eltérési lehetőség alapján ne adjanak ki, vagy újítsanak meg monolinuron hatóanyagú növényvédő szerekre engedélyt.
3. cikk
A tagállamok a 91/414/EGK irányelv 4. cikke (6) bekezdésének rendelkezéseivel összhangban türelmi időt állapítanak meg a meglévő készletek megsemmisítésre, tárolásra, forgalomba hozatalára és használatára, amely a lehető legrövidebb, és nem hosszabb, mint az e határozatról szóló értesítéstől számított 18 hónap.
4. cikk
Ennek a határozatnak a tagállamok a címzettjei.
A Bizottság határozata
(2000. július 25.)
a baromfi és a keltetőtojás Közösségen belüli kereskedelmére és harmadik országból történő behozatalára irányadó állat-egészségügyi feltételekről szóló 90/539/EGK tanácsi irányelv IV. mellékletének módosításáról, valamint a laposmellű futómadarak és azok tojásain kívüli baromfihús és keltetőtojás harmadik országból történő behozatalára vonatkozó állat-egészségügyi feltételek és a szükséges állatorvosi bizonyítványok, valamint a behozatalt követően elvégzendő állat-egészségügyi intézkedések meghatározásáról szóló 96/482/EK határozat módosításáról
(az értesítés a C(2000) 2261. számú dokumentummal történt)
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1999/90/EK irányelvvel [1] módosított, a baromfi és a keltetőtojás Közösségen belüli kereskedelmére és harmadik országból történő behozatalára irányadó állat-egészségügyi feltételekről szóló, 1990. október 15-i 90/539/EGK tanácsi irányelvre [2] és különösen annak 23. cikkének (1) bekezdésére, 24. cikkére, 26. cikkének (2) bekezdésére, 27a. és 34. cikkére,
tekintettel a legutóbb a 96/43/EK irányelvvel [3] módosított, a harmadik országokból a Közösségbe behozott állatok állat-egészségügyi ellenőrzésére irányadó elvek megállapításáról, valamint a 89/662/EGK, 90/425/EGK és 90/675/EGK irányelvek módosításáról szóló, 1991. július 15-i 91/496/EGK tanácsi irányelvre [4] és különösen annak 10. cikkére,
mivel:
(1) A legutóbb az 1999/549/EK határozattal [5] módosított 96/482/EK bizottsági határozat [6] megállapítja – a laposmellű futómadarak és azok tojása kivételével – a baromfihús és keltetőtojás harmadik országból történő behozatalához szükséges, a behozatalt követően alkalmazandó állat-egészségügyi intézkedésekre is kiterjedő állat-egészségügyi feltételeket és állatorvosi bizonyítványt.
(2) Az előírt intézkedések alkalmazása során szerzett tapasztalatok alapján módosítani kell a harmadik országból behozott keltetőtojásból származó naposcsibe Közösségen belüli forgalmazására irányadó feltételeket. A módosításnak lehetővé kell tennie a tagállamok számára, hogy naposcsibét szállítsanak egy másik tagállamban található gazdaságba, amennyiben az állatokat behozatalukat követően elkülönítik.
(3) Ezért a 90/539/EGK irányelv IV. mellékletében és a 96/482/EK határozatban megállapított bizonyítványmintát megfelelően módosítani kell.
(4) A feladás helye szerinti tagállam illetékes hatósága az ANIMO rendszeren keresztül értesíti a naposcsibe végső rendeltetési helye szerint illetékes hatóságot az ilyen esetben alkalmazandó elkülönítés időtartamára vonatkozó állat-egészségügyi követelményekről.
(5) Az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A 90/539/EGK irányelv IV. mellékletében foglalt 2. minta helyébe e határozat melléklete lép.
2. cikk
A 96/482/EK határozat 3. cikkének (1) bekezdése a következő szöveggel egészül ki: "Amennyiben a naposcsibe tenyésztése nem a keltetőtojást behozó tagállamban történik, azt közvetlenül a 90/539/EGK tanácsi irányelv IV. mellékletében foglalt 2. mintának megfelelő állat-egészségügyi bizonyítvány 9.2. pontjában említett rendeltetési gazdaságba szállítják, és a keléstől számított legalább három hétig ott tartják."
3. cikk
Ezt a határozatot a 2000. október 1-jétől bizonyítvánnyal ellátott naposcsibe-szállítmányokra kell alkalmazni.
4. cikk
Ennek a határozatnak a tagállamok a címzettjei.
A Bizottság határozata
(2000. július 26.)
a 95/46/EK európai parlamenti és tanácsi irányelv alapján, az Egyesült Államok Kereskedelmi Minisztériuma által kiadott "biztonságos kikötő" adatvédelmi elvek által biztosított védelem megfelelőségéről és az ezzel kapcsolatos gyakran felvetődő kérdésekről
(2000/520/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a személyes adatok kezelése vonatkozásában az egyének védelméről és az ilyen adatok szabad áramlásáról szóló, 1995. október 24-i 95/46/EK európai parlamenti és tanácsi irányelvre [1] és különösen annak 25. cikke (6) bekezdésére,
mivel:
(1) A 95/46/EK irányelv alapján a tagállamoknak rendelkezniük kell arról, hogy személyes adatok harmadik országba történő továbbítása csak akkor történhessen meg, ha a szóban forgó harmadik ország megfelelő szintű védelmet biztosít, és ha az irányelv más rendelkezéseit végrehajtó tagállami jogszabályokat az adattovábbítást megelőzően figyelembe vették.
(2) A Bizottság megállapíthatja, hogy egy harmadik ország megfelelő szintű védelmet biztosít. Ilyen esetben a személyes adatok a tagállamokból anélkül továbbíthatók, hogy további garanciákra lenne szükség.
(3) A 95/46/EK irányelv alapján, az adatvédelem szintjét az adattovábbítási művelet vagy az adattovábbítási műveletsorozat összes körülményének és az adott feltételeknek a figyelembevételével kell értékelni. A fenti irányelv alapján a személyes adatok kezelése vonatkozásában az egyének védelmére létrehozott munkacsoport [2] útmutatást adott ki az ilyen értékelések elkészítéséhez [3].
(4) Mivel a harmadik országok az adatvédelem eltérő megközelítéseit alkalmazzák, a megfelelőség értékelését és a 95/46/EK irányelv 25. cikkének (6) bekezdésén alapuló bármilyen határozatot oly módon kell végrehajtani, hogy az ne tegyen önkényes vagy indokolatlan megkülönböztetést olyan harmadik országokkal szemben vagy azok között, ahol hasonló feltételek uralkodnak, illetve ne képezzen leplezett kereskedelmi akadályt, figyelembe véve a Közösség jelenlegi nemzetközi kötelezettségeit.
(5) Az e határozat által elismert, a Közösségből az Egyesült Államokba történő adattovábbításra vonatkozó megfelelő szintű védelem elérhető, ha a szervezetek teljesítik az Egyesült Államok kormánya által 2000. július 21-én kiadott, az egy tagállamból az Egyesült Államokba továbbított személyes adatok védelmére vonatkozó "biztonságos kikötő" adatvédelmi elveket (a továbbiakban: az elvek) és az elvek végrehajtására vonatkozó útmutatást biztosító, gyakran felvetődő kérdéseket (a továbbiakban: GYFK). Ezenfelül a szervezeteknek nyilvánosságra kell hozniuk adatvédelmi politikájukat, és el kell fogadniuk a Szövetségi Kereskedelmi Bizottság (FTC) joghatóságát a Szövetségi Kereskedelmi Bizottságról szóló törvény 5. szakasza alapján, amely megtiltja a tisztességtelen vagy megtévesztő cselekményeket vagy gyakorlatokat a kereskedelemben vagy azzal kapcsolatban, vagy más hatósági szerv joghatóságát, amely hatékonyan biztosítja a gyakran felvetődő kérdésekkel összhangban bevezetett elveknek való megfelelést.
(6) A határozat VII. mellékletében felsorolt egyesült államokbeli kormányzati szervek egyikének joghatósága alá sem tartozó ágazatok és/vagy adatfeldolgozás e határozat hatályán kívül esik.
(7) E határozat megfelelő alkalmazásának biztosítása érdekében szükséges, hogy az elveket és GYFK-t elfogadó szervezetek az érdekelt felek – mint például az érintettek, adatátadók és adatvédelmi hatóságok – által elismerhetőek legyenek. E célból az Egyesült Államok Kereskedelmi Minisztériumának vagy az általa kijelölt szervnek vállalnia kell az olyan szervezetek jegyzékének vezetését és a nyilvánosság számára hozzáférhetővé tételét, amelyek saját maguk tanúsítják a GYFK-val összhangban végrehajtott elvek elfogadását, és az e határozat VII. mellékletében felsoroltak közül legalább egy kormányzati szerv joghatósága alá tartoznak.
(8) Az átláthatóság érdekében és a tagállamok illetékes hatóságainak azon képessége megőrzése céljából, hogy a személyes adatok kezelése vonatkozásában biztosítsa az egyének védelmét, ebben a határozatban pontosan meg kell határozni azokat a rendkívüli körülményeket, amelyek esetén indokolt a meghatározott adatáramlás felfüggesztése, függetlenül attól, hogy a védelmet megfelelőnek találják.
(9) Az elvek és GYFK által létrehozott "biztonságos kikötő" felülvizsgálatra szorulhat, figyelembe véve a tapasztalatokat, az adatvédelem fejlődését, olyan körülmények között, amelyekben a technológia egyre könnyebbé teszi a személyes adatok továbbítását és kezelését, valamint figyelembe véve az érintett végrehajtó hatóságok jelentéseit a megvalósításról.
(10) A 95/46/EK irányelv 29. cikke alapján a személyes adatok kezelése tekintetében az egyének védelmére létrehozott munkacsoport véleményeket nyilvánított az egyesült államokbeli "biztonságos kikötő" elvek által biztosított védelem szintjéről, amelyeket e határozat elkészítésekor figyelembe vettek [4].
(11) Az e határozatban foglalt intézkedések összhangban vannak a 95/46/EK irányelv 31. cikke alapján létrehozott bizottság véleményével.
ELFOGADTA EZT A HATÁROZATOT:
1. cikk
(1) A 95/46/EK irányelv 25. cikke (2) bekezdésének alkalmazásában, az Egyesült Államok Kereskedelmi Minisztériuma által 2000. július 21-én kiadott, e határozat II. mellékletében meghatározott gyakran felvetődő kérdések (a továbbiakban: GYFK) által biztosított útmutatással összhangban bevezetett, e határozat I. mellékletében meghatározott "biztonságos kikötő adatvédelmi elveket" (a továbbiakban: az elvek) az említett irányelv hatálya alá tartozó összes tevékenységre vonatkozóan úgy tekintik, mint amelyek biztosítják a Közösségből az Egyesült Államokban letelepedett szervezetek felé továbbított személyes adatok megfelelő szintű védelmét, tekintettel az Egyesült Államok Kereskedelmi Minisztériuma által kiadott következő okmányokra:
a) a III. mellékletben ismertetett "biztonságos kikötő" végrehajtási áttekintés;
b) a IV. mellékletben bemutatott, az adatvédelem megsértéséért járó kártérítésről és az amerikai jog kifejezett meghatalmazásairól szóló jegyzet;
c) a Szövetségi Kereskedelmi Bizottságnak az V. mellékletben bemutatott levele;
d) az Egyesült Államok Közlekedési Minisztériumának VI. mellékletben bemutatott levele.
(2) Minden egyes adattovábbítás tekintetében a következő feltételeknek kell teljesülniük:
a) az adatokat fogadó szervezet egyértelműen és nyilvánosan kinyilvánította a GYFK-val összhangban bevezetett elvek teljesítésére vonatkozó kötelezettségvállalását; és
b) a szervezet egy olyan, az e határozat VII. mellékletében felsorolt egyesült államokbeli kormányzati szervnek a törvényben meghatározott hatásköre alá tartozik, amelyet a panaszok kivizsgálására és a tisztességtelen vagy megtévesztő gyakorlatok miatti jóvátétel kieszközlésére, valamint magánszemélyek orvoslására feljogosítottak, azok lakóhely szerinti országától vagy állampolgárságától függetlenül, a GYFK-val összhangban bevezetett elvek nem teljesítése esetén.
(3) A (2) bekezdésben megállapított feltételeket minden egyes szervezet esetében teljesítettnek tekintik, amely önmaga tanúsítja a GYFK-val összhangban végrehajtott elvek betartását, attól az időponttól számítva, amikor a szervezet közli az Egyesült Államok Kereskedelmi Minisztériumával (vagy az általa kijelölt szervvel) a (2) bekezdés a) pontjában említett kötelezettségvállalás nyilvános közzétételét és a (2) bekezdés b) pontjában említett kormányzati szerv kilétét.
2. cikk
Ez a határozat csak a gyakran felvetődő kérdésekkel összhangban bevezetett elvek alapján az Egyesült Államokban nyújtott védelem megfelelőségére érvényes, a 95/46/EK irányelv 25. cikke (1) bekezdése követelményeinek való megfelelés céljából, és nincs hatással az említett irányelv más, a személyes adatok tagállamokon belüli kezelésével kapcsolatos rendelkezéseinek, különösen a 4. cikkének alkalmazására.
3. cikk
(1) A 95/46/EK irányelv 25. cikkétől eltérő rendelkezések alapján elfogadott nemzeti rendelkezéseknek való megfelelés biztosítása érdekében intézkedés megtételére vonatkozó hatáskörük sérelme nélkül, a tagállamok illetékes hatóságai gyakorolhatják meglévő hatáskörüket az olyan szervezet felé irányuló adatáramlás felfüggesztésére, amely önmaga tanúsította a GYFK-val összhangban bevezetett elvek elfogadását, hogy védjék az egyéneket a személyes adatok kezelése tekintetében olyan esetekben, ahol:
a) az e határozat VII. mellékletében említett egyesült államokbeli kormányzati szerv vagy egy független jogorvoslati mechanizmus az e határozat I. mellékletében meghatározott végrehajtási elvről szóló a) levél értelmében megállapította, hogy a szervezet megszegi a GYFK-val összhangban bevezetett elveket; vagy
b) az elvek megszegésének nagy a valószínűsége; okkal feltételezik, hogy az érintett végrehajtási mechanizmus sem most, sem később nem tesz megfelelő és időszerű lépéseket az adott eset rendezésére; a folytatódó adattovábbítás az érintettek súlyos károsodásának veszélyével fenyeget; és a tagállam illetékes hatóságai a körülményekhez képest elfogadható erőfeszítéseket tettek, hogy a szervezetet értesítsék, és lehetőséget adjanak neki a válaszadásra.
A felfüggesztés megszűnik, amint a gyakran felvetődő kérdésekkel összhangban bevezetett elvek teljesítését biztosítják, és arról értesítik a Közösség illetékes hatóságát.
(2) A tagállamok haladéktalanul tájékoztatják a Bizottságot, amikor az (1) bekezdés alapján intézkedéseket fogadnak el.
(3) A tagállamok és a Bizottság egymást is tájékoztatják azokról az esetekről, amikor az Egyesült Államokban a gyakran felvetődő kérdésekkel összhangban bevezetett elveknek való megfelelés biztosításáért felelős szervek intézkedése nem biztosítja az ilyen megfelelést.
(4) Ha az (1), (2) és (3) bekezdés alapján összegyűjtött információk azt bizonyítják, hogy az Egyesült Államokban a gyakran felvetődő kérdésekkel összhangban bevezetett elveknek való megfelelés biztosításáért felelős bármely szerv nem hatékonyan tölti be szerepét, a Bizottság tájékoztatja az Egyesült Államok Kereskedelmi Minisztériumát, és szükség esetén a 95/46/EK irányelv 31. cikkében említett eljárással összhangban intézkedéstervezeteket nyújt be e határozat visszavonása, felfüggesztése vagy hatályának korlátozása céljából.
4. cikk
(2) A Bizottság szükség esetén intézkedéstervezeteket terjeszt elő a 95/46/EK irányelv 31. cikkében említett eljárásnak megfelelően.
5. cikk
A tagállamok meghozzák azokat az intézkedéseket, amelyek szükségesek ahhoz, hogy ennek a határozatnak legkésőbb a tagállamok felé történő értesítésétől számított 90 napos időszak végéig megfeleljenek.
6. cikk
Ennek a határozatnak a tagállamok a címzettjei.
A Bizottság határozata
(2000. szeptember 6.)
az RH-7281-nek (zoxamid), a B-41; E-187-nek (milbemektin), a BAS500F-nek (piraklostrobin) és az AEF130360-nak (foramszulfuron) a növényvédő szerek forgalomba hozataláról szóló 91/414/EGK tanácsi irányelv I. mellékletébe történő lehetséges felvétele céljából részletes vizsgálatra benyújtott dokumentációk teljességének elvi elismeréséről
(az értesítés a C(2000) 2285. számú dokumentummal történt)
(2000/540/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2000/10/EK bizottsági irányelvvel [1] módosított, a növényvédő szerek forgalomba hozataláról szóló, 1991. július 15-i 91/414/EGK tanácsi irányelvre [2] és különösen annak 6. cikke (3) bekezdésére,
mivel:
(1) A 91/414/EGK irányelv (a továbbiakban: irányelv) előírja a növényvédő szerekben felhasználható engedélyezett hatóanyagok közösségi jegyzékének összeállítását.
(2) A Rohm and Haas France SA 1999. június 2-án benyújtotta az Egyesült Királyság hatóságainak az RH-7281 (zoxamid) hatóanyagra vonatkozó dokumentációt, annak az irányelv I. mellékletébe történő felvétele céljából.
(3) A Sankyo Company Limited 2000. március 6-án benyújtotta a holland hatóságoknak a B-41; E-187 (milbemektin) hatóanyagra vonatkozó dokumentációt, annak az irányelv I. mellékletébe történő felvétele céljából.
(4) A BASF AG 2000. február 28-án benyújtotta a német hatóságokhoz a BAS500F (piraklostrobin) hatóanyagra vonatkozó dokumentációt, annak az irányelv I. mellékletébe történő felvétele céljából.
(5) Az Aventis GmbH 2000. március 30-án benyújtotta a német hatóságokhoz az AEF130360 (foramszulfuron) hatóanyagra vonatkozó dokumentációt, annak az irányelv I. mellékletébe történő felvétele céljából.
(6) Az említett hatóságok tájékoztatták a Bizottságot arról, hogy az előzetes vizsgálatok szerint az iratok megfelelnek az irányelv II. mellékletében előírt adat- és információszolgáltatási követelményeknek. Továbbá e hatóságok úgy vélik, hogy a dokumentációk – legalább egy, az érintett hatóanyagot tartalmazó növényvédő szer tekintetében – tartalmazzák az irányelv III. mellékletében előírt adatokat és információkat. Ezt követően – a 6. cikk (2) bekezdésének előírásaival összhangban – a dokumentációt a kérelmező benyújtotta a Bizottságnak és a többi tagállamnak.
(7) Az RH-7281-re (zoxamid), a B-41; E-187-re (milbemektin), a BAS500F-re (piraklostrobin) és az AEF130360-ra (foramszulfuron) vonatkozó dokumentációt 2000. május 31-én átadták a Növény-egészségügyi Állandó Bizottságnak.
(8) Az irányelv 6. cikkének (3) bekezdése annak közösségi szinten történő hivatalos megerősítését írja elő, hogy a dokumentációt úgy kell tekinteni, mint ami elvben megfelel az irányelv II. mellékletében és – legalább egy, az érintett hatóanyagot tartalmazó növényvédő szer tekintetében – III. mellékletében előírt adat- és információszolgáltatási követelményeknek.
(9) Ez a megerősítés szükséges a dokumentáció részletes vizsgálatának lefolytatásához, illetve ahhoz, hogy a tagállamok számára lehetséges legyen az érintett hatóanyagot tartalmazó növényvédő szerek használatának átmeneti engedélyezése, az irányelv 8. cikkének (1) bekezdésében megállapított feltételekre, és különösen – az irányelv követelményeinek szem előtt tartásával –, a hatóanyagok és növényvédő szerek részletes értékelésének elvégzésére vonatkozó feltételre tekintettel.
(10) Ez a határozat nem sérti a Bizottság arra vonatkozó jogát, hogy a kérelmezőtől a referens tagállam számára további adatokat vagy információkat kérjen a dokumentáció bizonyos pontjainak tisztázása érdekében. A dokumentáció tisztázásához szükséges további adatok benyújtása nem befolyásolja a (12) preambulumi bekezdésben említett jelentés benyújtásának határidejét.
(11) A tagállamok és a Bizottság között egyetértés született abban, hogy az Egyesült Királyság az RH-7281 (zoxamid) dokumentációjának részletes vizsgálatát, Hollandia a B-41; E-187 (milbemektin) dokumentációjának részletes vizsgálatát, Németország a BAS500F (piraklostrobin) és az AEF130360 (foramszulfuron) dokumentációjának részletes vizsgálatát végezze el.
(12) Az Egyesült Királyság, Hollandia és Németország a Bizottságnak a lehető leghamarabb, de legkésőbb e határozat kihirdetésének napjától számított egy éven belül jelenti vizsgálatának következtetéseit, a felvétel pozitív vagy negatív elbírálására és az ezzel kapcsolatos feltételekre vonatkozó javaslatával együtt.
(13) Az e határozatban előírt intézkedések összhangban vannak a Növény-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
Az alábbi dokumentációk, figyelemmel a javasolt felhasználásra, elvben megfelelnek az irányelv II. mellékletében, és – legalább egy, az érintett hatóanyagot tartalmazó növényvédő szer tekintetében – az irányelv III. mellékletében megállapított adat- és információszolgáltatási követelményeknek:
1. a Rohm and Haas France SA által az RH-7281-nek (zoxamid) a 91/414/EGK irányelv I. mellékletébe hatóanyagként történő felvétele céljából a Bizottsághoz és a tagállamokhoz benyújtott, és a Növény-egészségügyi Állandó Bizottságnak 2000. május 31-én átadott dokumentáció;
2. a Sankyo Company Limited által a B-41; E-187-nek (milbemektin) a 91/414/EGK irányelv I. mellékletébe hatóanyagként történő felvétele céljából a Bizottsághoz és a tagállamokhoz benyújtott, és a Növény-egészségügyi Állandó Bizottságnak 2000. május 31-én átadott dokumentáció;
3. a BASF AG által a BAS500F-nek (piraklostrobin) a 91/414/EGK irányelv I. mellékletébe hatóanyagként történő felvétele céljából a Bizottsághoz és a tagállamokhoz benyújtott, és a Növény-egészségügyi Állandó Bizottságnak 2000. május 31-én átadott dokumentáció;
Ennek a határozatnak a tagállamok a címzettjei.
Az Európai Parlament és a Tanács 2000/13/EK irányelve
(2000. március 20.)
az élelmiszerek címkézésére, kiszerelésére és reklámozására vonatkozó tagállami jogszabályok közelítéséről
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 95. cikkére,
tekintettel a Bizottság javaslatára,
tekintettel a Gazdasági és Szociális Bizottság véleményére [1],
a Szerződés 251. cikkében megállapított eljárásnak megfelelően [2],
figyelemmel a következőkre:
(1) Többször és alapvetően módosult Lásd a IV. melléklet B. részét. a végső fogyasztók részére értékesítendő élelmiszerek címkézésére, kiszerelésére és reklámozására vonatkozó tagállami jogszabályok közelítéséről szóló, 1978. december 18-i 79/112/EGK tanácsi irányelv [3]. Ezért az érthetőség és ésszerűség céljából az említett irányelvet egységes szövegbe kell foglalni.
(2) A tagállamok élelmiszerek címkézésére vonatkozó törvényi, rendeleti és közigazgatási rendelkezései közötti eltérések gátolják a termékek szabad mozgását, és egyenlőtlen versenyfeltételeket teremthetnek.
(3) E jogszabályok közelítése hozzájárulna a belső piac zökkenőmentes működéséhez.
(4) Ezen irányelv céljául olyan általános jellegű közösségi szabályok létrehozását kell kitűzni, amelyek horizontálisan alkalmazhatók a forgalomba kerülő összes élelmiszerre.
(5) Speciális, vertikális, csak adott élelmiszerekre alkalmazandó szabályokat a szóban forgó termékekkel foglalkozó rendelkezések keretében kell megállapítani.
(6) Az élelmiszerek címkézésére vonatkozó szabályoknak elsődlegesen a fogyasztó tájékoztatását és védelmét kell szolgálniuk.
(7) Ez az igény annyit jelent, hogy a tagállamok a szerződés szabályainak megfelelően nyelvi követelményeket is támaszthatnak.
(8) A legmegfelelőbb a részletes címkézés lenne, amely megadja a termék pontos jellegét és jellemzőit, és amely lehetővé teszi a fogyasztó számára a tények teljes ismeretében történő választást, mivel ez akadályozza legkisebb mértékben a szabad kereskedelmet.
(9) Ezért egy listát kell összeállítani az olyan információkról, amelyeket elvben az összes élelmiszer címkézésének tartalmaznia kellene.
(10) Ezen irányelv horizontális jellegéből fakadóan a kezdeti szakaszban nem lehet kötelezővé tenni az összes olyan jelzést, amelynek az összes, élelmiszerre vonatkozó listára kell kerülnie. Egy későbbi stádiumban közösségi rendelkezéseket kell elfogadni, amelyek célja a meglévő szabályok kiegészítése.
(11) Ezenfelül különös közösségi szabályok hiányában a tagállamoknak fenn kell tartaniuk a jogot, hogy bizonyos nemzeti rendelkezéseket állapítsanak meg, amelyek hozzáadhatók ezen irányelv általános rendelkezéseihez, jóllehet e rendelkezéseket közösségi eljárásnak kell alávetni.
(12) Ha egy tagállam új jogszabályokat kíván hozni, az említett közösségi eljárásnak egy közösségi határozatnak kell lennie.
(13) Rendelkezni kell arról, hogy a közösségi törvényhozó kivételes esetekben eltérhessen bizonyos általánosan rögzített kötelezettségektől.
(14) A címkézésre vonatozó szabályoknak az olyan információk használatát is meg kell tiltaniuk, amelyek megtéveszthetnék a vásárlót, vagy gyógyító hatással ruháznák fel az élelmiszereket. A hatékonyság biztosítása érdekében e tilalomnak vonatkoznia kell az élelmiszerek kiszerelésére és reklámozására is.
(15) A tagállamok közti kereskedelem könnyítése céljából elrendelhető, hogy a végső fogyasztónak való értékesítést megelőző stádiumokban csak az alapvető összetevőkre vonatkozó információ jelenjen meg a külső csomagoláson, továbbá bizonyos kötelező jellegű részletek, amelyeknek az előre csomagolt élelmiszeren nem kell megjelenniük, csupán az arra vonatkozó kereskedelmi dokumentációban szerepeljenek.
(16) A tagállamoknak a helyi gyakorlat és körülmények függvényében fenn kell tartaniuk a jogot szabályok megállapítására az ömlesztett formában értékesített élelmiszerek címkézése kapcsán; mindazonáltal ilyen esetekben is tájékoztatni kell a fogyasztót.
(17) Az eljárás egyszerűsítése és gyorsítása céljából a Bizottságot kell megbízni a technikai jellegű végrehajtó intézkedések elfogadásával.
(18) Az irányelv végrehajtásához szükséges intézkedéseket, a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1999. június 28-i 1999/468/EK tanácsi határozatnak [4] megfelelően kell elfogadni.
(19) Ezen irányelv nem érintheti a tagállamok kötelezettségét a IV. melléklet B. részében megadott irányelvek átültetésének határidejével kapcsolatban,
ELFOGADTA EZT AZ IRÁNYELVET:
(2) Ezen irányelv az éttermekhez, kórházakhoz, étkezdékhez és más közétkeztetésben működő gazdasági szereplőkhöz (a továbbiakban "közétkeztetésben működő gazdasági szereplők") történő szállításra szánt élelmiszerekre is vonatkozik.
(3) Ezen irányelv alkalmazásában:
a) "címkézés": bármilyen szöveg, tulajdonság, védjegy, márkanév, ábra és jelzés, amely egy élelmiszerre vonatkozik, és amelyet az élelmiszert kísérő vagy arra vonatkozó csomagoláson, dokumentumban, megjegyzésben, címkén, gyűrűn vagy galléron helyeznek el;
b) "előre csomagolt élelmiszer": a végső fogyasztónak vagy közétkeztetésben működő gazdasági szereplőknek való bemutatásra szánt egyedi tétel, amely egy élelmiszerből és annak az értékesítésre való felkínálása előtti csomagolásából áll – függetlenül attól, hogy a csomagolásban az élelmiszer teljes egészében szerepel vagy csak részben –, a csomagolás mindenképpen olyan legyen, hogy a tartalmát ne lehessen megváltoztatni a csomagolás felnyitása vagy módosítása nélkül.
2. cikk
(1) A címkézés és az alkalmazott módszerek:
a) nem lehetnek alkalmasak arra, hogy a vásárlót megtévesszék, különösen:
i. az élelmiszer jellemzői és különösen annak természete, azonosítása, tulajdonságai, összetétele, mennyisége, tartóssága, származása vagy eredete, gyártásának vagy előállításának módja tekintetében;
ii. az élelmiszer olyan hatással vagy tulajdonsággal való felruházása révén, amellyel az nem rendelkezik;
iii. annak sugallása révén, hogy az élelmiszer különleges jellemzőkkel rendelkezik, holott minden hasonló élelmiszer rendelkezik ilyen jellemzőkkel;
b) a speciális élelmezési célokra szánt természetes ásványvizekre és élelmiszerekre vonatkozó közösségi rendelkezésekre figyelemmel nem ruházhatnak fel élelmiszereket emberi betegségek megelőzésének, kezelésének vagy gyógyításának tulajdonságával, és ilyen tulajdonságokra nem is hivatkozhatnak.
(2) A Tanács, a Szerződés 95. cikkében megállapított eljárásnak megfelelően, nem kimerítő listát állít össze az (1) bekezdés értelmében azon állításokról, amelyek használatát mindenkor tiltani vagy korlátozni kell.
(3) Az (1) és (2) bekezdésekben leírt tilalmakat és korlátozásokat kell alkalmazni az alábbiakra is:
a) az élelmiszerek kiszerelése, elsősorban formájuk, megjelenésük vagy csomagolásuk, a használt csomagolóanyagok, elrendezésük módja, és kiállításuk kellékei;
b) reklámozás.
3. cikk
(1) A 4-17. cikknek megfelelően, és az azokban foglalt kivételek függvényében, a következő adatokat kötelező külön feltüntetni az élelmiszerek címkézésén:
1. Az árumegnevezés;
2. az összetevők listája;
3. bizonyos összetevők vagy összetevő-kategóriák mennyisége a 7. cikkben megállapítottak szerint;
4. előrecsomagolt élelmiszerek esetében a nettó mennyiség;
5. a minőség megőrzésének várható időtartama, vagy a mikrobiológiai szempontból gyorsan romló élelmiszerek esetében a fogyaszthatósági időtartam lejárata;
6. speciális tárolási vagy felhasználási feltételek;
7. az előállító vagy csomagoló, illetve egy Közösségen belül székhellyel rendelkező viszonteladó neve vagy cégneve és címe.
Mindazonáltal a tagállamok jogosultak a területükön előállított vaj tekintetében csupán az előállító, csomagoló vagy a viszonteladó feltüntetését megkövetelni.
A 24. cikkben megállapított értesítés sérelme nélkül a tagállamok tájékoztatják a Bizottságot és a többi tagállamot a második bekezdés alkalmazásában meghozott intézkedésekről;
8. a származás vagy eredet helyének adatai abban az esetben, ha az ilyen adatok meg nem adása jelentős mértékben félrevezethetné a fogyasztót az élelmiszer valódi származása vagy eredete tekintetében;
9. felhasználási útmutató, valahányszor az ilyen útmutató hiányában lehetetlen lenne megfelelően felhasználni az élelmiszert;
10. az 1,2 térfogatszázaléknál nagyobb alkoholtartalmú italok tekintetében a tényleges alkoholtartalom térfogatra.
(2) Az előző bekezdéssel ellentétben a tagállamok fenntarthatnak olyan nemzeti rendelkezéseket, amelyek előírják az előállító hely vagy csomagolóközpont feltüntetését a belföldi előállítás tekintetében.
(3) E cikk rendelkezései nem érintik a tömegre és mérésre vonatkozó pontosabb vagy szélesebb körű rendelkezéseket.
4. cikk
(1) A meghatározott élelmiszerekre, illetve nem általánosan az élelmiszerekre vonatkozó közösségi rendelkezések kivételes esetben rendelkezhetnek a 3. cikk (1) bekezdésének 2. és 5. pontjától való eltérésről feltéve, hogy ez nem eredményezi a vásárló nem megfelelő tájékoztatását.
(3) Az (1) és (2) bekezdésekben megadott rendelkezéseket a 20. cikk (2) bekezdésében megállapított eljárás szerint fogadják el.
5. cikk
(1) Egy élelmiszer árumegnevezése az a jelölés, amely az ezen élelmiszerre vonatkozó közösségi jogszabályokban szerepel.
a) Közösségi rendelkezések hiányában az árumegnevezés az a név, amelyet a termék végső fogyasztónak vagy közétkeztetésben működő gazdasági szereplőnek való értékesítése szerinti tagállamban érvényes törvényi, rendeleti vagy közigazgatási rendelkezések előírnak.
A fentiek hiányában az árumegnevezés olyan név, amely a termék végső fogyasztóhoz vagy közétkeztetésben működő gazdasági szereplő számára történő értékesítésének helye szerinti tagállamban megszokott, vagy az élelmiszer és – szükség szerint – felhasználásának leírása, amely kellően áttekinthető ahhoz, hogy a fogyasztót tájékoztassa annak valódi természetéről, és megkülönböztesse azt azoktól a termékektől, amelyekkel összekeverhető lenne.
b) Engedélyezett ezenfelül a forgalmazás szerinti tagállamban azon árumegnevezés használata, amely alatt a terméket az előállítás szerinti tagállamban jogszerűen előállították és forgalmazták.
Amennyiben ezen irányelv más, különösen a 3. cikkben megállapított rendelkezéseinek alkalmazása nem tenné lehetővé a fogyasztók számára a forgalmazás szerinti tagállamban az élelmiszer valódi jellegének megismerését és megkülönböztetését más élelmiszerektől, amelyekkel az összekeverhető, az árumegnevezést ki kell egészíteni más, leíró jellegű információval, amelyet az árumegnevezéshez közel kell feltüntetni.
c) Kivételes esetekben az előállítás helyének tagállama szerinti árumegnevezést nem használják a forgalmazás helye szerinti tagállamban, valahányszor az általa címkézett élelmiszer összetételét vagy előállítását tekintve annyira eltér az adott név alatt ismertté vált élelmiszertől, hogy a b) pont rendelkezései már nem elegendők a forgalmazás szerinti tagállamban a fogyasztók megfelelő tájékoztatásának biztosításához.
(2) Az árumegnevezés nem helyettesíthető védjeggyel, márkanévvel vagy fantázianévvel.
(3) Az árumegnevezés magában foglalja vagy ahhoz kiegészítésképpen csatolják az élelmiszer fizikai állapotára vagy a rajta elvégzett kezelésekre vonatkozó adatokat (pl. porított, fagyasztva szárított, mélyhűtött, koncentrált, füstölt) valahányszor az ilyen információ elhagyása megzavarhatná a vásárlót.
Az ionizáló sugárzással kezelt élelmiszereket az alábbi jelzésekkel kell ellátni:
- spanyolul:
"irradiado" vagy "tratado con radiación ionizante",
- dánul:
"bestrålet/…" vagy "strålekonserveret" vagy "behandlet med ioniserende stråling" vagy "konserveret med ioniserende stråling",
- németül:
"bestrahlt" vagy "mit ionisierenden Strahlen behandelt",
- angolul:
"irradiated" or "treated with ionising radiation",
- franciául:
"traité par rayonnements ionisants" vagy "traité par ionisation",
- olaszul:
"irradiato" vagy "trattato con radiazioni ionizzanti",
- hollandul:
"doorstraald" vagy "door bestraling behandeld" vagy "met ioniserende stralen behandeld",
- portugálul:
"irradiado" vagy "tratado por irradiação" vagy "tratado por radiação ionizante",
- finnül:
"säteilytetty" vagy "käsitelty ionisoivalla säteilyllä",
- svédül:
"bestrålad" vagy "behandlad med joniserande strålning".
6. cikk
(1) Az összetevőket e cikknek, valamint az I., II. és III. mellékletnek megfelelően kell felsorolni.
(2) Az összetevőket nem szükséges felsorolni az alábbi esetekben:
a) - friss gyümölcs és zöldség, beleértve a burgonyát, amely nincs meghámozva, felvágva vagy hasonló módon előkészítve,
- szénsavval dúsított víz, amelynek leírása jelzi, hogy az szénsavval dúsított,
- erjesztett ecetfélék, amelyek kizárólag egyetlen alaptermékből származnak feltéve, hogy nem adtak hozzá más összetevőt;
b) - sajt,
- vaj,
- savanyított tej és tejszín,
feltéve, hogy nem adtak hozzá a gyártáshoz szükséges alapvető tejtermékektől, enzimektől és mikroorganizmus-kultúráktól vagy a friss vagy ömlesztett sajttól eltérő sajtfélék gyártásához szükséges sótól eltérő összetevőt;
c) egyetlen összetevőből álló termék, amennyiben:
- az árumegnevezés megegyezik az összetevő nevével, vagy
- az árumegnevezés lehetővé teszi az összetevő természetének egyértelmű azonosítását.
(3) 1,2 térfogatszázaléknál több alkoholt tartalmazó italok esetében a Tanács a Bizottság javaslatára 1982. december 22. előtt meghatározza az összetevők címkézésének szabályait.
(4) a) "Összetevő": minden anyag, beleértve az adalékanyagokat is, amelyet élelmiszer előállításánál vagy elkészítésénél használnak fel, és a késztermékben még jelen van, akár módosult formában is;
b) Amennyiben az élelmiszer valamely összetevője maga is több összetevőből áll, a kérdéses élelmiszer összetevőjének az utóbbiak számítanak;
c) Az alábbiak nem tekintendők összetevőknek:
i. az összetevő olyan alkotóelemei, amelyeket a gyártási folyamat során átmenetileg elválasztottak, majd később visszatettek, de az eredeti aránynál nem nagyobb mértékben;
ii. adalékanyagok:
- amelyek jelenléte az adott élelmiszerben kizárólag annak a ténynek tulajdonítható, hogy azokat az élelmiszer egy vagy több összetevője tartalmazta, feltéve, hogy azok nem rendelkeznek technológiai funkcióval a késztermékben,
- amelyeket a feldolgozás elősegítésére használnak;
iii. azok a szigorúan szükséges mértékben használt anyagok, amelyeket oldószerekhez, adalékanyagokhoz vagy aromákhoz használnak közegként;
d) Bizonyos esetekben határozatot hozhatnak a 20. cikk (2) bekezdésében megállapított eljárásnak megfelelően arról, hogy a c) pont ii. és iii. alpontjában leírt feltételek teljesülnek-e.
(5) Az összetevők listája tartalmazza az élelmiszer összes összetevőjét, tömeg szerinti csökkenő sorrendben, ahogyan azokat feljegyezték az élelmiszer gyártásakor való felhasználásuk időpontjában. A listát megfelelő fejléc előzi meg, amely tartalmazza az "összetevők" szót.
Ettől eltérően:
- a hozzáadott vizet és illóanyagokat a késztermékben jelenlévő tömegük szerinti sorrendben sorolják fel; egy élelmiszerben az összetevőként hozzáadott víz mennyiségét úgy számítják ki, hogy a késztermék összmennyiségéből levonják a felhasznált egyéb összetevők összmennyiségét. Ezt a mennyiséget nem kell figyelembe venni, ha tömege nem haladja meg a késztermék 5 %-át,
- a koncentrált vagy víztelenített formában használt, majd a gyártásnál feloldott összetevők koncentrálásuk vagy víztelenítésük előtt feljegyzett tömegük szerinti sorrendben sorolhatók fel,
- vízzel való feloldásra szánt koncentrált vagy víztelenített élelmiszerek esetében az összetevők felsorolhatók a feloldott termékben jelenlévő arányuk szerinti sorrendben, feltéve, hogy az összetevők listáját megelőzi egy kifejezés, amely lehet például "a feloldott termék összetevői" vagy "a használatra kész termék összetevői",
- gyümölcs- vagy zöldségkeverékek esetében, ahol egyetlen gyümölcs vagy zöldség sem emelkedik ki jelentősen tömegarányát tekintve, az összetevők felsorolhatók más sorrendben, feltéve, hogy az összetevők listája mellett szerepel például a "változó arányban" kifejezés,
- fűszerek vagy gyógynövények keverékei esetében, ahol egyetlen adott fűszer vagy gyógynövény sem emelkedik ki jelentősen tömegarányát tekintve, az összetevők felsorolhatók más sorrendben, feltéve, hogy az összetevők listájához csatolnak egy kifejezést, amely lehet például "változó arányban".
(6) Az összetevőket saját nevük szerint tüntetik fel, szükség esetén az 5. cikkben megállapított szabályoknak megfelelően.
Ettől eltérően:
- az I. mellékletben felsorolt kategóriák valamelyikéhez tartozó, és egy másik élelmiszerben alkotórésznek számító összetevőket csak az adott kategória nevével kell feltüntetni.
A kategóriák I. mellékletbeli listájának módosítása a 20. cikk (2) bekezdésében megállapított eljárás szerint végezhető.
Mindazonáltal az I. mellékletben felsorolt "keményítő" megnevezést mindig ki kell egészíteni azzal, hogy milyen zöldségből származik, valahányszor az adott összetevő tartalmazhat glutént,
- a II. mellékletben felsorolt kategóriák valamelyikéhez tartozó összetevőket az adott kategória nevével kell feltüntetni, kiegészítve azok saját nevével, vagy EK-számával; amennyiben egy összetevő egynél több kategóriához tartozik, azt a kategóriát jelölik meg, amely a kérdéses élelmiszer esetében az elsődleges funkció szempontjából a legmegfelelőbb.
E melléklet tudományos és műszaki ismeretek bővülésén alapuló módosításait a 20. cikk (2) bekezdésében megállapított eljárásnak megfelelően fogadják el.
Mindazonáltal a II. mellékletben felsorolt "módosított keményítő" megnevezést mindig ki kell egészíteni azzal, hogy milyen zöldségből származik, valahányszor az adott összetevő tartalmazhat glutént,
- az aromákat a III. melléklet szerint kell feltüntetni,
- az összetevők ionizáló sugárzással való kezelésének jelzését szabályozó külön közösségi rendelkezéseket a Szerződés 95. cikkének megfelelően kell elfogadni.
(7) Közösségi rendelkezések, vagy ezek hiányában a nemzeti rendelkezések állapíthatják meg, hogy az árumegnevezést kísérje-e a speciális összetevő vagy összetevők említése.
A 19. cikkben megállapított eljárást kell alkalmazni minden ilyen nemzeti rendelkezésre.
Az e bekezdésben meghatározott közösségi rendelkezéseket a 20. cikk (2) bekezdésében megállapított eljárásnak megfelelően fogadják el.
(8) A (4) bekezdés b) pontjában említett esetben az összetevők listájára teljes tömegével megadva a komplex összetevő vehető fel saját megnevezése alatt, amennyiben ezt jogszabályok írják elő, vagy a szokások diktálják, feltéve, hogy ezt azonnal követi az összetett anyag összetevőinek listája.
Mindazonáltal ez a lista nem kötelező jellegű, amennyiben:
a) a komplex összetevő a késztermék 25 %-ánál kisebb; jóllehet ezt a mentességet nem kell alkalmazni az adalékanyagok esetében, figyelembe véve a (4) bekezdés c) pontját;
b) a komplex összetevő olyan élelmiszer, amelyhez a közösségi szabályok nem írják elő az összetevők listájának megadását.
(9) Az (5) bekezdés ellenére sem szükséges meghatározni a víztartalmat:
a) amennyiben a vizet kizárólag koncentrált vagy víztelenített formában használt összetevő feloldásához alkalmazzák az előállítás során;
b) olyan felöntő közeg esetében, amelyet általában nem fogyasztanak el.
7. cikk
(1) Az összetevőnek vagy az összetevők csoportjának egy élelmiszer előállítása vagy elkészítése során felhasznált mennyiségét e cikknek megfelelően kell megadni.
(2) Az (1) bekezdésben említett jelzést kötelezően alkalmazni kell:
a) amennyiben az érintett összetevő vagy összetevők csoportja megjelenik az élelmiszer árumegnevezésében, vagy a fogyasztó azt vagy azokat rendszerint társítja az említett árumegnevezéssel; vagy
b) amennyiben az érintett összetevőt vagy összetevők csoportját szavakkal, képpel vagy grafikával hangsúlyozzák a címkézésen; vagy
c) amennyiben az érintett összetevő vagy összetevők csoportja alapvetően jellemez egy élelmiszert, és megkülönbözteti azt olyan termékektől, amelyekkel összekeverhető lenne neve vagy megjelenése miatt; vagy
d) a 20. cikk (2) bekezdésében megállapított eljárásnak megfelelően meghatározott esetekben.
(3) A (2) bekezdést nem kell alkalmazni:
a) a következő összetevőkre vagy összetevők csoportjára:
- amelynek töltőtömegét a 8. cikk (4) bekezdésének megfelelően feltüntették, vagy
- amely mennyiségének címkézésen való feltüntetését közösségi rendelkezések már előírják, vagy
- amelyet kis mennyiségben használnak ízesítés céljára, vagy
- amelynek – jóllehet az árumegnevezés megjelenik az élelmiszer árumegnevezésében – jellege nem olyan, hogy befolyásolhatná meghatározóan a fogyasztó választását a forgalmazás szerinti országban, mivel a mennyiségi különbségek nem alapvetők az élelmiszer jellemzése szempontjából, vagy nem különböztetik meg azt hasonló élelmiszerektől. Amennyiben kétség merül fel, a 20. cikk (2) bekezdésében megállapított eljárás dönti el, hogy az e francia bekezdésben megállapított feltételek teljesülnek-e, vagy sem;
b) amennyiben adott közösségi rendelkezések pontosan előírják az összetevő vagy összetevők csoportjának mennyiségét anélkül, hogy elrendelnék annak feltüntetését a címkézésen;
c) a 6. cikk (5) bekezdésének negyedik és ötödik francia bekezdésében leírt esetekben;
d) a 20. cikk (2) bekezdésében megállapított eljárásnak megfelelően meghatározott esetekben.
(4) A megjelölt, százalékarányként kifejezett mennyiség az összetevő vagy összetevőosztály felhasználáskori mennyiségének felel meg. Mindazonáltal közösségi rendelkezések lehetővé tehetik az eltérést ettől az elvtől bizonyos élelmiszerek esetében. Ilyen élelmiszereket a 20. cikk (2) bekezdésében megállapított eljárásnak megfelelően hagynak jóvá.
(5) Az (1) bekezdésben leírt jelzés vagy az élelmiszer árumegnevezésében, vagy közvetlenül azután, vagy az összetevők listáján jelenik meg a kérdéses összetevő vagy összetevők csoportja vonatkozásában.
(6) E cikk érvényessége nem érinti az élelmiszerek tápanyagtartalmának címkézésére vonatkozó közösségi szabályokat.
8. cikk
(1) Az előrecsomagolt élelmiszerek nettó mennyiségét:
- folyadékok esetében térfogategységben,
- más termékek esetében tömegegységben,
fejezik ki liter, centiliter, milliliter, kilogramm vagy gramm használatával, a körülményektől függően.
Bizonyos meghatározott élelmiszerekre vonatkozó közösségi rendelkezések vagy ezek hiányában a nemzeti rendelkezések eltérhetnek ettől a szabálytól.
A 19. cikkben megállapított eljárást kell alkalmazni minden fenti nemzeti rendelkezésre.
(2) a) Amennyiben egy bizonyos típusú mennyiség feltüntetését (pl. névleges mennyiség, minimális mennyiség, átlagos mennyiség) írják elő a közösségi rendelkezések, vagy ezek hiányában a nemzeti rendelkezések, ezt a mennyiséget nettó mennyiségnek kell tekinteni ezen irányelv alkalmazásában.
A 24. cikkben előírt értesítés sérelme nélkül a tagállamok értesítik a Bizottságot és a többi tagállamot minden, az e pont alkalmazásában meghozott intézkedésről.
b) Bizonyos meghatározott, mennyiség szerint kategóriákba sorolt élelmiszerek esetében közösségi rendelkezések, vagy ezek hiányában nemzeti rendelkezések írhatják elő a mennyiség másfajta megjelölését.
A 19. cikkben megállapított eljárást kell alkalmazni minden fenti nemzeti rendelkezésre.
c) Amennyiben az előrecsomagolt tétel két vagy több különálló előrecsomagolt tételből áll, amelyek azonos termékből azonos mennyiséget tartalmaznak, a nettó mennyiséget úgy kell feltüntetni, hogy megadják az egyes csomagokban tartalmazott nettó mennyiséget, majd az ilyen csomagok számát. Mindazonáltal nem kötelező ezen adatok feltüntetése amennyiben a csomagok száma egyértelműen látszik és könnyen megszámlálható kívülről, továbbá ha legalább egy csomagon feltüntetett nettó mennyiség tisztán látható kívülről.
d) Amennyiben az előrecsomagolt tétel két vagy több különálló előrecsomagolt tételből áll, amelyek nem tekinthetők külön értékesítési egységnek, a nettó mennyiséget úgy jelzik, hogy feltüntetik a teljes nettó mennyiséget, majd a különálló csomagok számát. Bizonyos élelmiszerek esetében a közösségi rendelkezések vagy ezek hiányában a nemzeti rendelkezések nem szükséges, hogy előírják a különálló csomagok számának feltüntetését.
A 24. cikkben elrendelt értesítés sérelme nélkül a tagállamok értesítik a Bizottságot és a többi tagállamot minden, az e pont alkalmazásában meghozott intézkedésről.
(3) Az általában darabszámra értékesített élelmiszerek esetében a tagállamoknak nem kell előírniuk a nettó mennyiség feltüntetését, feltéve, hogy a tételek száma egyértelműen látszik, és könnyen megszámlálható kívülről vagy amennyiben ez nem lehetséges, akkor azt a címkézésen feltüntetik.
A 24. cikkben elrendelt értesítés sérelme nélkül a tagállamok értesítik a Bizottságot és a többi tagállamot minden, az e pont alkalmazásában meghozott intézkedésről.
(4) Amennyiben egy szilárd élelmiszert felöntő közegben hoznak forgalomba, a címkén feltüntetik az élelmiszer töltőtömegét is.
E bekezdés alkalmazásában "felöntő közeg" a következő termék, esetleg e termékek keveréke, akár fagyasztott vagy gyorsfagyasztott állapotban is, feltéve, hogy a folyadék nem alapvető összetevője a készítménynek, és így nem meghatározó tényező a vásárláskor: víz, sók vizes oldatai, felöntőlé, étkezési savak vizes oldatai, ecet, cukorfélék vizes oldatai, más édesítőanyagok vizes oldatai, gyümölcsök vagy zöldségek esetében gyümölcsök vagy zöldségek leve.
E lista a 20. cikk (2) bekezdésében megállapított eljárásnak megfelelően egészíthető ki.
A töltőtömeg ellenőrzésére szolgáló módszereket a 20. cikk (2) bekezdésében megállapított eljárásnak megfelelően határozzák meg.
(5) Nem kötelező a nettó mennyiséget feltüntetni olyan élelmiszerek esetében:
a) amelyek térfogata vagy tömege jelentősen csökken, és amelyeket darabszámra adnak el, vagy amelyet megmérnek a vásárló jelenlétében;
b) amelyek nettó mennyisége kevesebb, mint 5 g vagy 5 ml; mindazonáltal ezt a rendelkezést nem kell alkalmazni fűszerekre és gyógynövényekre.
Meghatározott élelmiszerekre vonatkozó közösségi rendelkezések, vagy ennek hiányában nemzeti rendelkezés kivételes esetben megállapíthatnak 5 g-nál vagy 5 ml-nél magasabb küszöböt is feltéve, hogy ez nem eredményezi a vásárló nem megfelelő tájékoztatását.
A 24. cikkben elrendelt értesítés sérelme nélkül a tagállamok értesítik a Bizottságot és a többi tagállamot minden, e pont alkalmazásában meghozott intézkedésről.
(6) Az (1) bekezdés második albekezdésében, valamint a (2) bekezdés b) és d) pontjában és az (5) bekezdés második albekezdésében leírt közösségi rendelkezéseket a 20. cikk (2) bekezdésében megállapított eljárás szerint fogadják el.
9. cikk
(1) Egy élelmiszer minőségmegőrzési időtartama az az idő, ameddig az élelmiszer megfelelő tárolás mellett megőrzi sajátos tulajdonságait.
Ezt a (2)–(5) bekezdés szerint tüntetik fel.
(2) A dátumot az alábbi szavak előzik meg:
- "Minőségét megőrzi…-ig", amennyiben a dátumban szerepel a nap megjelölése,
- "Minőségét megőrzi… végéig" más esetekben.
(3) A (2) bekezdésben meghatározott szavakat a következőkkel egészítik ki:
- vagy maga a dátum, vagy
- hivatkozás arra, hogy a dátum hol található a címkézésen.
Ha szükséges, ezeket az adatokat a tárolási feltételek leírása követi, amelyeket be kell tartani, ha a terméket a megadott időszakon keresztül meg kívánják őrizni.
(4) A dátum világos, kronologikus formában tartalmazza a napot, a hónapot és az évet.
Azon élelmiszerek esetében:
- amelyek minőségüket három hónapnál tovább nem őrzik meg, elegendő a nap és a hónap feltüntetése,
- amelyek minőségmegőrzési ideje három hónapnál több, de 18 hónapnál rövidebb elegendő a hónap és az év feltüntetése,
- amelyek 18 hónapnál hosszabb ideig tárolhatók, elegendő az év feltüntetése.
A dátum feltüntetésének módja a 20. cikk (2) bekezdésében megállapított eljárásnak megfelelően határozható meg.
(5) Egyéb típusú minőségmegőrzési időt előíró közösségi rendelkezések függvényében a minőségmegőrzési időtartam feltüntetése nem szükséges az alábbi esetekben:
- friss gyümölcs és zöldség, beleértve a burgonyát, amelyet nem hámoztak meg, vágtak fel vagy kezeltek hasonló módon. Ez az eltérés nem vonatkozik csírázó magokra és hasonló termékekre, például hüvelyesek csírájára,
- nem szőlőből, hanem más gyümölcsökből előállított bor, likőrbor, szénsavas bor, aromásított bor és hasonló termékek, továbbá a 22060091, 22060093 és 22060099 KN kódhoz tartozó és szőlőből vagy szőlőmustból előállított italok,
- legalább 10 térfogatszázalék alkoholt tartalmazó italok,
- üdítők, gyümölcslevek, gyümölcsnektárok és alkoholos italok öt literesnél nagyobb különálló tárolókban, amelyeket közétkeztetésben működő gazdasági szereplők ellátására szántak,
- pék- vagy cukrászáruk, amelyeket tartalmuk természeténél fogva a gyártásuktól számított 24 órán belül elfogyasztanak,
- ecet,
- főzősó,
- rágógumi és hasonló rágásra szánt termékek,
- adagonként csomagolt jégkrém.
10. cikk
(1) Olyan élelmiszerek esetében, amelyek mikrobiológiai szempontból gyorsan romlandók, és ezért rövid idő elteltével valószínűleg közvetlen veszélyt jelentenek az egészségre, a minőségmegőrzési időt a fogyaszthatósági időtartam lejárata helyettesíti.
.
E szavakat a következőkkel egészítik ki:
- vagy maga a dátum, vagy
- utalás arra, hogy a dátum hol található a címkézésen.
Ezen adatokat a biztosítandó tárolási feltételek leírása követi.
(3) A dátum világos formában tartalmazza a napot, a hónapot és lehetőség szerint az évet, ebben a sorrendben.
(4) Bizonyos esetekben a 20. cikk (2) bekezdésében megállapított eljárás dönti el, hogy az (1) bekezdésben megállapított feltételek teljesülnek-e.
11. cikk
(1) Az élelmiszeren a felhasználási javaslatot úgy tüntetik fel, hogy az lehetővé tegye annak megfelelő felhasználását.
(2) Bizonyos élelmiszerek esetében közösségi rendelkezések, vagy ilyenek hiányában nemzeti rendelkezések határozzák meg a felhasználási útmutató kiszerelésének módját.
A 19. cikkben megállapított eljárást kell alkalmazni minden ilyen nemzeti rendelkezésre.
Az e bekezdésben meghatározott közösségi rendelkezéseket a 20. cikk (2) bekezdésében megállapított eljárásnak megfelelően kell elfogadni.
12. cikk
A 22.04 és 22.05 vámtarifaszámok alá tartozó termékek esetében a térfogattal megadott alkoholtartalom feltüntetésére vonatkozó szabályokat az ilyen termékekre vonatkozó külön közösségi rendelkezések állapítják meg.
Más, 1,2 térfogatszázaléknál nagyobb alkoholtartalmú italok esetében ezeket a szabályokat a 20. cikk (2) bekezdésében meghatározott eljárásnak megfelelően kell megállapítani.
13. cikk
(1) a) Valahányszor az élelmiszerek előrecsomagoltak, a 3. cikkben és a 4. cikk (2) bekezdésében említett adatok az előcsomagoláson vagy az arra rögzített címkézésen találhatók.
b) az a) pont ellenére, a névleges mennyiségre vonatkozó közösségi rendelkezések sérelme nélkül, amennyiben előrecsomagolt élelmiszereket:
- a végső fogyasztóknak szánják, de azokat a végső fogyasztóknak való értékesítés előtti szakaszban forgalmazzák, továbbá ha közétkeztetésben működő gazdasági szereplők nem érintettek ebben a szakaszban,
c) A b) pontban meghatározott esetben a 3. cikk (1) bekezdésének 1., 5. és 7. pontjában, továbbá szükség esetén a 10. cikkben megadott adatok szintén megjelennek a forgalmazásra szánt élelmiszerek külső csomagolásán.
(2) A 3. cikkben és a 4. cikk (2) bekezdésében említett adatok formája könnyen érthető legyen, és azokat szembetűnő helyen kell megjeleníteni úgy, hogy könnyen láthatók, jól olvashatók és letörölhetetlenek legyenek.
Nem rejthetik el, halványíthatják vagy takarhatják el azokat más írott vagy képi anyaggal.
(3) A 3. cikk (1) bekezdésének 1., 4., 5. és 10. pontjában felsorolt adatokat ugyanabban a látómezőben kell megjeleníteni.
Ez az előírás kiterjeszthető a 4. cikk (2) bekezdésében megállapított adatokra is.
(4) Újrahasználatra szánt, letörölhetetlenül megjelölt és ezért címkét, gyűrűt vagy gallért, továbbá csomagolást vagy tartót nem viselő üvegtartályok esetében, amelyek legnagyobb felülete 10 cm2 – nél kisebb, elegendő a 3. cikk (1) bekezdésének 1., 4. és 5. pontjában felsorolt adatok megadása.
Ebben az esetben a (3) bekezdést nem kell alkalmazni.
(5) Írország, Hollandia és az Egyesült Királyság eltérhetnek a 3. cikk (1) bekezdésétől és e cikk (3) bekezdésétől újrahasználatra szánt üvegtartályokba töltött tej és tejtermékek esetében.
Az első albekezdés alkalmazásában meghozott intézkedésekről értesítik a Bizottságot.
14. cikk
Amennyiben az élelmiszereket a végső fogyasztóknak vagy közétkeztetésben működő gazdasági szereplőknek kínálják megvételre előcsomagolás nélkül, vagy ha az élelmiszereket az értékesítés telephelyén csomagolják a fogyasztó kérésére, vagy előrecsomagolják közvetlen értékesítés céljából, a tagállamok részletes szabályokat fogadnak el a 3. cikkben és a 4. cikk (2) bekezdésében megadott adatok megjelenítésének módjáról.
A tagállamok nem tehetik kötelezővé valamennyi vagy egyes adatok feltüntetését feltéve, hogy a vásárló így is megfelelő információhoz jut.
15. cikk
Ezen irányelv nem érinti a nemzeti jogszabályok azon rendelkezéseit, amelyek közösségi rendelkezések hiányában kevésbé szigorú előírásokat határoznak meg díszes csomagolásban kiszerelt élelmiszerek, például figurák és ajándéktárgyak címkézésére.
16. cikk
(1) A tagállamok gondoskodnak arról, hogy saját területükön tiltott legyen olyan élelmiszerek árusítása, amelyeken a 3. cikkben és a 4. cikk (2) bekezdésében előírt adatok nem jelennek meg a fogyasztó által könnyen érthető nyelven, hacsak a fogyasztót nem tájékoztatják ténylegesen a 20. cikk (2) bekezdésében megállapított eljárásnak megfelelően meghatározott más intézkedéseken keresztül a címkézésen szereplő adatok egy részéről.
(2) Saját területén a forgalmazás szerinti tagállam a szerződés szabályainak megfelelően előírhatja, hogy a címkén szereplő adatokat egy vagy több nyelven tüntessék fel, a Közösség hivatalos nyelvei közül általa kiválasztott nyelven.
(3) Az (1) és (2) bekezdés nem zárja ki a címkén szereplő adatok több nyelven történő feltüntetését.
17. cikk
A tagállamok tartózkodnak a 3. cikkben és a 4. cikk (2) bekezdésében előírt adatok kiszerelésére vonatkozó, a 3.–13. cikkben foglaltaknál részletesebb előírások megállapításától.
18. cikk
(1) A tagállamok nem tilthatják bizonyos élelmiszerek vagy általában az élelmiszerek címkézését és kiszerelését szabályozó nem harmonizált nemzeti rendelkezések alapján olyan élelmiszerek forgalmazását, amelyek megfelelnek az ezen irányelvben megállapított szabályoknak.
(2) Az (1) bekezdést nem kell alkalmazni az alábbi indokok miatt nem harmonizált nemzeti rendelkezésekre:
- közegészség védelme,
- csalás megelőzése, hacsak az adott rendelkezések nem sértik várhatóan az ezen irányelvben megállapított definíciókat és szabályokat,
- ipari és kereskedelmi tulajdon, származás-megjelölés, oltalom alatt álló eredetmegjelölés, és a tisztességtelen verseny megelőzése.
19. cikk
Amennyiben e cikkre történik hivatkozás, a következő eljárást kell alkalmazni, ha egy tagállam új jogszabály elfogadását tartja szükségesnek.
A tagállam értesíti a Bizottságot és a többi tagállamot a tervezett intézkedésről, és azokat megindokolja. A Bizottság konzultációt folytat a tagállamokkal a 69/414/EGK tanácsi határozattal [5] létrehozott Élelmiszerügyi Állandó Bizottság keretében, amennyiben az ilyen konzultációt hasznosnak véli, vagy ha egy tagállam ezt kéri.
A tagállamok a tervezett intézkedéseket csak három hónappal a fenti értesítés után hozhatják meg, amennyiben a Bizottság véleménye nem negatív.
Az utóbbi esetben és az említett időszak letelte előtt a Bizottság a 20. cikk (2) bekezdésében megállapított eljárást kezdeményezi annak eldöntése érdekében, hogy a tervezett intézkedések, szükség esetén a megfelelő módosításokkal, alkalmazhatók-e.
20. cikk
(1) A Bizottságot az Élelmiszerügyi Állandó Bizottság (a továbbiakban a bizottság) segíti.
(2) Amennyiben e bekezdésre történik hivatkozás, az 1999/468/EK határozat 5. és 7. cikkét kell alkalmazni, tekintettel annak 8. cikkére.
Az 1999/468/EK határozat 5. cikkének (6) bekezdésében megadott időszak három hónap.
(3) A bizottság megállapítja saját eljárási szabályzatát.
21. cikk
Amennyiben átmeneti intézkedések szükségesek az irányelv alkalmazásának megkönnyítésére, azokat a 20. cikk (2) bekezdésében megállapított eljárásnak megfelelően fogadják el.
22. cikk
Ez az irányelv nem érinti a bizonyos élelmiszerek címkézésére és kiszerelésére vonatkozóan 1978. december 22-én már elfogadott közösségi rendelkezéseket.
A fenti rendelkezéseknek az ezen irányelvben megállapított szabályoknak megfelelő kiigazításáról az adott rendelkezésekre alkalmazandó eljárással határoznak.
23. cikk
Ezen irányelvet nem kell alkalmazni a Közösségen kívüli exportra szánt termékekre.
24. cikk
A tagállamok gondoskodnak arról, hogy a Bizottság megkapja az irányelv által szabályozott területen általuk elfogadott lényeges nemzeti jogszabályok rendelkezései szövegének kivonatát.
25. cikk
Ezt az irányelvet a francia tengerentúli megyékre is alkalmazni kell.
26. cikk
(1) A IV. melléklet A. részében említett irányelvek által módosított 79/112/EGK irányelv hatályát veszti a tagállamok IV. melléklet B. részében meghatározott, az irányelv nemzeti jogszabályba való átültetésére vonatkozó határidőkkel kapcsolatos kötelezettségeinek sérelme nélkül.
(2) A hatályon kívül helyezett irányelvre való utalásokat erre az irányelvre való utalásként kell érteni, és azokat az V. mellékletben megadott megfelelési táblázat szerint kell érteni.
27. cikk
A Bizottság 2000/63/EK irányelve
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
mivel:
(1) Meg kell határozni a legutóbb a 98/72/EK irányelvvel [3] módosított, a színezékeken és édesítőszereken kívüli egyéb élelmiszer-adalékanyagokról szóló, 1995. február 20-i 95/2/EK európai parlamenti és tanácsi irányelvben [4] említett, színezékeken és édesítőszereken kívüli összes egyéb adalékanyag tisztasági követelményét.
(2) A 98/86/EK irányelvvel [5] módosított, a színezékeken és édesítőszereken kívüli egyéb élelmiszer-adalékanyagokra vonatkozó különleges tisztasági követelmények megállapításáról szóló, 1996. december 2-i 96/77/EK bizottsági irányelv [6] számos élelmiszer-adalékanyag tisztasági követelményeit megállapította. Ezt az irányelvet ki kell egészíteni a 95/2/EK irányelvben említett fennmaradó élelmiszer-adalékanyagok tisztasági követelményeivel.
(3) A technikai fejlődés figyelembevételével módosítani kell a 96/77/EK irányelvben a butilezett hidroxi-anizol (BHA) esetében megállapított tisztasági követelményeket. Ennek következtében az említett irányelvet ki kell igazítani.
(4) Figyelembe kell venni az élelmiszer-adalékanyagokkal foglalkozó közös FAO/WHO szakértői bizottság (JECFA) által szerkesztett Codex Alimentarius-ban az adalékanyagok vonatkozásában megállapított előírásokat és vizsgálati módszereket.
(5) Ha az élelmiszer-adalékanyagokat az élelmiszerek tudományos bizottsága értékelésében szereplő, vagy az ezen irányelvben megemlített gyártási módszerektől, illetve alapanyagoktól jelentősen eltérő módszerekkel, illetve alapanyagokból állítják elő, azon adalékanyagokat értékelésre be kell nyújtani az élelmiszerek tudományos bizottságához biztonsági értékelés céljából, különös hangsúlyt fektetve a tisztasági követelményekre.
(6) Az ezen irányelvben megállapított intézkedések összhangban vannak az Élelmiszerügyi Állandó Bizottság véleményével,
ELFOGADTA EZT AZ IRÁNYELVET:
1. cikk
A 96/77/EK irányelv a következőképpen módosul:
1. A mellékletben az E 320 – butilezett hidroxi-anizol (BHA) anyagra vonatkozó szöveg helyébe az ezen irányelv I. mellékletében lévő szöveg lép.
2. A melléklet az ezen irányelv II. mellékletének szövegével egészül ki.
2. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 2001. március 31. előtt megfeleljenek. Erről haladéktalanul tájékoztatják a Bizottságot.
(2) Amikor a tagállamok elfogadják ezeket a rendelkezéseket, azokban hivatkozni kell erre az irányelvre, vagy azokhoz a hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(3) Azokat a 2001. március 31. előtt forgalomba hozott vagy felcímkézett termékeket, amelyek nem felelnek meg ezen irányelvnek, a készletek kimerüléséig lehet forgalomba hozni.
3. cikk
Az Európai Parlament és a Tanács 2000/69/EK irányelve
(2000. november 16.)
a környezeti levegőben található benzolra és szén-monoxidra vonatkozó határértékekről
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 175. cikke (1) bekezdésére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Régiók Bizottságával folytatott konzultációt követően,
a Szerződés 251. cikkében megállapított eljárásnak megfelelően [3],
mivel:
(1) Az Európai Közösség környezetvédelemről és a fenntartható fejlődésről szóló politikai cselekvési programja (az ötödik környezetvédelmi cselekvési program) [4], amelyet felülvizsgálatát követően a 2179/98/EK európai parlamenti és tanácsi határozat egészített ki [5], a Szerződés 174. cikkében foglalt elvek értelmében a légszennyező anyagokra vonatkozó jogszabályok módosítását irányozza elő. Ez a program a levegő minőségét illetően hosszú távú célkitűzések megfogalmazását ajánlja. A Szerződés 174. cikke megköveteli, hogy az emberi egészséggel és a környezet védelmével kapcsolatosan az elővigyázatosság elvét alkalmazzák.
(2) A Szerződés 152. cikke úgy rendelkezik, hogy az egészségvédelmi intézkedések a Közösség más politikáinak szerves részét képezzék. A Szerződés 3. cikke (1) bekezdése p) pontjának rendelkezése szerint a Közösség tevékenységének többek között a magas szintű egészségvédelem eléréséhez is hozzá kell járulnia.
(3) A környezeti levegő minőségének vizsgálatáról és ellenőrzéséről szóló, 1996. szeptember 27-i 96/62/EK tanácsi irányelv [6] 4. cikkének (5) bekezdése szerint, a Tanács elfogadja az e cikk (1) bekezdésben foglalt jogszabályokat, valamint a (3) és (4) bekezdésében foglalt rendelkezéseket.
(4) A 96/62/EK irányelv cselekvési terv kidolgozását írja elő azokra az övezetekre, amelyeken belül a környezeti levegőben a szennyező anyagok koncentrációja a határértéket meghaladja, továbbá bármely, ideiglenesen megállapított tűréshatárértéket meghalad azzal a céllal, hogy meghatározott időpontokra elérhessék az előírt határértékek betartását.
(5) A 96/62/EK irányelv úgy rendelkezik, hogy a számszerűsített határértékeket az adott területen tevékenykedő nemzetközi tudományos csoportok által végzett munka eredménye alapján kell megállapítani. A Bizottságnak figyelembe kell vennie a szóban forgó járványtani és környezetvédelmi szakterületek legfrissebb tudományos kutatási adatait, valamint a méréstechnika legutóbbi fejleményeit, amikor felülvizsgálja a határértékeken alapuló elemeket.
(6) Az ezen irányelv végrehajtásához szükséges intézkedéseket a Bizottságra ruházott végrehajtási hatáskör gyakorlására vonatkozó eljárások megállapításáról szóló, 1999. június 28-i 1999/468/EK tanácsi határozattal [7] összhangban kell meghozni.
(7) A tudományos és műszaki haladáshoz való alkalmazkodás érdekében szükségessé vált módosítások vagy csak a benzol és szén-monoxid koncentrációjának vizsgálatával kapcsolatos feltételekre és technikákra, vagy pedig a Bizottságnak történő adatszolgáltatásra vonatkozó részletes követelményekre vonatkozhatnak, és sem közvetve, sem közvetlenül nem lehet határértéket módosító hatásuk.
(8) Az ezen irányelvben meghatározott határértékek minimális követelmények; a Szerződés 176. cikke értelmében a tagállamok ennél szigorúbb védintézkedéseket is fenntarthatnak, illetve bevezethetnek, különösen a különlegesen kiszolgáltatott népességcsoportok, mint például gyerekek, illetve a kórházi betegek egészségének védelme érdekében. A tagállamok előírhatják, hogy a határértékeket már ezen irányelvben szabályozott időpont előtt el kell érni.
(9) A benzol genotoxikus rákkeltő hatású anyag az emberre, ezért nincs olyan meghatározható alsó küszöbérték, amely alatt az emberi egészségre ne lenne veszélyes.
(10) Mindazonáltal amikor az ezen irányelvben foglaltak szerint megállapított benzol-határértékek elérése a helyszínre jellemző eloszlási viszonyok vagy pedig a releváns időjárási viszonyok miatt nehézségekbe ütközik, és ha az intézkedések alkalmazása komoly társadalmi, gazdasági problémákhoz vezetne, a tagállamok kérhetik a Bizottságtól a határidő meghatározott feltételekkel történő egyszeri, határozott idejű meghosszabbítását.
(11) Az ezen irányelv 2004. decemberi felülvizsgálatának megkönnyítése érdekében, a Bizottság és a tagállamok megfontolhatják a benzol és szén-monoxid hatásaira vonatkozó kutatás támogatását, a zárt térben és a külső levegőn történő légszennyezést egyaránt figyelembe véve.
(12) Mivel a Közösség egész területén egymással összehasonlítható adatok gyűjtése a cél, a pontos és szabványos méréstechnika, valamint a mérőállomások elhelyezésére vonatkozó egységes követelmények fontos elemek a környezeti levegő minőségének vizsgálatában.
(13) A benzol és szén-monoxid koncentrációjára vonatkozó információt rendszeres jelentések megalapozása céljából a Bizottsághoz kell továbbítani.
(14) A benzolnak és szén-monoxidnak a környezeti levegőben lévő koncentrációjára vonatkozó naprakész információt a nyilvánosság számára könnyen hozzáférhetővé kell tenni,
ELFOGADTA EZT AZ IRÁNYELVET:
1. cikk
Célkitűzések
Ezen irányelv célja, hogy:
a) a környezeti levegőben lévő benzol- és szénmonoxid-koncentrációra határértékeket határozzon meg abból a célból, hogy az emberi egészségre, illetve a környezet egészére gyakorolt káros hatásuk elkerülhető, megelőzhető vagy csökkenthető legyen;
b) értékelje a környezeti levegőben lévő benzol és szén-monoxid koncentrációját azonos módszerekkel, illetve feltételek mellett;
c) a benzol és a szén-monoxid környezeti levegőben lévő koncentrációjára vonatkozóan megfelelő információkat szerezzen, továbbá hogy biztosítsa a nyilvánosság számára a hozzáférést azokhoz;
d) ahol a környezeti levegő minősége jó, ott a környezeti levegő minőségét megtartsa, a többi esetben pedig javítsa a benzol és szén-monoxid tekintetében.
2. cikk
Fogalommeghatározás
A 96/62/EK irányelv 2. cikkében található meghatározásokat kell alkalmazni.
Ezen irányelv alkalmazásában:
a) "a felső vizsgálati küszöbérték": olyan, a III. mellékletben meghatározott szint, amely alatt a mérési és modellezési technikák kombinációjával a 96/62/EK irányelv 6. cikkének (3) bekezdésével összhangban lehet meghatározni a környezeti levegő minőségét;
b) "az alsó vizsgálati küszöbérték": olyan, a III. mellékletben meghatározott szint, amely alatt egyedül modellezési vagy objektív becslési technikákkal lehet a környezeti levegő minőségét a 96/62/EK irányelv 6. cikkének (4) bekezdésével összhangban meghatározni;
c) "helyhez kötött mérés": amit a 96/62/EK irányelv 6. cikkének (5) bekezdésével összhangban végeztek el.
3. cikk
Benzol
(1) A tagállamok megteszik azokat az intézkedéseket, amelyek annak biztosításához szükségesek, hogy a benzolnak a környezeti levegőben az 5. cikknek megfelelően mért koncentrációja az I. mellékletben meghatározott határidőre ne lépje túl az ott meghatározott határértéket.
Az I. mellékletben meghatározott tűréshatárt a 96/62/EK irányelv 8. cikkének megfelelően kell alkalmazni.
(2) Abban az esetben, ha az I. mellékletben meghatározott határérték elérése a helyszínre jellemző terjedési tulajdonságok vagy a fennálló időjárási viszonyok, például igen kis szélsebesség és/vagy párolgáshoz vezető feltételek következtében nehézségbe ütközik, valamint ha az intézkedések alkalmazása komoly társadalmi-gazdasági problémákat okozna, a tagállamok kérhetik a Bizottságtól a határidő korlátozott idejű meghosszabbítását. A Bizottság, a 96/62/EK irányelv 12. cikkének (2) bekezdésében megállapított eljárásnak megfelelően és az ezen irányelv 8. cikkének (3) bekezdésében foglaltak sérelme nélkül egyszeri, legfeljebb öt évre terjedő meghosszabbítást engedélyezhet abban az esetben, ha az illető tagállam:
- kijelöli a szóban forgó övezeteket és/vagy agglomerációkat,
- kellően megindokolja a meghosszabbított határidő szükségességét,
- igazolja, hogy minden elvárható intézkedést megtettek a szóban forgó szennyezőanyagok koncentrációjának csökkentése, valamint annak érdekében, hogy a terület nagysága, amelyen a határérték-túllépésre sor került, a lehető legkisebb legyen, és
- felvázolja azokat a jövőbeni fejlesztéseket, amelyek a 96/62/EK irányelv 8. cikk (3) bekezdésével összhangban megtett intézkedésekkel kapcsolatosan várhatók.
A benzolra vonatkozó határérték nagysága azonban az ilyen módon meghosszabbított határidő alatt sem haladhatja meg a 10 μg/m3-t.
4. cikk
Szén-monoxid
A tagállamok megteszik azokat az intézkedéseket, amelyek annak biztosításához szükségesek, hogy a szén-monoxidnak a környezeti levegőben az 5. cikknek megfelelően mért koncentrációja a II. mellékletben meghatározott határidőre ne lépje túl az ott meghatározott határértéket.
A II. mellékletben meghatározott tűréshatár a 96/62/EK irányelv 8. cikkének megfelelően érvényes.
5. cikk
A koncentráció vizsgálata
(1) A benzol és szén-monoxid felső és alsó vizsgálati küszöbértéke az ezen irányelv III. mellékletének I. pontjában megadott érték.
A 96/62/EK irányelv 6. cikkének alkalmazásában minden övezet és agglomeráció besorolását legalább ötévente ezen irányelv III. mellékletének II. szakaszában megállapított eljárásnak megfelelően felül kell vizsgálni. A besorolást korábban kell felülvizsgálni, ha jelentős változás következik be azon tevékenységekben, amelyek befolyásolják a benzol és szén-monoxid környezeti levegőben mért koncentrációját.
(2) A benzol és szén-monoxid környezeti levegőben található koncentrációját célzó mérések mintavételi pontjainak meghatározására érvényes feltételeket a IV. mellékletben szereplő felsorolás tartalmazza. Az egyes szennyezőanyagok koncentrációjának állandó helyen történő mérésére szolgáló mintavételi pontok minimális száma az V. mellékletben szerepel, ha a helyhez kötött mérés az egyetlen adatforrás, minden övezetben, illetve agglomerációban a mérési követelményeknek megfelelő mérőhelyet kell felállítani.
(3) Abban a övezetben, illetve agglomerációban, amelyben a helyhez kötött mérésekből származó információt más forrásokból származó információ is kiegészíti, mint amilyen az emissziókataszter vagy az indikatív jellegű mérési módszerek, esetleg levegőminőségi modellek, a telepítendő helyhez kötött mérőállomások számának és az egyéb technikák térbeli felbontásának elegendőnek kell lennie ahhoz, hogy a légszennyező anyagok koncentrációját a IV. melléklet I. pontja és a VI. melléklet I. szakasza szerint lehessen meghatározni.
(4) Az olyan övezetek és agglomerációk esetében, ahol nem kötelező méréseket végezni, modellezési vagy objektív értékelési technikák használhatók.
(5) A benzol és szén-monoxid mintavételére és elemzésére vonatkozó referencia-módszerek a VII. melléklet I. és II. pontjában találhatók. A VII. melléklet III. szakasza a levegőminőség modellezésére vonatkozó referencia-módszereket sorolja fel, amennyiben ilyen technikák elérhetők.
(6) A tagállamok az ezen irányelv 10. cikkében megadott időpontig tájékoztatják a Bizottságot a levegő minőségének a 96/62/EK irányelv 11. cikke (1) bekezdésének d) pontja szerint végzett előzetes felmérésére használt vizsgálati módszerekről.
(7) Bármely módosítást, amely e cikkben, valamint a III–VII. mellékletben foglalt rendelkezéseknek a tudományos és technikai haladásban bekövetkezett előrelépéshez való igazítását célozza, a 6. cikk (2) bekezdésében említett eljárásnak megfelelően kell elvégezni, ugyanakkor mindez nem jelentheti a határértékek közvetlen vagy közvetett megváltoztatását.
6. cikk
Bizottság
(1) A Bizottság munkáját a 96/62/EK irányelv 12. cikk (2) bekezdésében említett bizottság (a továbbiakban bizottság) segíti.
(2) Amikor erre a bekezdésre hivatkoznak, az 1999/468/EK határozat 5. és 7. cikkét kell alkalmazni, tekintettel a határozat 8. cikkében előírt rendelkezésekre.
Ezen irányelv az 1999/468/EK határozat 5. cikkének (6) bekezdésében megállapított időszakot három hónapban határozza meg.
(3) A bizottság állapítja meg saját eljárási szabályzatát.
7. cikk
A nyilvánosság tájékoztatása
(1) A tagállamok gondoskodnak arról, hogy a benzol és a szén-monoxid környezeti levegőben lévő koncentrációjával kapcsolatos naprakész információk a nyilvánosság és a megfelelő intézmények, például környezetvédelmi, fogyasztóvédelmi, a társadalom kiszolgáltatott csoportjai képviseletét ellátó szervezetek és egyéb illetékes egészségvédő testületek számára a tömegtájékoztatás, sajtó, tájékoztató hirdetmények vagy számítógépes hálózati szolgáltatások, teletext, telefonos ügyfélszolgálat, illetve telefax formájában rendszeresen rendelkezésre álljanak.
A benzol a környezeti levegőben található koncentrációjával kapcsolatos információkat az utolsó 12 hónap átlagértékének formájában legalább háromhavonta kell frissíteni, ha pedig ez gyakorlatban megvalósítható, havonta. A szén-monoxidnak a környezeti levegőben található koncentrációját, mint a nyolc órás mozgóátlag maximum értéke legalább naponta kell frissíteni, abban az esetben pedig, ahol ez gyakorlati szempontból lehetséges, óránként.
A második albekezdésben említett információnak minimálisan az I. és II. mellékletben meghatározott átlagolási időszakban a határértékek bármilyen túllépését jelezniük kell. Tartalmazniuk kell továbbá egy rövid értékelést a határértékre vonatkozóan, valamint megfelelő információt az egészségügyi hatásokról.
(2) A tagállamoknak a 96/62/EK irányelv 8. cikk (3) bekezdésében előírt nyilvános terveket vagy programokat az e cikk (1) bekezdésében említett szervezetek számára is hozzáférhetővé kell tenni. Ide tartozik az ezen irányelv VI. mellékletének II. pontjában előírt dokumentáció is.
(3) A nyilvánosság, valamint az (1) és (2) bekezdésben felsorolt szervezetek rendelkezésére bocsátott információnak világosnak, érthetőnek és könnyen hozzáférhetőnek kell lennie.
8. cikk
Jelentés és felülvizsgálat
(1) A Bizottság 2004. december 31-ig jelentést tesz az Európai Parlamentnek és a Tanácsnak az ezen irányelv alkalmazása során nyert tapasztalatokról, különös tekintettel az emberi egészségre gyakorolt hatásokra vonatkozó legfrissebb tudományos kutatási eredményekre, külön figyelmet szentelve a kiszolgáltatott népességcsoportokra, a benzolnak és a szén-monoxidnak kitett ökoszisztémákra, valamint a technológiai fejlődésre, ideértve a benzol- és szénmonoxid-koncentráció környezeti levegőben való mérésére vagy egyéb úton történő becslésére alkalmas módszerekkel kapcsolatosan elért haladást is.
(2) Az (1) bekezdésben említett jelentésnek a benzollal és szén-monoxiddal kapcsolatosan figyelembe kell vennie:
a) a jelenlegi levegőminőség 2010-es évig, illetve azután várható alakulását;
b) az összes releváns forrásból származó szennyező kibocsátások további csökkentésének lehetőségét, figyelembe véve annak műszaki megvalósíthatóságát és költséghatékonyságát;
c) a szennyezőanyagok, valamint a Közösség levegőminőségi és ezzel kapcsolatos egyéb célkitűzései elérésére alkalmas kombinált stratégiák közötti kapcsolatot;
d) a nagyközönség tájékoztatására, valamint a tagállamok és a Bizottság közötti információcserével kapcsolatos jelenlegi és a jövőre vonatkozó követelményeket;
e) ezen irányelv alkalmazásnak tagállami tapasztalatait, ideértve különösen a IV. mellékletben meghatározott azon körülményeket, amelyek között a méréseket elvégezték.
(3) Az emberi egészség és a környezet védelmének magasabb szintű biztosítását szem előtt tartva az (1) bekezdésben említett jelentés mellé szükség szerint mellékelni kell az ezen irányelv módosítására tett javaslatokat, amelyekhez hozzátartozhat az I. mellékletben ismertetett benzolhatárértékek elérési határidejének további meghosszabbítása is, amely a 3. cikk (2) bekezdése értelmében engedélyezhető.
9. cikk
Szankciók
A tagállamok meghatározzák az ezen irányelvnek megfelelően elfogadott nemzeti rendelkezések megsértéséért kiszabható bírságokat. A bírságok hatékonyak, arányosak és visszatartó hatásúak legyenek.
10. cikk
Végrehajtás
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy az irányelvnek 2002. december 13-a előtt megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell ezen irányelvre, vagy azokhoz kihirdetésük alkalmával ilyen hivatkozást kell fűzni, a hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a főbb rendelkezéseit, amelyeket az ezen irányelv által szabályozott területen fogadnak el.
11. cikk
Hatálybalépés
A Bizottság 645/2000/EK rendelete
(2000. március 28.)
a 86/362/EGK, illetőleg 90/642/EGK irányelvnek a gabonafélékben, illetőleg az egyes növényi eredetű termékekben – többek között a gyümölcsökben és zöldségekben –, illetve azok felületén található peszticid-szermaradványok megengedett legmagasabb mértékének ellenőrzésével kapcsolatos 7., illetőleg 4. cikke egyes rendelkezéseinek megfelelő érvényesüléséhez szükséges részletes végrehajtási szabályok megállapításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1999/71/EK irányelvvel [1] módosított, a gabonafélékben, illetve azok felületén található peszticid-szermaradványok megengedett legmagasabb mértékének meghatározásáról szóló, 1986. július 24-i 86/362/EGK tanácsi irányelvre [2] és különösen annak 7. cikkére,
tekintettel a legutóbb az 1999/71/EK irányelvvel módosított, az egyes növényi eredetű termékekben – többek között a gyümölcsökben és zöldségekben –, illetve azok felületén található peszticid-szermaradványok megengedett legmagasabb mértékének meghatározásáról szóló, 1990. november 27-i 90/642/EGK tanácsi irányelvre [3] és különösen annak 4. cikkére,
mivel:
(1) A 86/362/EGK irányelv 7. cikke, illetőleg a 90/642/EGK irányelv 4. cikke alapvető rendelkezéseket határoz meg a gabonafélékben, illetőleg a gyümölcsökben és zöldségfélékben, illetve azok felületén található peszticidek ellenőrzésére vonatkozóan.
(2) A bizottsági ajánlások meghatározása és végrehajtása során szerzett tapasztalatok azt mutatják, hogy az éves kiigazítás lehetőségét magában foglaló többéves tervezés jelentheti az Európai Közösség összehangolt ellenőrzési programjai megvalósításának leghatékonyabb módszerét.
(3) A 86/362/EGK irányelv 7. cikke és a 90/642/EGK irányelv 4. cikke előírja a szükséges intézkedések felülvizsgálatát és elfogadását, beleértve a tagállamok egyeztetett és egységes szerkezetbe foglalt tájékoztatását tartalmazó európai közösségi jelentések Bizottság által történő közzétételét és a maximális értékek megállapított túllépése esetén teendő, közösségi szintű intézkedések elfogadását. A tapasztalatok megerősítették, hogy a jelentésekben foglalt eredményeik bizalommal történő felhasználása céljából a peszticid-szermaradványok vizsgálatát végző laboratóriumoknak magas szintű minőségbiztosítással kell működniük. A laboratóriumok részvétele a rendszeres szakmai körvizsgálatokban és a közös minőségbiztosítási eljárások általuk történő végrehajtása az élelmiszerek hatósági vizsgálatával kapcsolatos további intézkedésekről szóló, 1993. október 29-i 93/99/EGK tanácsi irányelv [4] 3. cikkének akkreditációs követelményeinek teljesítését szolgálhatja.
(4) A tagállamok által nyújtott tájékoztatásnak az európai közösségi jelentésben történő bemutatás céljából történő egyeztetése és egységes szerkezetbe foglalása során a Bizottságnak bíznia kell a tájékoztatás minőségében, pontosságában és összehasonlíthatóságában, ezért helyénvaló, hogy a Bizottság pénzügyi hozzájárulást adjon az ellenőrzési programok lehető legmagasabb színvonalának elérését támogató intézkedésekhez. Különösen a laboratóriumok rendszeres szakmai vizsgálatát és a minőségbiztosítási eljárásokra vonatkozó iránymutatások rendszeres szakértői találkozókon történő felülvizsgálatát és fejlesztését kell támogatni.
(5) Helyénvaló, hogy a Bizottság pénzügyi hozzájárulást adjon a peszticid-szermaradványok közösségi szintű ellenőrzése összehangolásának más szempontjait támogató intézkedésekhez is. A Bizottságnak különösen egy olyan rendszer fokozatos kidolgozására vonatkozó igényeket kell támogatnia, amelynek révén lehetővé válik a tényleges étrendi kitettség kockázatának felmérése az ellenőrzés eredményei alapján.
(6) A Bizottságnak a fogyasztók egészségéről és az élelmiszer-biztonságról szóló közleménye (COM(97) 183) ismerteti az élelmiszer-higiéniai, valamint az állat- és növény-egészségügyi ellenőrző szolgálatok működését. A gabonafélékben, valamint a gyümölcsökben és zöldségfélékben, illetve azok felületén található peszticid-szermaradványok vizsgálata olyan tevékenység, amelyet megfelelő ellenőrző szolgálatnak kell végeznie.
(7) Az 1996. és 1997. évi ellenőrzések kimutatták a módosított 90/642/EGK irányelvben megállapított maximális értékek túllépését.
(8) A módosított 90/642/EGK irányelv, valamint a módosított 86/362/EGK irányelv a megállapított szabályszegés esetére közösségi szintű rendelkezések és az ellenőrzés megfelelő működéséhez szükséges részletes végrehajtási szabályok elfogadását írja elő.
(9) Átfogó felülvizsgálatot kell folytatni valamennyi tagállam ellenőrzési rendszerére vonatkozóan a peszticid-szermaradványok közösségi ellenőrzésének javítása és megfelelő működésének támogatása céljából.
(10) Az ellenőrzési szabályok megfelelő működése érdekében részletes végrehajtási szabályokat kell alkotni. E szabályoknak világosan meg kell határozniuk azokat a feladatokat és eljárásokat, amelyek alapján a Bizottság eleget tehet pénzügyi hozzájárulásának a rendelkezésre álló költségvetési kereteken belül.
(11) Az e rendeletben előírt intézkedések összhangban vannak a Növény-egészségügyi Állandó Bizottság véleményével,
ELFOGADTA EZT A RENDELETET:
1. cikk
(1) A 86/362/EGK irányelv 7. cikke (2) bekezdésének b) pontjával és a 90/642/EGK irányelv 4. cikke (2) bekezdésének b) pontjával összhangban tett bizottsági ajánlások egytől öt évig terjedő időszakra vonatkozhatnak.
(2) A többéves ellenőrzési programok évről évre történő hatékony irányítása érdekében a Bizottság évente javaslatokat nyújthat be a program megerősítése, illetve kiegészítése céljából; az ilyen javaslatok a 86/362/EGK irányelv 7. cikke (2) bekezdése b) pontjának és a 90/642/EGK irányelv 4. cikke (2) bekezdése b) pontjának megfelelően a Növény-egészségügyi Állandó Bizottsághoz kerülnek benyújtásra.
2. cikk
A 86/362/EGK irányelv 7. cikkének (2) és (3) bekezdésében, valamint a 90/642/EGK irányelv 4. cikkében foglalt rendelkezések megfelelő működésének elősegítése céljából a Bizottság:
1. összehangolja a tagállamok tevékenységét az ellenőrzéssel és az ellenőrzési programokkal kapcsolatos információk gyűjtésére, feljegyzésére, kezelésére és továbbítására vonatkozó követelményeket illetően, megfelelő esetben a Növény-egészségügyi Állandó Bizottság útmutatása alapján, különös tekintettel a peszticid-szermaradványok vizsgálatával kapcsolatos minőségbiztosítási eljárásokra vonatkozó iránymutatásokra [5] és az összehangolt közösségi ellenőrzési programokkal kapcsolatos bizottsági ajánlások végrehajtására vonatkozó útmutatás céljából a tagállamok részére kiadott munkaanyagra [6];
2. az Európai Közösség költségvetésében rendelkezésre álló megfelelő források keretében pénzügyi hozzájárulást nyújt:
a) a vizsgálatokat végző valamennyi laboratórium rendszeres – elvben kétévente sorra kerülő – szakmai vizsgálatának megszervezéséhez a tagállamok által a Bizottsággal és a többi tagállammal évente közölt információk minőségének, pontosságának és összehasonlíthatóságának biztosítása céljából, amely információkat – közzététel céljából – a 86/362/EGK irányelv 7. cikkének (3) bekezdésével és a 90/642/EGK irányelv 4. cikkének (3) bekezdésével összhangban a Bizottság egyeztet és foglal egységes szerkezetbe;
b) a peszticid-szermaradványok vizsgálatára vonatkozó minőségbiztosítási eljárásoknak a Növény-egészségügyi Állandó Bizottság útmutatása alapján történő szervezéséhez és fejlesztéséhez, valamint az elvben kétévente sorra kerülő szakértői találkozókon való rendszeres felülvizsgálat megszervezéséhez, ezen eljárásoknak a tagállamok szermaradvány-vizsgáló laboratóriumaiban történő alkalmazásáról a tagállamok által a Bizottsággal és a többi tagállammal évente közölt információk minőségének, pontosságának és összehasonlíthatóságának biztosítása céljából, amely információkat – közzététel céljából – a 86/362/EGK irányelv 7. cikkének (3) bekezdésével és a 90/642/EGK irányelv 4. cikkének (3) bekezdésével összhangban a Bizottság egyeztet és foglal egységes szerkezetbe;
c) olyan tanulmányok, konzultációk és egyéb előkészületek évente történő megszervezéséhez, amelyek révén lehetővé válik a Bizottság számára, hogy a 86/362/EGK irányelv 7. cikke (3) bekezdésének második albekezdésében és a 90/642/EGK irányelv 4. cikkének (3) bekezdésében előírtak szerint fokozatosan kidolgozhassa a tényleges étrendi kockázat felmérésének az ellenőrzési adatokon alapuló rendszerét; továbbá
d) a 86/362/EGK irányelv 7. cikke (2) és (3) bekezdésének, illetve a 90/642/EGK irányelv 4. cikkének megfelelő végrehajtásához a Bizottság és a Növény-egészségügyi Állandó Bizottság által szükség szerint meghatározott egyéb közösségi szintű intézkedések megszervezéséhez.
3. cikk
(1) A Bizottság a 86/362/EGK irányelv 12. cikkében és a 90/642/EGK irányelv 10. cikkében meghatározott eljárásokkal összhangban elfogadott határozattal jelöli ki a 2. cikk (2) bekezdésében előírt pénzügyi hozzájárulások kedvezményezettjét, illetve kedvezményezettjeit.
(2) Az (1) bekezdésben előírt bizottsági határozat különösen az alábbiakat rögzíti:
- a közösségi pénzügyi hozzájárulás kedvezményezettjének, illetve kedvezményezettjeinek neve,
- az elvégzendő feladat teljes költsége és az érintett felek hozzájárulása az elvégzendő feladathoz, az Európai Közösség hozzájárulását is beleértve,
- az elvégzendő feladat összefoglaló leírása,
- a feladat végrehajtásának menetrendje.
4. cikk
A tagállamok biztosítják, hogy a Bizottsággal és a többi tagállammal évente közölt vizsgálati eredmények a 86/362/EGK irányelv 7. cikkének (3) bekezdésével és a 90/642/EGK irányelv 4. cikkének (3) bekezdésével összhangban olyan laboratóriumból származzanak, amely:
- megfelel a 93/99/EGK irányelv 3. cikke követelményeinek, és
- mindent megtesz az e rendelet 2. cikke (2) bekezdésének b) albekezdésében előírt, a peszticid-szermaradvány vizsgálatára vonatkozó minőségbiztosítási eljárások végrehajtása érdekében.
A tagállamok biztosítják továbbá, hogy az összehangolt közösségi programban való részvétel azokra a laboratóriumokra korlátozódjék, amelyek részt vettek az e rendelet 2. cikke (2) bekezdésének a) pontjában előírt közösségi szintű szakmai vizsgálat egy korábbi, illetve részt fognak venni annak következő fordulójában.
5. cikk
(1) A Bizottság kellő szakképzettséggel rendelkező, különleges megbízottakat jelöl ki a növényi eredetű élelmiszerekben, illetve azok felületén található peszticid-szermaradványokra vonatkozó nemzeti és közösségi szintű ellenőrzési programok tagállamok által történő végrehajtásának az érintett nemzeti hatóságokkal együtt végzett ellenőrzése céljából. Az ellenőrzés mintavételre és az érintett laboratóriumok teljesítményének vizsgálatára egyaránt kiterjed.
(2) A megbízottak sorra felkeresik valamennyi tagállam illetékes hatóságait, amelyek együttműködnek a Bizottság megbízottaival, és minden szükséges támogatást megadnak ahhoz, hogy a megbízottak elvégezhessék feladatukat. Az egyes látogatások programjának megszervezése és végrehajtása az érintett tagállammal együttműködésben történik. Azonban minden esetben továbbra is a nemzeti hatóságok lesznek felelősek az ellenőrzések végrehajtásáért.
(3) A Bizottság a nemzeti megbízottakkal egyetértésben megfelelő időkereten belül készíti elő az egyes látogatásokat. A felkeresett tagállam szakértőin kívül a látogatás során egy vagy több tagállam egy vagy több szakértője is csatlakozhat a Bizottság szakértőihez. A látogatás során a Bizottság által kijelölt tagállami szakértő, illetve szakértők betartják a Bizottság adminisztratív szabályait.
(4) Az egyes látogatásokat követően a Bizottság írásos jelentést készít. A felkeresett tagállam lehetőséget kap a jelentés észrevételezésére.
(5) A Bizottság a Növény-egészségügyi Állandó Bizottság keretében rendszeresen írásos jelentésben közli a tagállamokkal az egyes tagállamokban végrehajtott látogatások eredményét. A Bizottság tájékoztatja erről az Európai Parlamentet is. A Bizottság továbbá rendszeresen közzéteszi a jelentéseket.
(6) E cikk rendelkezéseit 2001. október 31-ig felül kell vizsgálni.
6. cikk
Ez a rendelet 2000. április 1-jén lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
A Tanács 657/2000/EK rendelete
(2000. március 27.)
a halászati ágazattal és a közös halászati politika által érintett csoportokkal folytatott szorosabb párbeszédről
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 37. cikkére,
tekintettel a Bizottság javaslatára,
tekintettel az Európai Parlament véleményére,
(2) Tekintettel a halászati és akvakultúraágazati tanácsadó bizottság (HATB) 1999/478/EK bizottsági határozat [1] alapján megújított feladataira, ezen – a szorosabb párbeszédre és átláthatóságra irányuló – törekvések könnyebben érhetők el egyrészről a HATB ülései szervezésének javítására szolgáló új intézkedések bevezetésével, másrészről az érintett csoportok – a kérdéses ügyekre vonatkozó információkról, valamint az elért eredményekről szóló – tájékoztatásával.
(3) Ennek eléréséhez segítséget kell nyújtani az európai kereskedelmi szervezetek részére a HATB üléseinek előkészítése területén, a közös halászati politikában szerepet játszó kérdések és a keretében meghozott intézkedések hatása átfogó tanulmányozásának ösztönzése céljából, elősegítve az iparból kiinduló kezdeményezéseket, továbbá, ha lehetséges, közös álláspontra törekedve a Bizottság javaslattervezetei tekintetében.
(4) Annak érdekében, hogy javuljanak azok a körülmények, amelyek között a határozatokat meghozzák, már a tervezett kezdeményezések korai szakaszában tájékoztatni kell az iparág képviselőit, és minden érintett csoport számára meg kell világítani a különböző, közös halászati politika keretében hozott intézkedések céljait és részleteit,
ELFOGADTA EZT A RENDELETET:
1. cikk
A mellékletben megállapított feltételek mellett a Bizottság az alábbiak költségét viseli:
- azok az európai kereskedelmi szervezetek által szervezett ülések, amelyeknek célja a halászati és akvakultúraágazati tanácsadó bizottság üléseinek előkészítése,
- a közös halászati politika és különösen a bizottsági javaslatok céljai és az ezzel kapcsolatos intézkedések tisztázása, továbbá a lényeges információk terjesztése ezen a területen a halászati ipar és az érintett csoportok számára, az érintett csoportokkal és szervezetekkel rendszeres kapcsolatot fenntartva.
A Bizottság által szervezett szakértői ülésekhez is biztosítható finanszírozás az első albekezdés második francia bekezdésében említett tevékenységek támogatására.
2. cikk
A Bizottság elvégezhet minden általa szükségesnek tekintett ellenőrzést az ezzel a rendelettel – az európai kereskedelmi szervezetek számára – kijelölt feladatok feltételeinek való megfelelés és azok végrehajtásának biztosítására; ezek a szervezetek segítik a Bizottság részéről az e célra kijelölt képviselőket.
3. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
A Tanács 813/2000/EK rendelete
(2000. április 17.)
a 2081/92/EGK rendelet 17. cikkében megállapított eljárás szerint a földrajzi jelzések és eredetmegjelölések bejegyzéséről szóló 1107/96/EK bizottsági rendelet mellékletének kiegészítéséről
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre,
tekintettel a Bizottság javaslatára,
tekintettel a mezőgazdasági termékek és élelmiszerek földrajzi jelzéseinek és eredetmegjelöléseinek oltalmáról szóló, 1992. július 14-i 2081/92/EGK tanácsi rendeletre [1] és különösen annak 17. cikke (2) bekezdésére,
mivel:
(1) A 2081/92/EGK rendelet 17. cikke szerint a tagállamok által közölt egyes nevekre vonatkozóan kiegészítő adatokat igényeltek annak érdekében, hogy megbizonyosodjanak arról, hogy azok megfelelnek-e az említett rendelet 2. és 4. cikkének; mivel ezek a kiegészítő adatok igazolják, hogy a nevek megfelelnek az említett cikkeknek; mivel ebből kifolyólag ezeket be kell jegyezni és ezekkel az 1107/96/EK bizottsági rendelet [2] mellékletét ki kell egészíteni.
(2) A 2081/92/EGK rendelet 15. cikkében előírt bizottság véleményével nem támogatja a javaslatot,
ELFOGADTA EZT A RENDELETET:
1. cikk
Az 1107/96/EK bizottsági rendelet melléklete az e rendelet mellékletében szereplő nevekkel egészül ki.
2. cikk
Ez a rendelet az Európai Közösségek Hivatalos Lapjában való kihirdetésének napján lép hatályba.
A Bizottság 1685/2000/EK rendelete
(2000. július 28.)
a strukturális alapok által társfinanszírozott tevékenységek kiadásainak támogathatósága tekintetében az 1260/1999/EK tanácsi rendelet alkalmazása részletes szabályainak megállapításáról
AZ EURÓPAI KÖZÖSSÉGEK BIZOTTSÁGA
tekintettel az Európai Közösséget létrehozó szerződésre,
tekintettel a strukturális alapokra vonatkozó általános rendelkezések megállapításáról szóló, 1999. június 21-i 1260/1999/EK tanácsi rendeletre [1] és különösen a 30. cikkének (3) bekezdésére és 53. cikkének (2) bekezdésére,
a Szerződés 147. cikke alapján létrehozott bizottsággal, az Agrárstrukturális és Vidékfejlesztési Bizottsággal, valamint a Halászati és Akvakultúraágazati Strukturális Bizottsággal folytatott konzultációt követően,
mivel:
(1) Az Európai Mezőgazdasági Orientációs és Garanciaalapból (EMOGA) nyújtandó vidékfejlesztési támogatásról, valamint egyes rendeletek [2] módosításáról, illetve hatályon kívül helyezéséről szóló, 1999. május 17-i 1257/1999/EK tanácsi rendelet 1. cikkének (3) bekezdése előírja, hogy azoknak a vidékfejlesztési intézkedéseknek, amelyek a fejlődésben lemaradt térségek fejlődését és strukturális alkalmazkodását (1. célkitűzés) elősegítő intézkedésekbe épülnek be, vagy amelyek strukturális nehézségekkel küzdő térségek gazdasági és társadalmi szerkezetváltását (2. célkitűzés) támogató intézkedésekhez kapcsolódnak az érintett régiókban, az 1260/1999/EK rendeletben foglalt feltételeknek megfelelően tekintetbe kell venniük a strukturális alapok keretében nyújtott közösségi támogatások céljait. Az 1257/1999/EK rendelet 2. cikke meghatározza azokat a tevékenységeket, amelyek vidékfejlesztési támogatásban részesülhetnek.
(2) Az Európai Regionális Fejlesztési Alapról szóló, 1999. július 12-i 1783/1999/EK rendelet [3] 3. cikke meghatározza azokat a tevékenységeket, amelyek finanszírozásához az ERFA hozzájárulhat.
(3) Az Európai Szociális Alapról szóló, 1999. július 12-i 1784/1999/EK európai parlamenti és tanácsi rendelet [4] 2. cikke meghatározza azokat a tevékenységeket, amelyek finanszírozásához az ESZA hozzájárulhat.
(4) A Halászati Orientációs Pénzügyi Eszközről szóló, 1999. július 21-i 1263/1999/EK tanácsi rendelet [5] 2. cikke meghatározza azokat a tevékenységeket, amelyek finanszírozásához a HOPE hozzájárulhat; a 2792/1999/EK tanácsi rendelet [6] megállapítja a halászati ágazat közösségi strukturális támogatására vonatkozó részletes szabályokat és rendelkezéseket.
(5) Az 1260/1999/EK rendelet 30. cikkének (3) bekezdése előírja, hogy a támogatható kiadásokra a vonatkozó nemzeti szabályokat kell alkalmazni, kivéve ha a Bizottság szükségesnek tartja közösségi szintű szabályok megalkotását; bizonyos tevékenységek esetén azonban a strukturális alapoknak a Közösség egészében történő egységes és megfelelő alkalmazása érdekében a Bizottság szükségesnek tartja a támogatható kiadásokra vonatkozó közös szabályok megalkotását. Valamely egyedi tevékenységfajtára vonatkozó szabály elfogadása nem határozhatja meg előre, hogy az ilyen tevékenységet melyik alapból lehet társfinanszírozni. E szabályok elfogadása nem akadályozza meg a tagállamokat abban, hogy bizonyos kijelölendő esetekben szigorúbb nemzeti rendelkezéseket alkalmazzanak. E szabályokat kell alkalmazni az 1260/1999/EK rendelet 30. cikkének (2) bekezdésében foglalt időpontok közötti időszakban felmerült valamennyi kiadásra.
(6) Az 1257/1999/EK rendelet 36. cikkének (1) bekezdése előírja, hogy az 1260/1999/EK rendeletet és a végrehajtására elfogadott rendelkezéseket kell alkalmazni a vidékfejlesztési intézkedésekre a 2. célkitűzés alá tartozó és az EMOGA (Garanciarészleg) által finanszírozott térségekre, kivéve ha az 1257/1999/EK rendelet másképp rendelkezik. Következésképpen, az e rendeletben megállapított szabályokat kell alkalmazni azokra az intézkedésekre, amelyek részét képezik a 2. célkitűzés alá tartozó régiókra vonatkozó programoknak, kivéve, ha az 1257/1999/EK rendelet és az 1257/1999/EK rendelet végrehajtási rendelkezéseinek megállapításáról szóló 1750/1999/EK bizottsági rendelet [7] másképp rendelkezik.
(7) A Szerződés 87. és 88. cikkét kell alkalmazni a strukturális alapok által társfinanszírozott tevékenységekre. A Bizottság valamely támogatást jóváhagyó határozata nem dönti el eleve valamely, az állami támogatásokra vonatkozó szabályok alapján elvégzett vizsgálat kimenetelét, és nem menti fel a tagállamot az említett cikkekben foglalt kötelezettségei alól.
(8) Az e rendeletben foglalt intézkedések összhangban vannak a Régiófejlesztési és Szerkezetváltási Bizottság véleményével,
ELFOGADTA EZT A RENDELETET:
1. cikk
Az e rendelethez csatolt mellékletben foglalt szabályokat kell alkalmazni az 1260/1999/EK rendelet 9. cikkének e) pontjában meghatározott támogatási formák keretében felmerülő kiadások támogathatóságának megállapításakor.
2. cikk
Ez a rendelet az Európai Közösségek Hivatalos Lapjában való kihirdetését követő hetedik napon lép hatályba.
Az Európai Parlament és a Tanács 2038/2000/EK rendelete
(2000. szeptember 28.)
az adagolószelepes inhalátorok és gyógyszeradagoló pumpák tekintetében az ózonréteget lebontó anyagokról szóló 2037/2000/EK rendelet módosításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre, és különösen annak 175. cikke (1) bekezdésére,
tekintettel a Gazdasági és Szociális Bizottság véleményére [1],
a Régiók Bizottságával folytatott konzultációt követően,
a Szerződés 251. cikkében megállapított eljárásnak megfelelően [2],
mivel:
(1) Az adagolószelepes inhalátorok kivitele a fejlődő országokba, valamint a fluorozott-klórozott szénhidrogéneket tartalmazó gyógyszeradagoló pumpák kivitele az ózonréteget lebontó anyagokról szóló, 2000. június 29-i 2037/2000/EK európai parlamenti és tanácsi rendelet [3] alapján nem megengedett. Mindazonáltal ezeknek az egészségügyi termékeknek a kivitelét, amelyek használata a Közösség piacán megengedett, nem szabad korlátozni.
(2) A 2037/2000/EK rendeletet ezért ennek megfelelően módosítani kell,
ELFOGADTA EZT A RENDELETET:
1. cikk
A 2037/2000/EK rendelet 11. cikkének (1) bekezdése a következő ponttal egészül ki:
"f) a fluorozott-klórozott szénhidrogéneket tartalmazó adagolószelepes inhalátorok, valamint a kimért gyógyszeradagok bejuttatására szolgáló, hermetikusan zárt, az emberi szervezetbe történő beültetésre szánt implantátumok, amelyek a 4. cikk (1) bekezdése alapján, a 18. cikk (2) bekezdésében említett eljárásnak megfelelően ideiglenesen engedélyezhetők."
2. cikk
Ez a rendelet az Európai Közösségek Hivatalos Lapjában való kihirdetését követő napon lép hatályba.
A Tanács 2578/2000/EK rendelete
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre,
tekintettel a halászati és akvakultúra termékek piacának közös szervezéséről szóló, 1992. december 17-i 3759/92/EGK tanácsi rendeletre [1] és különösen annak 2. cikke (3) bekezdésére,
tekintettel a Bizottság javaslatára,
(2) Mivel ebből következően, e fajok forgalmazására vonatkozóan – a közös piacszervezés keretében – közös előírásokat kell megállapítani a 2406/96/EK rendelet [3] módosításával,
ELFOGADTA EZT A RENDELETET:
1. cikk
A 2406/96/EK rendelet a következőképpen módosul:
1. 3. cikk:
a) az (1) bekezdésben az a) pont alatt szereplő jegyzék a következő franciabekezdésekkel egészül ki:
"– Csíkos vagy bajuszos vörös márna (Mullus barbatus, Mullus surmuletus),
– Fekete-tengeri keszeg (Spondyliosoma cantharus)";
b) az (1) bekezdés egy új d) ponttal egészül ki:
"d) Közönséges fésűkagyló és a 0307KN-kód alá tartozó más vízi gerinctelen állatok:
- Közönséges fésűkagyló (Pecten maximus),
- Közönséges kürtcsiga (Buccinum undatum)".
2. A 4. cikk (3) bekezdése első albekezdésének helyébe a következő rendelkezés lép: "(3) A 3. cikkben említett tengeri rákot, közönséges fésűkagylót és közönséges kürtcsigát nem a különleges frissességi előírásoknak megfelelően kell kategóriába sorolni."
3. A 7. cikk (1) bekezdésének helyébe a következő rendelkezés lép:
"(1) A 3. cikkben említett termékek súlyuk vagy kilogrammonkénti darabszámuk alapján osztályozandók. A garnélarákokat és tengeri rákokat azonban a páncéljuk szélessége alapján kell méretkategóriákba sorolni; a közönséges fésűkagylók és a közönséges kürtcsigák a héjuk, illetve a házuk szélessége alapján sorolandók méretkategóriákba."
4. A II. mellékletben a csíkos vagy bajuszos vörös márnához, a fekete tengeri keszeghez, a közönséges fésűkagylóhoz és a közönséges kürtcsigához alkalmazandó méretkategóriákra vonatkozóan az ennek a rendeletnek a mellékletében megjelenő táblázattal egészül ki a meglévő táblázat.
2. cikk
Ez a rendelet az Európai Közösségek Hivatalos Lapjában való kihirdetését követő huszadik napon lép hatályba.
Az Európai Parlament és a Tanács 2700/2000/EK rendelete
(2000. november 16.)
a Közösségi Vámkódex létrehozásáról szóló 2913/92/EGK tanácsi rendelet módosításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 26., 95., és 133. cikkére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Szerződés 251. cikkében megállapított eljárásnak [3] megfelelően,
mivel:
(1) A Közösségi Vámkódex létrehozásáról szóló, 1992. október 12-i 2913/92/EGK tanácsi rendelet [4] 253. cikkének (4) bekezdése úgy rendelkezik, hogy 1998. január 1-je előtt a Tanács vizsgálja felül a Kódexet a Bizottság jelentése – amelyhez javaslatok mellékelhetők – alapján a szükségesnek vélt kiigazítások elvégzése céljából, figyelembe véve különösen a belső piac megvalósítását.
(2) A Kódex minden egyes felülvizsgálatát – anélkül, hogy ez a nemzetközi kereskedelem elé bármiféle akadályt gördítene – úgy kell tekinteni, mint a csalás megelőzésére szolgáló jogi eszközök és eljárások megteremtésének egyik lehetőségét, mivel – amint azt a Tanács 1998. május 19-i következtetésében hangsúlyozta – az adófizetők pénze megtakarításának egyik legjobb módja a csalás megelőzése.
(3) A közösségi vámszabályok és eljárások egyszerűsítéséről és ésszerűsítéséről szóló, 1996. október 25-i tanácsi állásfoglalást [5] figyelembe kell venni.
(4) Még nem született döntés arra nézve, hogy a különböző hatóságoknak az euró bevezetését követően milyen jogköre van az átváltási árfolyamok meghatározására.
(5) Rendelkezni kell arról a lehetőségről, amely szerint a valamely adatfeldolgozási módszer segítésével benyújtott vámáru-nyilatkozatokhoz nem szükséges bizonyos iratokat mellékelni.
(6) Az aktív feldolgozással, a vámfelügyelet melletti feldolgozással és az ideiglenes behozatallal kapcsolatos rendelkezések által nyújtott lehetőségek könnyebb kihasználása érdekében a szabályokat rugalmasabbá kell tenni.
(7) Helyénvaló a bizottsági eljárásnak megfelelően rendelkezni az olyan további esetekről, ahol a passzív feldolgozással kapcsolatos intézkedések során esedékes díjakat úgy számítják ki, hogy a feldolgozási műveletek költségét tekintik kiindulási alapnak.
(8) Egyes vámszabadterületeken helyénvaló lehet a vámraktározási eljáráshoz és a vámhatóságok általi vámellenőrzésekhez kapcsolódó vámkezelés elvégzésének engedélyezése, az adott eljárásnak megfelelően.
(9) Bizonyos körülmények esetén biztosítani kell az áru jellege vagy meghatározott célra történő felhasználása miatti kedvezményes tarifális elbánást, illetve – amennyiben a vámtartozás nem az áru szabad forgalomba bocsátásából származik – a passzív feldolgozási eljárás különbözeti díjainak kedvezményét.
(10) A vámtartozás felmerülésének helyére vonatkozó rendelkezéseknek különleges szabályokat kell tartalmazniuk azokra az egyedi esetekre nézve, ahol az érintett összeg egy adott küszöbérték alatt van.
(11) A preferenciális intézkedések egyes konkrét esetei vonatkozásában szükség van a vámhatóságok által elkövetett hibáknak és a fizetésért felelős személy jóhiszeműségének mint fogalmaknak a meghatározására. A fizetésért felelős személy nem tehető felelőssé a rendszer valamely harmadik ország hatósága által okozott működési hibájáért. Az említett hatóságok által kiadott hibás igazolás azonban nem minősül hibának, ha az igazolás hibás adatot tartalmazó kérelmen alapul. Az exportőr kérelmében megadott adat hibás mivoltát a kérelemben szereplő ténybeli elemek alapján kell értékelni. A fizetésért felelős személy jóhiszeműségére hivatkozhat, ha bizonyítani tudja, hogy kellő körültekintéssel járt el, kivéve ha az Európai Közösségek Hivatalos Lapjában olyan értelmű értesítést tettek közzé, amely kétségre ad okot.
(12) A Közösség pénzügyi érdekeit és a fizetésért felelős személy jogait védeni kell a szükségtelenül elhúzódó jogi eljárásoktól.
(13) Rendelkezni kell a felmerült vámtartozás megfizetésére irányuló kötelezettség felfüggesztéséről, amennyiben az árut a vámfelügyelet alól kivonták és egynél több adós van, ezáltal lehetővé téve, hogy a vámhatóságok egy konkrét, a többi adóst megelőző adóssal szemben kezdeményezzenek beszedési eljárást.
(14) A 2913/92/EGK rendelet végrehajtásához szükséges intézkedéseket a Bizottságra ruházott végrehajtási hatáskör gyakorlására irányuló eljárások megállapításáról szóló, 1999. június 28-i 1999/468/EK tanácsi határozatnak [6] megfelelően kell elfogadni.
(15) Ezért a 2913/92/EGK rendeletet ennek megfelelően módosítani kell,
ELFOGADTA EZT A RENDELETET:
1. cikk
A 2913/92/EGK rendelet a következőképpen módosul:
1. A 4. cikk 24. pontja helyébe a következő rendelkezés lép:
"24. "Bizottsági eljárás". vagy a 247. és 247a. cikkben, illetve a 248. és 248a. cikkben említett eljárás".
2. A 35. cikk első bekezdése helyébe a következő rendelkezés lép: "Ha az áru vámértékének meghatározásához használt tényezők annak a tagállamnak a valutájától eltérő valutában vannak kifejezve, ahol a vámérték megállapítása történik, az alkalmazandó átváltási árfolyam az ügyben illetékes hatóságok által megfelelő módon kihirdetett árfolyam".
3. A 77. cikk jelenlegi szövegének számozása (1) bekezdésre változik, és a következő bekezdéssel egészül ki:
"(2) Amennyiben a vámáru-nyilatkozatot valamely adatfeldolgozási módszerrel készítik el, a vámhatóságok eltekinthetnek a 62. cikk (2) bekezdésében említett egyes mellékelendő iratoknak az árunyilatkozattal együtt történő benyújtásától. Ebben az esetben az iratokat a vámhatóságok rendelkezésére bocsátása céljából meg kell őrizni".
4. A 115. cikk (4) bekezdése helyébe a következő rendelkezés lép:
"(4) A bizottsági eljárásnak megfelelően, az (1) bekezdés rendelkezései alkalmazásának megtiltását, bizonyos feltételekhez kötését vagy megkönnyítését célzó intézkedések fogadhatók el".
5. A 117. cikk c) pontja a következő mondattal egészül ki: "A gazdasági feltételeknek megfelelőnek minősülő esetek a bizottsági eljárással összhangban határozhatók meg".
6. A 124. cikk helyébe a következő rendelkezés lép:
"124. cikk
(1) A vámvisszatérítési eljárás valamennyi árura alkalmazható. Nem alkalmazható azonban, ha a szabad forgalomba bocsátásra vonatkozó bejelentés elfogadásának időpontjában:
- az importáruk mennyiségi importkorlátozás alá esnek,
- az importárukra a kontingensek keretén belül tarifális intézkedések alkalmazandóak,
- az importáruk behozatali vagy kiviteli engedély, illetve igazolás bemutatásához kötöttek a közös agrárpolitika keretén belül, vagy
- a végtermékekre export-visszatérítést vagy adót állapítottak meg.
(2) Továbbá a behozatali vámok vámvisszatérítési eljárás szerinti visszatérítése nem lehetséges, ha a végtermékekre vonatkozó kiviteli árunyilatkozat elfogadásakor az említett termékek a közös agrárpolitika keretében behozatali vagy kiviteli engedély, illetve igazolás bemutatásához kötöttek, vagy azokra export-visszatérítést vagy adót állapítottak meg.
(3) Az (1) és (2) bekezdéstől való eltérés a bizottsági eljárással összhangban állapítható meg".
7. A 131. cikk helyébe a következő rendelkezés lép:
"131. cikk
A bizottsági eljárásnak megfelelően kell meghatározni azokat az eseteket és azokat a különös feltételeket, amikor és amelyek mellett a vámfelügyelet melletti feldolgozás alkalmazható".
8. A 133. cikk e) pontja a következő mondattal egészül ki: "A gazdasági feltételeknek megfelelőnek minősülő esetek a bizottsági eljárással összhangban határozhatók meg".
9. A 142. cikk helyébe a következő rendelkezés lép:
"142. cikk
(1) A részleges behozatali vámmentesség melletti ideiglenes behozatali eljárás alkalmazását olyan áruk tekintetében lehet engedélyezni, amelyek nem tartoznak a 141. cikknek megfelelően elfogadott rendelkezések hatálya alá, vagy amelyek ugyanezen rendelkezések hatálya alá tartoznak, de nem tesznek eleget az azokban foglalt feltételeknek a teljes vámmentesség melletti ideiglenes behozatal engedélyezéséhez.
(2) Azoknak az áruknak a jegyzékét, amelyek tekintetében nem alkalmazható a részleges behozatali vámmentesség melletti ideiglenes behozatali eljárás, és azokat a feltételeket, amelyekhez kötötten az eljárás alkalmazható, a bizottsági eljárásnak megfelelően kell összeállítani".
10. A 153. cikk a következő bekezdéssel egészül ki: "A 151. cikktől eltérően, a bizottsági eljárást lehet alkalmazni azoknak az eseteknek és különös feltételeknek a meghatározására, amikor és amelyek mellett az áru a passzív feldolgozási műveletet követően oly módon bocsátható szabad forgalomba, hogy a feldolgozási művelet költségét tekintik az Európai Közösségek Vámtarifájának alkalmazása céljából értékelési alapnak".
11. A 167. cikk (3) bekezdése helyébe a következő rendelkezés lép:
"(3) A 168a. cikkel összhangban kijelöltek kivételével a vámszabad területeknek körülkerítetteknek kell lenniük. A tagállamok jelölik ki a vámszabad területek vagy vámszabad raktárak be- és kilépő helyeit".
12. A 168. cikk (1) bekezdése helyébe a következő rendelkezés lép:
"(1) A vámszabad területek – kivéve a 168a. cikkel összhangban kijelölt vámszabad területeket – és vámszabad raktárak határai, illetve be- és kilépő helyei a vámhatóságok felügyelete alatt állnak".
13. A rendelet szövege a 168. cikk és a B. cím ( "Az áruk vámszabad területre vagy vámszabad raktárba történő beléptetése" ) között a következőkkel egészül ki:
"168a. cikk
(1) A vámhatóságok kijelölhetnek olyan vámszabad területeket, ahol vámellenőrzések és vámkezelés végezhető, és ahol a vámtartozással kapcsolatos rendelkezések a vámraktározási eljárás előírásaival összhangban alkalmazhatók.
A 170., 176. és 180. cikk rendelkezései az így kijelölt vámszabad területekre nem alkalmazhatók.
(2) A 37., 38. és 205. cikkben a vámszabad területekre történő hivatkozások az (1) bekezdésben említett vámszabad területekre nem alkalmazhatók".
14. A 212a. cikk helyébe a következő rendelkezés lép:
"212a. cikk
Ha a vámjogszabályok az áru jellege vagy meghatározott célra történő felhasználása miatt kedvezményes tarifális elbánásról vagy – a 21., 82., 145., vagy a 184–187. cikknek megfelelóen – a behozatali vagy kiviteli vámok alóli mentességról, illetve teljes vagy részleges mentességről rendelkeznek, az említett kedvezményes tarifális elbánást, vagy mentességeket olyan esetekben is alkalmazni kell, amikor a vámtartozás a 202–205., 210. vagy 211. cikk alapján keletkezett, amennyiben az érintett személy eljárása nem volt csalárd, vagy nyilvánvalóan gondatlan, és bizonyítani tudja, hogy a kedvezményes tarifális elbánás, a mentesség alkalmazásához szükséges egyéb feltételek teljesülnek".
15. A 215. cikk a következő bekezdéssel egészül ki:
"(4) Ha a vámhatóság megállapítja, hogy a vámtartozás a 202. cikk szerint egy másik tagállamban merült fel, és a tartozás összege 5000 eurónál kevesebb, a tartozást abban a tagállamban felmerültnek kell tekinteni, ahol az előbbieket megállapították".
16. A 220. cikk (2) bekezdése b) pontjának helyébe a következő rendelkezés lép:
"b) a jogszabály szerint járó vámösszeget a vámhatóság hibájából nem vették könyvelésbe, amit a jóhiszeműen eljáró, a vámáru-nyilatkozatra vonatkozó hatályos jogszabályokban megállapított rendelkezéseket teljesítő, megfizetésért felelős személy nem észlelhetett.
Ha az áru preferenciális státusza valamely harmadik ország hatóságait magában foglaló adminisztratív együttműködés rendszerének keretén belül kerül megállapításra, az igazolás ezen hatóságok általi kiadása – amennyiben az hibásnak bizonyul – olyan hibának számít, amely az első albekezdés értelmében nem volt észlelhető.
A hibás igazolás kiadása azonban nem számít hibának, ha az igazolás az exportőr által szolgáltatott adatok hibás feltüntetésén alapul, kivéve különösen, ha nyilvánvaló, hogy a kiadó hatóságok tudatában voltak vagy tudatában kellett volna lenniük annak, hogy az áru nem felel meg a preferenciális elbánásra jogosító feltételeknek.
A kötelezett hivatkozhat jóhiszeműségére, ha bizonyítani tudja, hogy – az adott kereskedelmi műveletek során – kellő körültekintéssel járt el annak érdekében, hogy minden, a preferenciális elbánáshoz szükséges feltételnek megfeleljen.
A kötelezett azonban nem hivatkozhat jóhiszeműségére, amennyiben az Európai Bizottság az Európai Közösségek Hivatalos Lapjában értesítést tett közzé, amely szerint kétség merült fel a preferenciális elbánásnak a kedvezményezett ország részéről történő megfelelő alkalmazását illetően".
17. A 221. cikk (3) bekezdése helyébe a következő bekezdések lépnek:
"(3) A vámtartozás keletkezésétől számított 3 év lejárta után az adóssal már nem lehet közölni a tartozás összegét. Ez a határidő a 243. cikk értelmében vett fellebbezés benyújtásának napjától kezdve a fellebbezési eljárás időtartamára felfüggesztésre kerül.
(4) Ha a vámtartozás olyan cselekmény eredménye, amely – elkövetése időpontjában – büntetőeljárást von maga után, az összeg a hatályos rendelkezésekben meghatározott feltételek mellett az adóssal a (3) bekezdésben említett hároméves időszak eltelte után is közölhető".
18. A 222. cikk (2) bekezdése helyébe a következő rendelkezés lép:
"(2) Azok az esetek és feltételek, amikor az adós vámfizetési kötelezettségét fel kell függeszteni, a bizottsági eljárásnak megfelelően is meghatározhatók:
- ha a 236., 238. vagy 239. cikknek megfelelően a vám elengedésére vonatkozó kérelmet nyújtanak be, vagy
- ha az árukat a 233. cikk c) pontja második francia bekezdésének vagy d) pontjának megfelelően a későbbi elkobzás céljából lefoglalták, vagy
- amennyiben a vámtartozás a 203. cikk alapján merült fel, és egynél több adós van".
19. A 247., 248. és 249. cikk helyébe a következő rendelkezések lépnek:
"247. cikk
Az e rendelet végrehajtásához szükséges intézkedéseket – a 184. cikkben említett rendelet végrehajtását is ideértve –, a VIII. cím kivételével, és a 2658/87/EGK rendelet [7] 9. és 10. cikkére, valamint e rendelet 248. cikkére is figyelemmel, a 247a. cikk (2) bekezdésében említett szabályozási bizottsági eljárásnak megfelelően kell elfogadni a Közösség által vállalt nemzetközi kötelezettségekkel összhangban.
247a. cikk
(1) A Bizottság munkáját a Vámkódex Bizottság (a továbbiakban: "a bizottság") segíti.
(2) Ahol erre a bekezdésre történik hivatkozás, az 1999/468/EK határozat 5. és 7. cikkét kell alkalmazni, tekintettel az annak 8. cikkében foglalt rendelkezésekre.
Az 1999/468/EK határozat 5. cikkének (6) bekezdésében megállapított határidő három hónap.
(3) A bizottság elfogadja saját eljárási szabályzatát.
248. cikk
A 11., 12. és 21. cikk végrehajtásához szükséges intézkedéseket a 248a. cikk (2) bekezdésében említett irányítóbizottsági eljárásnak megfelelően kell elfogadni.
248a. cikk
(1) A Bizottság munkáját a Vámkódex Bizottság (a továbbiakban: "a bizottság") segíti.
(2) Ahol erre a bekezdésre történik hivatkozás, az 1999/468/EK határozat 4. és 7. cikkét kell alkalmazni.
Az 1999/468/EK határozat 4. cikkének (3) bekezdésében megállapított határidő három hónap.
(3) A bizottság elfogadja saját eljárási szabályzatát.
249. cikk
A bizottság bármilyen, az elnöke által saját kezdeményezésére vagy valamely tagállam képviselőjének kérelmére felvetett vámjogalkotásra vonatkozó kérdést megvizsgálhat."
2. cikk
Ez a rendelet az Európai Közösségek Hivatalos Lapjában való kihirdetését követő 7. napon lép hatályba.
A Bizottság 2785/2000/EK rendelete
(2000. december 19.)
a tagállamok által továbbítandó adatokról és az Európai Mezőgazdasági Orientációs és Garanciaalap (EMOGA) Garanciarészlege által finanszírozott kiadások havi könyveléséről szóló, valamint az 1259/1999/EK tanácsi rendelet alkalmazására vonatkozó egyes részletes szabályok megállapításáról szóló 296/96/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a közös agrárpolitika finanszírozásáról szóló, 1999. május 17-i 1258/1999/EK tanácsi rendeletre [1] és különösen annak 4. cikke (8) bekezdésére, 5. cikke (3) bekezdésére és 7. cikke (5) bekezdésére,
mivel:
(1) A Szerződés 122. cikke (2) bekezdésével összhangban az egységes valutának Görögország által 2001. január 1-jén történő elfogadásáról szóló, 2000. június 19-i 2000/427/EK tanácsi határozat [2] megállapítja, hogy Görögország eleget tesz az egységes valuta elfogadásához szükséges feltételeknek.
(2) A 2596/2000/EK rendelettel [3] módosított, az euró bevezetéséről szóló, 1998. május 3-i 974/98/EK tanácsi rendelet 2. cikkének második mondata [4] megállapítja, hogy 2001. január 1-jétől Görögország pénzneme az euró lesz.
(3) A legutóbb a 2761/1999/EK rendelettel [5] módosított, a tagállamok által továbbítandó adatokról és az Európai Mezőgazdasági Orientációs és Garanciaalap (EMOGA) Garanciarészlege által finanszírozott kiadások havi könyveléséről, valamint az 1259/1999/EK tanácsi rendelet alkalmazására vonatkozó egyes részletes szabályok megállapításáról szóló, 1996. február 16-i 296/96/EK bizottsági rendelet [6] 4. cikke (1a) bekezdésének a) pontja megállapítja, hogy az EMOGA Garanciarészlege kiadásainak terhére könyvelt előlegeket a részt vevő tagállamok számára euróban kell megállapítani és kifizetni. A 2001 januárjának elején kifizetendő előlegek a 2000. október 16-a és 2000. november 30-a között felmerült kiadásokra vonatkoznak. Ezért rendelkezni kell arról, hogy az említett előlegeket még egy utolsó alkalommal Görögország számára nemzeti valutában fizessék ki.
(4) Az e rendeletben előírt intézkedések összhangban vannak az Európai Mezőgazdasági Orientációs és Garanciaalap (EMOGA) Bizottságának véleményével,
ELFOGADTA EZT A RENDELETET:
1. cikk
A 296/96/EK rendelet a következőképpen módosul:
1. A 3. cikk (8) bekezdésének b) pontja a következő mondattal egészül ki: "Ez a választási lehetőség Görögországot 2001. január 1-jétől illeti meg."
2. A 4. cikk (1a) bekezdésének c) pontja a következő mondattal egészül ki: "A Görögország számára 2000. október 16-a és november 30-a között felmerült kiadások utáni előlegeket nemzeti valutaegységben vagy nemzeti valutában kell kifizetni."
2. cikk
Ez a rendelet teljes egészében kötelező és közvetlenül alkalmazandó valamennyi tagállamban.
A Bizottság 2858/2000/EK rendelete
(2000. december 27.)
a tartósított gombákra vonatkozó vámkontingensek megnyitásáról és kezeléséről szóló 2125/95/EK bizottsági rendeletet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az egyes mezőgazdasági termékekre vonatkozó egyes engedmények közösségi vámkontingens formájában történő megállapításáról, valamint önálló és átmeneti intézkedésként Bulgária, Románia és Lengyelország esetében az Európa-megállapodásban előírt egyes mezőgazdasági engedmények kiigazításáról szóló 2290/2000/EK [1], 2435/2000/EK [2] és 2851/2000/EK tanácsi rendeletre [3] és különösen azok 1. cikke (3) bekezdésére,
mivel:
(1) A legutóbb a 2493/98/EK rendelettel [4] módosított 2125/95/EK rendelet [5] előírja a legutóbb a 2435/98/EK rendelettel [6] módosított, egyes mezőgazdasági termékekre vonatkozó egyes engedmények közösségi vámkontingens formájában történő megállapításáról, valamint a többoldalú kereskedelmi tárgyalások uruguayi fordulója során kötött, a mezőgazdaságról szóló megállapodás figyelembevétele céljából önálló és átmeneti intézkedésként az Európa-megállapodásokban előírt bizonyos mezőgazdasági engedmények kiigazításáról szóló, 1995. december 22-i 3066/95/EK tanácsi rendelet [7] II., V. és VI. mellékletében Lengyelországnak, Romániának és Bulgáriának juttatott tartósítottgomba-kontingensek kezelésére vonatkozó rendelkezéseket.
(2) A 3066/95/EK rendeletet a 2851/2000/EK rendelet hatályon kívül helyezte és helyébe Bulgáriára, Romániára és Lengyelországra vonatkozóan a 2290/2000/EK, a 2435/2000/EK és a 2851/2000/EK rendelet lépett. A fent említett tartósított gombára vonatkozó vámengedmények úgy szerepelnek, ahogyan azok egyrészről a Bulgáriából és Romániából származó termékek vonatkozásában a 2290/2000/EK és a 2435/2000/EK rendeletben megjelennek, másrészről ahogy azokat a Lengyelországból származó termékek vonatkozásában a 2851/2000/EK rendelet mennyiségi korlátozás nélkül biztosítja. A 2125/95/EK rendeletet ennek megfelelően módosítani kell az 5. cikkben a hagyományos importőrök által beadott engedélykérelmekre vonatkozó hivatkozás kivételével, kitörölve az összes Lengyelországra vonatkozó hivatkozást abból a célból, hogy e rendeletet az említett új rendelkezésekhez igazítsák.
(3) Az e rendeletben előírt intézkedések összhangban vannak a Feldolgozottgyümölcs- és Feldolgozottzöldség-piaci Irányítóbizottság véleményével,
ELFOGADTA EZT A RENDELETET:
1. cikk
A 2125/95/EK rendelet a következőképpen módosul:
(1) Az I. mellékletben megadott 07119040, 20031020 és 20031030 KN-kód alá sorolt, az Agaricus nemzetségbe tartózó tartósított gombák vámkontingensei az itt megállapított szabályok szerint megnyitásra kerülnek.
A Bizottság 2001/7/EK határozata
(2000. december 19.)
a 89/662/EGK irányelv, illetve a kórokozók tekintetében a 90/425/EGK irányelv A. mellékletének I. pontjában felsorolt külön közösségi szabályokban megállapított állat-egészségügyi és közegészségügyi követelmények hatálya alá nem tartozó termékek Közösségen belüli kereskedelmére és a Közösségbe történő behozatalára irányadó állat-egészségügyi és közegészségügyi követelmények megállapításáról szóló 92/118/EGK tanácsi irányelv I. melléklete 14. fejezetének módosításáról
(az értesítés a C(2000) 3866. számú dokumentummal történt)
(EGT vonatkozású szöveg)
(2001/7/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1999/724/EK bizottsági határozattal [1] módosított, a 89/662/EGK irányelv, illetve a kórokozók tekintetében a 90/425/EGK irányelv A. mellékletének I. pontjában felsorolt külön közösségi szabályokban megállapított állat-egészségügyi és közegészségügyi követelmények hatálya alá nem tartozó termékek Közösségen belüli kereskedelmére és a Közösségbe történő behozatalára irányadó állat-egészségügyi és közegészségügyi követelmények megállapításáról szóló 92/118/EGK tanácsi irányelvre [2] és különösen annak 15. cikkére,
mivel:
(1) Fennállnak bizonyos fordításból adódó nyelvi különbségek a feldolgozatlan trágya határon átnyúló kereskedelmére vonatkozó német szöveg és a többi nyelvi változat között, amelyet fel kell oldani, és ez – a lehetséges járványveszélyeket tekintve – alaposabb ellenőrzés bevezetésére ad lehetőséget az ilyen szállítások tekintetében.
(2) Az ilyen határon átnyúló szállítások esetében számításba kell venni a tagállamokban fennálló járványhelyzetet.
(3) Az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A 92/118/EGK tanácsi irányelv I. melléklete 14. fejezetének I.A. részében az 1. pont a) alpontja helyébe a következő szöveg lép:
"1. a) Tilos a baromfiféléken és a lóféléken kívüli egyéb állatfajok feldolgozatlan trágyájának kereskedelme, kivéve azon trágyákat:
amelyek olyan területről vagy gazdaságból származnak, amely nem tartozik valamely súlyos fertőző betegség miatt bevezetett korlátozások hatálya alá,
és
amelyeket a tagállamok közötti határ két oldalán és körülbelül 20 kilométeres távolságon belül fekvő egyazon – elválasztott vagy el nem választott – gazdaság részét képező vagy ahhoz tartozó földterületen az illetékes hatóság ellenőrzése alatt történő kiszórásra szánnak. A gazdaság tulajdonosa nyilvántartást vezet – jóváhagyás céljából – valamennyi határon átnyúló szállításról. Az illetékes hatóság nyilvántartja e jóváhagyott gazdaságokat."
2. cikk
Ezt a határozatot 2001. január 1-jétől kell alkalmazni.
3. cikk
Ennek a határozatnak a tagállamok a címzettjei.
A Bizottság határozata
(2001. január 24.)
a tagállamok által élő állatok, sperma és embriók Közösségen belüli kereskedelmére feljogosított létesítmények jegyzékére vonatkozó minta, valamint e jegyzékek Bizottsághoz történő továbbítására vonatkozó szabályok meghatározásáról
(az értesítés a C(2001) 143. számú dokumentummal történt)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2000/25/EK irányelvvel [1] módosított, a szarvasmarhafélék és a sertések Közösségen belüli kereskedelmét érintő állat-egészségügyi problémákról szóló, 1964. június 26-i 64/432/EGK tanácsi irányelvre [2] és különösen annak 11. cikke (6) bekezdésére,
tekintettel a legutóbb Ausztria, Finnország és Svédország csatlakozási okmányával módosított, a szarvasmarhafajba tartozó háziállatok mélyhűtött spermájának Közösségen belüli kereskedelmére és behozatalára alkalmazandó állat-egészségügyi követelmények megállapításáról szóló, 1988. június 14-i 88/407/EGK tanácsi irányelvre [3] és különösen annak 5. cikke (2) bekezdésére,
tekintettel a legutóbb Ausztria, Finnország és Svédország csatlakozási okmányával módosított, a szarvasmarhafajba tartozó háziállatok embriójának Közösségen belüli kereskedelmét és harmadik országokból történő behozatalát szabályozó állat-egészségügyi feltételekről szóló, 1989. szeptember 25-i 89/556/EGK tanácsi irányelvre [4] és különösen annak 5. cikke (3) bekezdésére,
tekintettel a legutóbb Ausztria, Finnország és Svédország csatlakozási okmányával módosított, a lófélék mozgására és harmadik országból történő behozatalára irányadó állat-egészségügyi feltételekről szóló, 1990. június 26-i 90/426/EGK tanácsi irányelvre [5] és különösen annak 7. cikkére,
tekintettel a legutóbb az 1999/608/EK határozattal [6] módosított, a sertéssperma Közösségen belüli kereskedelmére és behozatalára alkalmazandó állat-egészségügyi követelmények megállapításáról szóló, 1990. június 26-i 90/429/EGK tanácsi irányelvre [7] és különösen annak 5. cikke (3) bekezdésére,
tekintettel a legutóbb a 94/953/EK határozattal [8] módosított, a juh- és kecskefélék Közösségen belüli kereskedelmére irányadó állat-egészségügyi feltételekről szóló, 1991. január 28-i 91/68/EGK tanácsi irányelvre [9] és különösen annak 2. cikke (9) bekezdésére,
mivel:
(1) A szarvasmarha-, sertés-, juh-, kecske- és lófélék Közösségen belüli kereskedelme olyan gyűjtőállomásokból engedélyezett, amelyeket az elhelyezkedésük szerinti tagállam illetékes hatóságai jogosítottak fel.
(2) A szarvasmarha- és sertésfajba tartozó háziállatok spermájának Közösségen belüli kereskedelme olyan gyűjtőállomásokból engedélyezett, amelyeket az elhelyezkedésük szerinti tagállam illetékes hatóságai jogosítottak fel.
(3) A szarvasmarhafajták embrióinak és petesejtjeinek Közösségen belüli kereskedelme abban az esetben engedélyezett, ha azokat olyan embriógyűjtő munkacsoportok gyűjtik be, kezelik és tárolják, amelyeket a tevékenységük végzésének helye szerinti tagállam illetékes hatóságai jogosítottak fel.
(4) Minden tagállam köteles megküldeni a Bizottságnak és a többi tagállamnak azon gyűjtőállomások, spermagyűjtő központok és embriógyűjtő munkacsoportok jegyzékét, amelyek működését területén engedélyezte.
(5) Össze kell hangolni a fenti jegyzékek és továbbításuk módját annak érdekében, hogy a naprakész jegyzékek egyszerűen hozzáférhetők legyenek a Közösség számára.
(6) Az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
Az I. mellékletben felsorolt egységek jegyzékeit Word 97-ben (vagy annak korábbi változatában), Excel 97-ben (vagy annak korábbi változatában) vagy pdf formátumban megírva kell megküldeni a következő e-mail címre: Inforvet@cec.eu.int.
A jegyzéket a II. mellékletben felsorolt mintaformátumokkal összhangban kell összeállítani.
A Bizottság a formátum minden módosításáról vagy a rendeltetési hely megváltoztatásáról értesíti a tagállamokat az Állat-egészségügyi Állandó Bizottság keretében.
2. cikk
Ennek a határozatnak a tagállamok a címzettjei.
A Bizottság határozata
(2001. január 16.)
a hulladékjegyzékről szóló 2000/532/EK bizottsági határozat módosításáról
(az értesítés a C(2001) 108. számú dokumentummal történt)
(EGT vonatkozású szöveg)
(2001/118/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 96/350/EK bizottsági határozattal [1] módosított, a hulladékokról szóló, 1975. július 15-i 75/442/EGK tanácsi irányelvre [2] és különösen annak 1. cikkének a) pontjára,
tekintettel a 94/31/EK irányelvvel [3] módosított, a veszélyes hulladékokról szóló, 1991. december 12-i 91/689/EGK tanácsi irányelvre [4] és különösen annak 1. cikke (4) bekezdésének második francia bekezdésére,
mivel:
(1) A hulladékjegyzéknek a hulladékokról szóló 75/442/EGK tanácsi irányelv 1. cikkének a) pontja értelmében történő meghatározásáról szóló 94/3/EK határozat, valamint a veszélyes hulladékok jegyzékének a veszélyes hulladékokról szóló 91/689/EGK tanácsi irányelv 1. cikkének (4) bekezdése értelmében történő meghatározásáról szóló 94/904/EK tanácsi határozat felváltásáról szóló, 2000. május 3-i 2000/532/EK bizottsági határozatot [5] módosítani kell a tagállamoktól a 91/689/EGK irányelv 1. cikke (4) bekezdésének második francia bekezdése értelmében kapott értesítések fényében.
(2) Az e határozatban előírt intézkedések összhangban vannak a 75/442/EGK irányelv 18. cikke alapján létrehozott bizottság véleményével,
ELFOGADTA EZT A HATÁROZATOT:
1. cikk
A 2000/532/EK határozat a következőképpen módosul:
1. A 2. cikk helyébe a következő szöveg lép:
"2. cikk
A veszélyes besorolású hulladékok rendelkeznek a 91/689/EGK irányelv III. mellékletében felsorolt egy vagy több tulajdonsággal, illetve a fent említett melléklet H3–H8, H10 [6] és H11 pontjai tekintetében az alábbiakban felsorolt egy vagy több tulajdonsággal:
- lobbanáspont ≤ 55 °C,
- egy vagy több nagyon toxikusnak minősülő [7] anyag összkoncentrációja ≥ 0,1 %,
- egy vagy több toxikusnak minősülő anyag összkoncentrációja ≥ 3 %,
- egy vagy több ártalmasnak minősülő anyag összkoncentrációja ≥ 25 %,
- egy vagy több R35 minősítésű maró anyag összkoncentrációja ≥ 1 %,
- egy vagy több R34 minősítésű maró anyag összkoncentrációja ≥ 5 %,
- egy vagy több R41 minősítésű irritatív anyag összkoncentrációja ≥ 10 %,
- egy vagy több R36, R37, R38 minősítésű irritatív anyag összkoncentrációja ≥ 20 %,
- legalább egy, az 1. vagy 2. kategóriába tartozó karcinogén anyag koncentrációja ≥ 0,1 %,
- legalább egy, a 3. kategóriába tartozó karcinogén anyag koncentrációja ≥ 1 %,
- legalább egy, az 1. vagy 2. kategóriába tartozó R60, R61 minősítésű szaporodást károsító anyag koncentrációja ≥ 0,5 %,
- legalább egy, a 3. kategóriába tartozó R62, R63 minősítésű szaporodást károsító anyag koncentrációja ≥ 5 %,
- legalább egy, az 1. vagy 2. kategóriába tartozó R46 minősítésű mutagén anyag koncentrációja ≥ 0,1 %,
- legalább egy, a 3. kategóriába tartozó R40 minősítésű mutagén anyag koncentrációja ≥ 1 %."
2. A melléklet helyébe e határozat mellékletének szövege lép.
2. cikk
Ezt a határozatot 2002. január 1-jétől kell alkalmazni.
3. cikk
Ennek a határozatnak a tagállamok a címzettjei.
A Bizottság határozata
(2001. február 22.)
az egyes halbetegségek kimutatására és megállapítására szolgáló mintavételi tervek és diagnosztikai módszerek meghatározásáról és a 92/532/EGK határozat hatályon kívül helyezéséről
(az értesítés a C(2001) 426. számú dokumentummal történt)
(EGT vonatkozású szöveg)
(2001/183/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 98/45/EK irányelvvel [1] módosított, a tenyésztett víziállatok és az akvakultúra-termékek forgalomba hozatalára irányadó állat-egészségügyi feltételekről szóló, 1991. január 28-i 91/67/EGK tanácsi irányelvre [2] és különösen annak 15. cikkére,
mivel:
(1) Az egyes halbetegségek kimutatására és megállapítására szolgáló mintavételi terveket és diagnosztikai módszereket a 96/240/EK bizottsági határozattal [3] módosított 92/532/EGK bizottsági határozat [4] állapította meg.
(2) A 92/532/EGK határozat elfogadása óta új gyakorlati és tudományos eredmények születtek, és a 91/67/EGK irányelvet módosították. Emiatt a mintavételi tervek és a diagnosztikai módszerek naprakész állapotba hozatala vált szükségessé.
(3) E naprakész állapotba hozatal a pisztrángok vírusos vérfertőzése (VHS, vírusos haemorrhagiás septicaemia) és a fertőző vérképzőszervi elhalás (IHN, infectiosus haemopoieticus necrosis) vírusának vizsgálatára és azonosítására, valamint a 91/67/EGK határozattal összhangban történt legutóbbi módosítások megfelelő változásaira vonatkozik.
(4) A 93/53/EGK tanácsi irányelvvel [5] létrehozott halbetegségek közösségi referencialaboratóriumával egyeztetés történt.
(5) Az egyes halbetegségek kimutatására és megállapítására szolgáló, a 92/532/EGK határozat által meghatározott mintavételi terveket és diagnosztikai módszereket az érthetőség érdekében hatályon kívül kell helyezni.
(6) Az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A vírusos vérzéses vérfertőzés (VHS) és a fertőző vérképzőszervi elhalás (IHN) kimutatására és megállapítására szolgáló mintavételi terveket és diagnosztikai módszereket a melléklet határozza meg.
2. cikk
Ez a határozat hatályon kívül helyezi a 92/532/EGK határozatot.
3. cikk
Ennek a határozatnak a tagállamok a címzettjei.
A Tanács határozata
(2001. július 23.)
az állat-egészségügyi kiadásokról szóló 90/424/EGK határozat módosításáról
(2001/572/EK)
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre,
tekintettel az állat-egészségügyi kiadásokról szóló, 1990. június 26-i 90/424/EGK tanácsi határozatra [1] és különösen annak 24. cikke (1) és (2) bekezdésére,
tekintettel a Bizottság javaslatára,
mivel:
(1) A 90/424/EGK határozat közösségi pénzügyi hozzájárulásra ad lehetőséget az azon határozat mellékletében foglalt betegségek felszámolásához és figyelemmel kíséréséhez.
(2) A lista a Közösségen belüli egészségügyi helyzet alakulásának figyelembe vétele érdekében kiegészíthető vagy módosítható.
(3) A lazacok fertőző anémiája (ISA) egy új betegség, amely először 1998-ban jelent meg a Közösségben, és amely jelentős veszteségeket okozhat a lazactenyésztő ágazatnak.
(4) Fontos az ISA elleni védekezés, a betegség más térségekbe történő továbbterjedésének megakadályozása érdekében.
(5) A kéknyelv betegség a juhok, kecskék, szarvasmarhák és egyéb kérődző állatok, ízeltlábúak által terjesztett vírusos betegsége.
(6) A kéknyelv betegség nemzetközi szinten is befolyást gyakorol az erre érzékeny állatfajokhoz tartozó élő állatok mozgására, minthogy szerepel a Nemzetközi Állatjárványügyi Hivatal A. listáján.
(7) 1998-ban a kéknyelv betegség külföldről bekerült a Közösség területére, és fertőzött kórokozó átvivők útján szétterjedt.
(8) Az Európai Unió egyes területeit, éghajlati körülményeik miatt, a kéknyelv betegségre nézve nagy fertőzési veszélyt jelentő területeknek kell tekinteni.
(9) A 90/424/EGK határozat biztonsági intézkedésekről rendelkezik a kéknyelv betegség kitöréseinek esetére. A nagy fertőzési veszélyt jelentő területeken, és azokon a területeken, ahol a betegség endémiás jellegű, közösségi pénzügyi hozzájárulásra is szükség van a betegség figyelemmel kíséréséhez és bizonyos védőintézkedésekhez, beleértve a kéknyelv betegség elleni vakcinázást is.
(10) E fejlemények tükrében az ISA-t és a kéknyelv betegséget fel kell venni az említett listára, hogy közösségi pénzügyi hozzájárulásban lehessen részesülni az e betegségek felszámolására és figyelemmel kísérésére irányuló programok végrehajtásához. A kéknyelv betegség esetében különleges kritériumokat kell elfogadni, a 90/424/EGK határozat 24. cikkének (1) bekezdésében előírt pénzügyi intézkedés végrehajtása érdekében.
(11) A közösségi pénzügyi hozzájárulásra való jogosultság érdekében tekintettel kell lenni a 90/424/EGK határozat, valamint az ISA tekintetében az egyes halbetegségek elleni védekezés céljából közösségi minimumintézkedések bevezetéséről szóló, 1993. június 24-i 93/53/EGK tanácsi irányelv [2] vonatkozó követelményeire.
(12) A halászati ágazatnak nyújtott közösségi strukturális támogatásra vonatkozó részletes szabályok és rendelkezések megállapításáról szóló, 1999. december 17-i 2792/1999/EK tanácsi rendelet [3] és különösen annak 15. cikke (3) bekezdésének g) pontja képezi a megfelelő jogalapot az ISA-val kapcsolatos pénzügyi hozzájárulás biztosításához; ezért a 90/424/EGK határozat 24. cikke (5) bekezdésétől, (6) bekezdésének második mondatától, valamint (8) és (9) bekezdésétől eltérve a strukturális alapokra vonatkozó általános rendelkezések megállapításáról szóló, 1999. június 21-i 1260/1999/EK tanácsi rendelet [4] III. címének rendelkezéseit kell alkalmazni.
(13) Ennek megfelelően módosítani kell a 90/424/EGK határozatot,
ELFOGADTA EZT A HATÁROZATOT:
1. cikk
A 90/424/EGK határozat mellékletének 1. csoportja az alábbi francia bekezdésekkel egészül ki: "– Lazacok fertőző anémiája (ISA) [5]
– Kéknyelv betegség az endemikus vagy nagy fertőzési kockázatot jelentő területeken [6]."
. 2. cikk
Ennek a határozatnak a tagállamok a címzettjei.
A Tanács határozata
(2001. július 23.)
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre,
tekintettel a veszélyes hulladékokról szóló, 1991. december 12-i 91/689/EGK tanácsi irányelvre [1] és különösen annak 1. cikke (4) bekezdésére,
tekintettel a Bizottság javaslatára,
mivel:
(1) A hulladékjegyzéknek a hulladékokról szóló 75/442/EGK tanácsi irányelv 1. cikkének a) pontja értelmében történő meghatározásáról szóló 94/3/EK határozat, valamint a veszélyes hulladékok jegyzékének a veszélyes hulladékokról szóló 91/689/EGK tanácsi irányelv 1. cikkének (4) bekezdése értelmében történő meghatározásáról szóló 94/904/EK tanácsi határozat felváltásáról szóló, 2000. május 3-i 2000/532/EK bizottsági határozattal [2] a Bizottság megállapította a közösségi hulladékjegyzéket.
(2) A 91/689/EGK irányelv 1. cikkének (4) bekezdése előírja a tagállamok számára, hogy tájékoztassák a Bizottságot a veszélyes hulladékok jegyzékében nem szereplő olyan hulladékokról, amelyek véleményük szerint rendelkeznek a kérdéses irányelv III. mellékletében felsorolt egy vagy több tulajdonsággal. Számos tagállam jelentett be klór-szilánokat, valamint szilíciumot tartalmazó hulladékokat, illetve azbesztet tartalmazó építési anyagot, és kérte, hogy ennek megfelelően igazítsák ki a veszélyes hulladékok jegyzékét.
(3) A tisztánlátás érdekében egyértelműen ki kell mondani, hogy a kizárólag étolajokat és étkezési zsírokat tartalmazó olaj-víz szétválasztásból származó zsír-olaj keverék nem minősül veszélyes hulladéknak.
(4) A 2000/532/EK határozatot ennek megfelelően módosítani kell.
(5) Az e határozatban előírt intézkedések nincsenek összhangban a hulladékokról szóló, 1975. július 15-i 75/442/EGK irányelv [3] 18. cikke által létrehozott bizottság véleményével. Ezért ezeket a 75/442/EGK irányelv 18. cikkének (4) bekezdése értelmében a Tanácsnak kell elfogadnia,
ELFOGADTA EZT A HATÁROZATOT:
1. cikk
A 2000/532/EK határozat melléklete e határozat mellékletének megfelelően módosul.
2. cikk
Ez a határozat 2002. január 1-jétől hatályos.
3. cikk
Ennek a határozatnak a tagállamok a címzettjei.
A Bizottság határozata
(2001. augusztus 6.)
az antigéntartalékok antigénbankok közötti megosztása tekintetében a 2000/112/EK határozat frissítéséről
(az értesítés a C(2001) 2472. számú dokumentummal történt)
(EGT vonatkozású szöveg)
(2001/660/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2001/12/EK tanácsi határozattal [1] módosított, az állat-egészségügyi kiadásokról szóló, 1990. június 26-i 90/424/EGK tanácsi határozatra [2] és különösen annak 14. cikkére,
tekintettel a legutóbb a 2001/181/EK bizottsági határozattal [3] módosított, a ragadós száj- és körömfájás elleni vakcina közösségi tartalékainak létrehozásáról szóló, 1991. december 11-i 91/666/EGK tanácsi határozatra [4] és különösen annak 7. cikkére,
mivel:
(1) A 91/666/EGK határozattal összhangban, az antigének vásárlása a ragadós száj- és körömfájás elleni oltóanyagok közösségi tartalékainak létesítésére irányuló közösségi program része.
(2) A 91/666/EK határozat I. melléklete részletezi a ragadós száj- és körömfájásvírus antigénjeinek a közösségi antigéntartalékokban tárolandó mennyiségét és altípusait.
(3) A legutóbb a 2000/112/EK határozattal [5] módosított 93/590/EK bizottsági határozat [6] rendelkezett az A5, az A22 és az O1 ragadós száj- és körömfájásvírus-antigének vásárlásáról.
(4) A legutóbb a 2000/112/EK határozattal módosított 97/348/EK bizottsági határozat [7] rendelkezett az A22-Iraq, a C1 és az ASIA1 ragadós száj- és körömfájásvírus-antigének vásárlásáról.
(5) A 2000/77/EK bizottsági határozat [8] rendelkezett az A Iran 96, az A Iran 99, az A Malaysia 97, a SAT 1, a SAT 2 (kelet-afrikai és dél-afrikai törzsek) és a SAT 3 ragadós száj- és körömfájásvírus-antigének bizonyos mennyiségének vásárlásáról.
(6) A 2000/569/EK bizottsági határozat [9] rendelkezett az A22-Iraq, az O1-Manisa, az ASIA 1-Shamir, az A Malaysia 97, a SAT 1, a SAT 2 (kelet-afrikai és dél-afrikai törzsek) és a SAT 3 ragadós száj- és körömfájásvírus-antigének további mennyiségének vásárlásáról.
(7) A 2000/569/EK határozattal összhangban vásárolt antigén szállításáról és az engedélyezett telephelyekre történő elosztásáról szóló írásos vállalkozói tájékoztató alapján megfelelőnek tűnik a ragadós száj- és körömfájás elleni vakcinatartalékokra vonatkozó közösségi program keretében létesített antigéntartalékok antigénbankok közötti megosztásáról, valamint a 93/590/EK és a 97/348/EK bizottsági határozat módosításáról szóló 2000/112/EK határozat mellékletének frissítése.
(8) Az e határozatban előírt intézkedések összhangban vannak az Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A 2000/112/EK határozat melléklete helyébe e határozat melléklete lép.
2. cikk
Ennek a határozatnak a tagállamok a címzettjei.
A Tanács kerethatározata
(2001. május 28.)
a nem készpénzes fizetőeszközökkel összefüggő csalás és hamisítás elleni küzdelemről
(2001/413/IB)
AZ EURÓPAI UNIÓ TANÁCSA,
tekintettel az Európai Unióról szóló szerződésre, és különösen annak 34. cikke (2) bekezdésének b) pontjára,
tekintettel a Bizottság kezdeményezésére [1],
tekintettel az Európai Parlament véleményére [2],
mivel:
(1) A nem készpénzes fizetőeszközökkel összefüggő csalás és hamisítás gyakran nemzetközi szinten történik.
(2) Az egyes nemzetközi szervezetek (pl. az Európa Tanács, a Nyolcak csoportja, az OECD, az Interpol és az ENSZ) által ezzel összefüggésben végzett munka jelentős, azt azonban az Európai Unió fellépésével ki kell egészíteni.
(3) A Tanács úgy véli, hogy a nem készpénzes fizetőeszközökkel összefüggő csalás egyes formáinak súlyossága és növekvő jelentősége átfogó megoldásokat igényel. Az 1997. június 16–17-i amszterdami Európai Tanács által jóváhagyott szervezett bűnözés elleni akcióterv [3] 18. ajánlása, valamint a Tanács és a Bizottság – az 1998. december 11–12-i bécsi Európai Tanács által jóváhagyott – akciótervének [4] az Amszterdami Szerződés rendelkezéseinek a szabadságon, a biztonságon és a jog érvényesülésén alapuló térség létrehozásáról szóló 46. pontja e téren fellépést követelnek meg.
(4) Mivel ennek a kerethatározatnak a céljait – nevezetesen annak biztosítását, hogy a nem készpénzes fizetőeszközök minden formáját érintő csalás és hamisítás bűncselekménynek minősüljön, és azokat valamennyi tagállam területén hatásos, arányos és visszatartó erejű szankciókkal sújtsák – a tagállamok az említett bűncselekmények nemzetközi összefüggései miatt nem tudják kielégítően megvalósítani és következésképpen azok az Unió szintjén jobban megvalósíthatók, így az Unió az Európai Közösséget létrehozó szerződés 5. cikkében foglalt szubszidiaritás elvének megfelelően intézkedéseket fogadhat el. Az abban a cikkben kifejtett arányossági elvnek megfelelően, ez a kerethatározat nem lép túl az említett célok eléréséhez szükséges mértéken.
(5) Ennek a kerethatározatnak a nem készpénzes fizetőeszközökkel összefüggő csalás és hamisítás elleni küzdelmet kell támogatnia más, a Tanács által már elfogadott alábbi okmányokkal együtt: az Európai Igazságügyi Hálózat létrehozásáról szóló 98/428/IB együttes fellépés [5], az Európai Unió tagállamaiban a bűnszervezethez tartozás bűncselekménnyé minősítéséről szóló 98/733/IB együttes fellépés [6], a pénzmosásról, a bűncselekményhez felhasznált eszközök és a bűncselekményből származó jövedelmek azonosításáról, felkutatásáról, befagyasztásáról, lefoglalásáról és elkobzásáról szóló 98/699/IB együttes fellépés [7], valamint az Europol megbízatásának a pénz és más fizetőeszközök hamisítására való kiterjesztéséről szóló, 1999. április 29-i határozat [8].
(6) A Bizottság 1998. július 1-jén "A nem készpénzes fizetőeszközökkel összefüggő csalás és hamisítás elleni fellépés keretei" címmel közleményt nyújtott be a Tanácsnak, amelyben a probléma kezelésére olyan uniós politikát szorgalmaz, amely kiterjed mind a megelőzés, mind a büntetés szempontjaira.
(7) A közlemény tartalmazza egy együttes fellépés tervezetét, amely ezen átfogó megközelítés egyik eleme, és e kerethatározat kiindulópontját képezi.
(8) A nem készpénzes fizetőeszközökkel összefüggő csalással és hamisítással kapcsolatos büntetendő magatartások leírásának ki kell terjednie mindazon tevékenységek teljes körére, amelyek e téren együtt jelentik a szervezett bűnözésből eredő fenyegetést.
(9) Ezeket a magatartásokat valamennyi tagállamban bűncselekménynek kell minősíteni, és az ilyen bűncselekményeket elkövető vagy azokért felelősséggel tartozó természetes és jogi személyekkel szemben hatásos, arányos és visszatartó erejű szankciókat kell előírni.
(10) Azzal, hogy elsődlegesen olyan fizetőeszközöket részesítenek büntetőjogi védelemben, amelyek különleges módon védettek a hamisítás és visszaélés ellen, a gazdasági szereplőket arra szeretnék ösztönözni, hogy az általuk kibocsátott fizetőeszközöket is ilyen védelemmel lássák el, és ezáltal a fizetőeszköz védelmét egy újabb, a megelőzést szolgáló elemmel egészítsék ki.
(11) Szükséges, hogy a tagállamok kölcsönösen a lehető legnagyobb mértékű segítséget nyújtsák egymás részére és konzultáljanak egymással, amennyiben ugyanarra a bűncselekményre két vagy több tagállam joghatósága is kiterjed,
ELFOGADTA EZT A KERETHATÁROZATOT:
1. cikk
Fogalommeghatározások
E kerethatározat alkalmazásában:
a) "fizetőeszköz" a törvényes fizetőeszközök (bankjegyek és érmék) kivételével minden olyan materiális eszköz, amely különleges természeténél fogva önállóan vagy más (fizető)eszközzel együtt birtokosát vagy használóját képessé teszi pénz vagy pénzbeli érték átruházására; ilyen például a hitelkártya, az eurocsekk kártya, a pénzügyi intézmények által kibocsátott más kártyák, az utazási csekkek, az eurocsekkek és más csekkek és váltók, amelyek a hamisítás vagy a jogosulatlan felhasználás ellen például kivitelezésük, kódolásuk vagy a rajtuk lévő aláírás folytán védettek;
b) "jogi személy" minden, az alkalmazandó jog alapján ilyen jogállással rendelkező jogalany, kivéve az államokat, illetve az egyéb, közhatalmi jogosítványokat gyakorló közjogi testületeket, valamint a közjogi nemzetközi szervezeteket.
2. cikk
A fizetőeszközökkel kapcsolatos bűncselekmények
Minden tagállam megteszi a szükséges intézkedéseket annak biztosítása érdekében, hogy legalább a hitelkártyák, az eurocsekk kártyák, a pénzügyi intézmények által kibocsátott más kártyák, az utazási csekkek, az eurocsekkek, valamint más csekkek és váltók tekintetében bűncselekménynek minősüljön az alábbi magatartások szándékos elkövetése:
a) a fizetőeszköz ellopása vagy más módon történő jogellenes eltulajdonítása;
b) fizetőeszköz jogosulatlan felhasználás céljából történő hamisítása vagy meghamisítása;
c) lopott vagy más módon jogellenesen eltulajdonított, illetve hamis vagy hamisított fizetőeszköz elfogadása, megszerzése, szállítása, más személy részére történő értékesítése vagy átruházása, illetve birtoklása jogosulatlan felhasználás céljából;
d) lopott vagy más módon jogellenesen eltulajdonított, illetve hamis vagy meghamisított fizetőeszköz jogosulatlan felhasználása.
3. cikk
Számítógépes bűncselekmények
Minden tagállam megteszi a szükséges intézkedéseket annak biztosítása érdekében, hogy bűncselekménynek minősüljön az alábbi magatartások szándékos elkövetése:
számítógépes adatok, különösen azonosító adatok jogosulatlan bevitele, módosítása, törlése vagy hozzáférhetetlenné tétele, vagy
- számítógépes program vagy rendszer működésébe való jogosulatlan beavatkozás
4. cikk
Az elkövetés speciális eszközeivel kapcsolatos bűncselekmények
A tagállamok megteszik a szükséges intézkedéseket annak biztosítása érdekében, hogy bűncselekménynek minősüljön az alábbi magatartások szándékos elkövetése:
jogosulatlan felhasználása, elfogadása, megszerzése, más személy részére történő értékesítése vagy átruházása, illetve birtoklása:
- a 2. cikk b) pontjában leírt bűncselekmények valamelyikének elkövetésére különösen alkalmas berendezés, tárgy, számítógépes program vagy más eszköz;
- a 3. cikkben leírt bűncselekmények valamelyike elkövetésének célját szolgáló számítógépes program
5. cikk
Bűnsegély, felbujtás és kísérlet
A tagállamok megteszik a szükséges intézkedéseket annak biztosítása érdekében, hogy a 2., 3. és 4. cikkben említett magatartásokhoz nyújtott bűnsegély és az azokra történő felbujtás, illetve a 2. cikk a), b) és d) pontjában, valamint a 3. cikkben említett magatartás kísérlete büntetendő legyen.
6. cikk
Szankciók
A tagállamok megteszik a szükséges intézkedéseket annak biztosítása érdekében, hogy a 2–5. cikkben említett magatartások hatásos, arányos és visszatartó erejű szankciókkal legyenek sújthatók, beleértve legalább a súlyos esetekben a szabadságvesztés-büntetéseket is, amelyek kiadatáshoz vezethetnek.
7. cikk
A jogi személyek felelőssége
(1) Minden tagállam megteszi a szükséges intézkedéseket annak biztosítása érdekében, hogy a jogi személyek felelősségre vonhatók legyenek a 2. cikk b), c) és d) pontjában, valamint a 3. és a 4. cikkben említett cselekményért, amelyet akár saját nevében eljárva, akár a jogi személy valamely szervének tagjaként eljárva olyan személy követett el a jogi személy javára, aki a jogi személyen belül vezető tisztséget tölt be, amely a következők egyikén alapul:
- a jogi személy képviseletének joga, vagy
- a jogi személy nevében történő döntéshozatal joga, vagy
- a jogi személyen belüli ellenőrzés joga,
valamint az ilyen bűncselekmények elkövetésében bűnsegédként vagy felbujtóként való részességért.
(2) Az (1) bekezdésben meghatározott eseteken túlmenően mindegyik tagállam megteszi a szükséges intézkedéseket annak biztosítása érdekében, hogy a jogi személyek felelősségre vonhatók legyenek, amennyiben az (1) bekezdésben említett személy által gyakorolt felügyelet vagy ellenőrzés hiányossága tette lehetővé, hogy egy neki alárendelt személy az adott jogi személy javára a 2. cikk b), c) és d) pontjában, illetve a 3. és 4. cikkben említett valamely bűncselekményt elkövesse.
(3) A jogi személynek az (1) és (2) bekezdés alapján fennálló felelőssége nem zárja ki a büntetőeljárást azok ellen a természetes személyek ellen, akik a 2. cikk b), c) és d) pontjában, illetve a 3. és a 4. cikkben említett bűncselekmények valamelyikét tettesként, felbujtóként vagy bűnsegédként követik el.
8. cikk
A jogi személyekkel szemben alkalmazható szankciók
(1) Minden tagállam megteszi a szükséges intézkedéseket annak érdekében, hogy a 7. cikk (1) bekezdése alapján felelősséggel tartozó jogi személy hatásos, arányos és visszatartó erejű szankciókkal legyen sújtható, beleértve a büntetőjogi és nem büntetőjogi pénzbeli szankciókat és egyéb szankciókat is, mint például:
a) kizárás az állami kedvezményekből és támogatásokból;
b) valamely üzleti tevékenység gyakorlásától való ideiglenes vagy végleges eltiltás;
c) bírósági felügyelet alá helyezés;
d) bíróság által elrendelt felszámolás.
(2) Minden tagállam megteszi a szükséges intézkedéseket annak érdekében, hogy a 7. cikk (2) bekezdése alapján felelősséggel tartozó jogi személy hatásos, arányos és visszatartó erejű szankciókkal vagy intézkedésekkel legyen sújtható.
9. cikk
Joghatóság
(1) Minden tagállam megteszi a szükséges intézkedéseket annak érdekében, hogy a 2., 3., 4. és 5. cikkben említett bűncselekményekre vonatkozó joghatóságát megalapozza, amennyiben a bűncselekményt:
a) egészben vagy részben a területén követték el; vagy
b) állampolgára követte el, amennyiben az adott tagállam joga előírhatja, hogy a magatartásnak az elkövetés helyén is büntethetőnek kell lennie; vagy
c) olyan jogi személy javára követték el, amelynek székhelye a tagállam területén található.
(2) A 10. cikkre is figyelemmel bármely tagállam határozhat úgy, hogy nem vagy csak különleges esetekben, illetve körülmények között alkalmazza:
- az (1) bekezdés b) pontjában;
- az (1) bekezdés c) pontjában
említett joghatósági szabályt. (3) A tagállamok megfelelően tájékoztatják a Tanács Főtitkárságát, amennyiben a (2) bekezdés alkalmazásáról határoztak, és adott esetben közlik, hogy a határozatot mely különleges esetekben vagy körülmények között alkalmazzák.
10. cikk
Kiadatás és büntetőeljárás
(1) a) Minden olyan tagállam, amely saját nemzeti joga alapján állampolgárát nem adja ki, megteszi a szükséges intézkedéseket annak érdekében, hogy a 2., 3., 4. és 5. cikkben említett bűncselekményekre vonatkozó joghatóságát megalapozza, amennyiben a bűncselekményt saját állampolgára a területén kívül követte el.
b) Minden tagállam, amennyiben állampolgára a 2., 3., 4. és 5. cikkben említett magatartást megvalósító bűncselekmény más tagállam területén történő elkövetésével gyanúsítható és e személyt kizárólag állampolgárságára tekintettel nem adja ki, az ügyet adott esetben büntetőeljárás megindítása céljából a hatáskörrel rendelkező hatóságainak adja át. A büntetőeljárás lefolytatása céljából a bűncselekménnyel kapcsolatos iratokat, adatokat és tárgyi bizonyítékokat az 1957. december 15-i Európai Kiadatási Egyezmény 6. cikkének (2) bekezdése szerinti eljárásnak megfelelően kell továbbítani. A megkereső tagállamot a kezdeményezett büntetőeljárásról és annak eredményéről tájékoztatni kell.
(2) Ennek a cikknek az alkalmazása során a tagállam "állampolgára" kifejezést adott esetben az említett államnak az Európai Kiadatási Egyezmény 6. cikke (2) bekezdése b) és c) pontja alapján tett nyilatkozata szerint kell értelmezni.
11. cikk
A tagállamok együttműködése
(1) A tagállamok az alkalmazandó egyezményeknek, két- és többoldalú megállapodásoknak vagy megegyezéseknek megfelelően, a lehető legnagyobb mértékű kölcsönös jogsegélyt nyújtják egymásnak az e kerethatározatban említett bűncselekményekkel kapcsolatos eljárások során.
(2) Amennyiben az e kerethatározat szerinti bűncselekmény tekintetében több tagállamnak van joghatósága, ezek a tagállamok konzultálnak egymással a hatásos bűnüldözésre irányuló fellépésük összehangolása érdekében.
12. cikk
Információcsere
(1) Az információcserére és az e kerethatározat végrehajtásával kapcsolatos más érintkezésre a tagállamok operatív kapcsolattartó pontokat jelölnek ki vagy már meglévő operatív szerveiket veszik igénybe.
(2) A tagállamok tájékoztatják a Tanács Főtitkárságát és a Bizottságot az (1) bekezdés szerinti operatív kapcsolattartó pontként szolgáló szervükről vagy szerveikről. A Főtitkárság ezeket az információkat továbbítja a többi tagállamnak.
13. cikk
Területi hatály
Ezt a kerethatározatot Gibraltárra is alkalmazni kell.
14. cikk
Végrehajtás
(1) A tagállamok hatályba léptetik azokat az intézkedéseket, amelyek szükségesek ahhoz, hogy ennek a kerethatározatnak 2003. június 2-ig megfeleljenek.
(2) A tagállamok 2003. június 2-ig eljuttatják a Tanács Főtitkárságának és a Bizottságnak azoknak a rendelkezéseknek a szövegét, amelyekkel az e kerethatározatban előírt kötelezettségeket nemzeti jogukba átültetik. E tájékoztatás és a Bizottság írásos jelentése alapján a Tanács 2003. szeptember 2-ig megvizsgálja, hogy a tagállamok mennyiben tették meg az ahhoz szükséges intézkedéseket, hogy ennek a kerethatározatnak megfeleljenek.
15. cikk
Hatálybalépés
Ez a kerethatározat az Európai Közösségek Hivatalos Lapjában való kihirdetésének napján lép hatályba.
Az Európai Parlament és a Tanács 2001/108/EK irányelve
(2002. január 21.)
az átruházható értékpapírokkal foglalkozó kollektív befektetési vállalkozásokra (ÁÉKBV) vonatkozó törvényi, rendeleti és közigazgatási rendelkezések összehangolásáról szóló 85/611/EGK tanácsi irányelvnek az ÁÉKBV befektetéseinek tekintetében történő módosításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 47. cikke (2) bekezdésére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Szerződés 251. cikkében megállapított eljárásnak megfelelően [3],
mivel:
(1) A 85/611/EGK tanácsi irányelv [4] hatályát eredetileg olyan nyílt végű kollektív befektetési vállalkozásokra korlátozták, amelyek saját befektetési jegyeik eladását szervezték a Közösség területén, és amelyek egyedüli célja az átruházható értékpapírokba történő befektetés (ÁÉKBV). A 85/611/EGK irányelv preambulumában előirányozták, hogy az irányelv hatálya alá nem tartozó kollektív befektetési vállalkozások egy későbbi szakaszban képezik összehangolás tárgyát.
(2) A piaci fejlemények figyelembevételével célszerű kiterjeszteni az ÁÉKBV befektetési célkitűzését, hogy az átruházható értékpapírokba történő befektetéseken kívül lehetőségük legyen egyéb, megfelelő mértékben likvid pénzügyi eszközökbe történő befektetésre. Ezen irányelv felsorolja az ÁÉKBV portfóliójának befektetési eszközeiként figyelembe vehető pénzügyi eszközöket. Egy portfólió befektetéseinek kiválasztása egy index segítségével a befektetésialap-kezelési technikák egyike.
(3) Az átruházható értékpapírok ezen irányelvben szereplő meghatározása csak erre az irányelvre irányadó, és semmiképpen sem befolyásolja a nemzeti jogszabályokban más célokra, például adózás céljára alkalmazott egyéb meghatározásokat. Ennek megfelelően a "building societies" és az "industrial and providential societies", valamint más hasonló szervezetek által kibocsátott részvények, vagy részvényekkel egyenértékű értékpapírok, amelyeknek a tulajdonjogát a gyakorlatban csak oly módon lehet átruházni, ha a kibocsátó visszavásárolja ezeket az értékpapírokat, nem tartoznak ennek a meghatározásnak a hatálya alá.
(4) Pénzpiaci eszközöknek minősülnek azok az átruházható értékpapírok, amelyeket nem a szabályozott piacokon, hanem a pénzpiacon forgalmaznak, mint például az államkötvények és helyi önkormányzati kötvények, letéti jegyek, kereskedelmi kötvények, közepes lejáratú kötvények és bankelfogadványok.
(5) Célszerű gondoskodni arról, hogy a szabályozott piac fogalma, amely ezen irányelvben szerepel, megegyezzen az értékpapír befektetési szolgáltatásokról szóló, 1993. május 10-i 93/22/EGK tanácsi irányelvben [5] alkalmazott meghatározással.
(6) Célszerű engedélyezni egy ÁÉKBV számára, hogy ÁÉKBV és/vagy olyan egyéb, kollektív nyílt végű befektetési vállalkozások befektetési jegyeibe fektessen be, amelyek ugyancsak befektetnek az ezen irányelvben említett likvid pénzügyi eszközökbe, és a kockázatmegosztás elve alapján működnek. Feltétlenül szükséges, hogy az ÁÉKBV, illetve azok az egyéb kollektív befektetési vállalkozások, amelyekbe egy ÁÉKBV befektet, hatékony felügyelet alatt álljanak.
(7) Meg kell könnyíteni az olyan lehetőségek megteremtését, hogy egy ÁÉKBV ÁÉKBV és más kollektív befektetési vállalkozások befektetési jegyeibe fektessen be. Ezért fontos gondoskodni arról, hogy az ilyen befektetési tevékenység ne csökkentse a befektetők védelmét. Tekintettel az egyéb ÁÉKBV és/vagy kollektív befektetési vállalkozások befektetési jegyeibe történő befektetések lehetőségeinek bővülésére, szükséges megállapítani egyes szabályokat a mennyiségi korlátokra, az adatszolgáltatásra és a kaszkád-jelenség megelőzésére.
(8) A piaci fejlemények figyelembevétele érdekében, valamint a gazdasági és pénzügyi unió létrejöttének ismeretében célszerű engedélyezni, hogy az ÁÉKBV bankbetétekbe fektessen. A betétekbe történő befektetések megfelelő likviditásának fenntartása érdekében ezeknek látra szóló vagy felmondható betéteknek kell lenniük. Amennyiben a betéteket egy olyan hitelintézetben helyezik el, amelynek az alapító okirat szerinti székhelye egy nem tagállam területén található, a hitelintézetre a közösségi jogszabályokban megállapítottakkal egyenértékű prudenciális szabályokat kell alkalmazni.
(9) Az alapszabályával vagy a létesítő okiratával összhangban bankbetétekbe befektető ÁÉKBV esetén túl szükség lehet annak engedélyezésére, hogy valamennyi ÁÉKBV rendelkezzék kiegészítő likvid eszközökkel, például látra szóló bankbetétekkel. Az ilyen kiegészítő likvid eszközök birtoklása az alábbi esetekben lehet indokolt: folyó vagy kivételes fizetések fedezeteként; eladások esetében, átruházható értékpapírokba, pénzpiaci eszközökbe és/vagy az ebben az irányelvben említett egyéb pénzügyi eszközökbe történő újrabefektetésekhez szükséges időre; amikor a kedvezőtlen piaci feltételek miatt fel kell függeszteni az átruházható értékpapírokba, pénzpiaci eszközökbe és egyéb pénzügyi eszközökbe eszközölhető befektetéseket.
(10) Prudenciális okok miatt kerülni szükséges az ÁÉKBV tőkéjének túlzott koncentrációját olyan befektetésekbe, amelyek az ügyletekben részt vevő másik fél kockázatának teszik ki ugyanazzal a testülettel vagy ugyanahhoz a vállalkozási csoporthoz tartozó testületekkel szemben.
(11) Az ÁÉKBV általános befektetési politikájának részeként és/vagy fedezeti célokra a tájékoztatóban jelzett pénzügyi célkitűzések megvalósítása vagy kockázati profil kialakítása érdekében kifejezetten engedélyezni kell az ÁÉKBV befektetéseit származékos pénzügyi eszközökbe ("származékos ügylet"). A befektetők védelme érdekében úgy kell korlátozni a származékos ügyletekkel kapcsolatos legnagyobb lehetséges kockázatot, hogy utóbbi ne haladja meg az ÁÉKBV portfóliójának nettó értékét. A származékos ügyletekkel járó kockázatok és kötelezettségek folyamatos szem előtt tartása és a befektetési korlátok tiszteletben tartásának ellenőrzése érdekében szükség van ezeknek a kockázatoknak és kötelezettségeknek a folyamatos mérésére és figyelésére. Végül ahhoz, hogy az adatszolgáltatás is segítse a befektetők védelmét, az ÁÉKBV köteles közölni a származékos műveletekre vonatkozó stratégiákat, az ott alkalmazott technikákat és a vonatkozó befektetési korlátokat.
(12) A tőzsdén kívüli (OTC) származékos ügyletek tekintetében további követelmények meghatározására van szükség a ügyletben részt vevő másik fél és az eszközök jogosultságáról, a likviditásról és a pozíció folyamatos értékeléséről. Ezeknek a kiegészítő követelményeknek az a céljuk, hogy olyan szintű befektetői védelmet biztosítsanak, amely megközelíti a befektetők védelmének azt a szintjét, amelyet akkor élveznek, ha szabályozott piacokon vásárolnak származékos pénzügyi eszközöket.
(13) A származékos ügyleteket semmilyen körülmények között sem lehet az ezen irányelvben megfogalmazott elvek és szabályok megkerülésére felhasználni. Az OTC származékos ügyletekkel kapcsolatban kiegészítő kockázat-megosztási szabályokat kell alkalmazni az egy üzleti partnerrel vagy üzleti partnerek csoportjával szemben vállalt kockázatokra.
(14) Az elsősorban részvényekbe és/vagy hitelviszonyt megtestesítő értékpapírokba befektető kollektív befektetési vállalkozások által alkalmazott bizonyos portfólió-kezelési technikák alapja a részvényindexek és/vagy kötvényindexek leképezése. Célszerű engedélyezni az ÁÉKBV számára a jól ismert és elfogadott részvényindexek és/vagy kötvényindexek leképezését. Ebből a célból szükség lehet a részvényekbe és/vagy kötvényekbe befektető ÁÉKBV-re vonatkozó rugalmasabb kockázat-megosztási szabályok bevezetésére.
(15) Az ezen irányelv hatálya alá tartozó kollektív befektetési vállalkozásokat csak a befektetőktől nyilvánosan bevont pénzeszközök kollektív befektetésére lehet felhasználni úgy, hogy ennek során érvényesítik az ezen irányelvben megállapított szabályokat. Az ezen irányelvben meghatározott esetekben egy ÁÉKBV csak akkor rendelkezhet leányvállalatokkal, amennyiben erre az illető ÁÉKBV nevében bizonyos, ezen irányelvben ugyancsak meghatározott tevékenységek hatékony végzéséhez van szükség. Gondoskodni kell az ÁÉKBV hatékony felügyeletéről. Ezért egy ÁÉKBV leányvállalatának alapítását harmadik országban csak az ezen irányelvben meghatározott esetekben, az itt rögzített feltételekkel lehet engedélyezni. A kizárólag a befektetési jegy jogosultjainak érdekeit szolgáló tevékenység általános kötelezettsége, és különösen a költséghatékonyság fokozásának célja semmilyen körülmények között sem tehet indokolttá olyan intézkedéseket egy ÁÉKBV részéről, amelyek akadályozhatják a hatáskörrel rendelkező hatóságokat a felügyeleti funkciók hatékony ellátásában.
(16) Szükség van a kollektív befektetési vállalkozások szélesebb köre által forgalmazott befektetési jegyek szabad, határon átnyúló értékesítésének biztosítására, fenntartva ugyanakkor a befektetők védelmének egységes minimális szintjét. Ennél fogva csak az egyeztetett szabványokat megállapító kötelező közösségi irányelv lehet alkalmas ezeknek a célkitűzéseknek a megvalósítására. Ez az irányelv csak a harmonizáció feltétlenül szükséges minimális mértékét jelenti, és nem mutat túl azon, amire a Szerződés 5. cikkének harmadik bekezdésével összhangban megfogalmazott célkitűzések megvalósításához szükség van.
(17) Az ezen irányelv végrehajtásához szükséges intézkedéseket a Bizottságra ruházott végrehajtási hatáskörök gyakorlására vonatkozó eljárások meghatározásáról szóló, 1999. június 28-i 1999/468/EK tanácsi határozattal [6] összhangban kell elfogadni.
(18) A Bizottság a javaslatok elfogadását követően megfelelő időben mérlegelheti az egységes szerkezetbe foglalás előterjesztését,
ELFOGADTA EZT AZ IRÁNYELVET:
1. cikk
A 85/611/EGK irányelv a következőképpen módosul:
1. az 1. cikk (2) bekezdésének első francia bekezdése helyébe a következő szöveg lép: - "— amelyek kizárólagos célja a befektetőktől nyilvánosan bevont tőke átruházható értékpapírokba és/vagy a 19. cikk (1) bekezdésében említett egyéb likvid pénzügyi eszközökbe történő befektetése, és amelyek a kockázatmegosztás elvén működnek, és";
2. az 1. cikk a következő bekezdéssel egészül ki: "(8) Ezen irányelv alkalmazásában "átruházható értékpapírok";:
- részvények és a részvényekkel egyenértékű egyéb értékpapírok ("részvények";),
- kötvények és egyéb értékpapírrá alakított követelések ("hitelviszonyt megtestesítő értékpapírok";),
- bármely más átruházható értékpapír, amely jegyzés vagy csere útján ezen átruházható értékpapírok megszerzésére jogosít,
kivéve a 21. cikkben említett technikákat és eszközöket.
(9) Ezen irányelvnek az alkalmazásában "pénzpiaci eszközök"; a pénzpiacon általában forgalmazott olyan eszközök, amelyek likvidek, és bármikor pontosan meghatározható értékkel bírnak.";
3. a 19. cikk (1) bekezdésének a) pontja helyébe a következő szöveg lép: "a) az ISD 1. cikkének (13) bekezdése értelmében szabályozott piacon elfogadott vagy forgalmazott átruházható értékpapírok és pénzpiaci eszközök, és/vagy";
4. a 19. cikk (1) bekezdésének b) és c) pontja az "átruházható értékpapírok" szavak után az "és pénzpiaci eszközök" szöveggel egészül ki;
5. a 19. cikk (1) bekezdésében:
- a b)–d) pont a végén az "és/vagy" szavakkal egészül ki,
- a bekezdés a következő pontokkal egészül ki: "e) az ÁÉKBV ezen irányelvnek megfelelően engedélyezett befektetési jegyei és/vagy az 1. cikk (2) bekezdésének első és második francia bekezdése értelmében engedélyezett egyéb kollektív befektetési vállalkozások befektetési jegyei, függetlenül attól, hogy egy tagállamban működnek-e vagy sem, feltéve hogy:
- az ilyen egyéb kollektív befektetési vállalkozások engedélyezésének alapjául szolgáló jogszabályok előírják, hogy ezeknek a vállalkozásoknak olyan felügyelet hatálya alatt kell állniuk, amely az ÁÉKBV hatáskörrel rendelkező hatóságainak megítélése szerint egyenértékű a közösségi jogszabályokban megállapított felügyelettel, és a hatóságok közötti megfelelő együttműködés biztosított,
- az egyéb kollektív befektetési vállalkozások befektetési jegyei tulajdonosainak védelme egyenértékű egy ÁÉKBV befektetési jegyei tulajdonosai számára biztosított védelemmel, és az eszközök elkülönített módon való kezelésére, a hitelfelvételre, a kölcsönnyújtásra, valamint az átruházható értékpapírok és pénzpiaci eszközök fedezetlen vásárlásaira vonatkozó szabályok megegyeznek ezen irányelv követelményeivel,
- az egyéb kollektív befektetési vállalkozások tevékenységéről félévenként és évenként olyan beszámolók készülnek, amelyek lehetővé teszik az eszközök és források, a bevétel és az elszámolási időszakban végzett tevékenységek értékelését,
- az ÁÉKBV vagy egyéb kollektív befektetési vállalkozások eszközeinek, amelyeknek megszerzését tervezik, az ilyen vállalkozások alapszabálya vagy létesítő okirata értelmében összességében legfeljebb 10 %-át lehet befektetni más ÁÉKBV és egyéb kollektív befektetési vállalkozások befektetési jegyeibe; és/vagy
f) a hitelintézeteknél elhelyezett, látra szóló vagy felmondható, legfeljebb 12 hónapos lejáratú betétek, feltéve hogy a hitelintézet létesítő okirat szerinti székhelye egy tagállam területén található, vagy – amennyiben a hitelintézet székhelye nem egy tagállam területén található –, feltéve hogy olyan prudenciális szabályok hatálya alá tartoznak, amelyek az ÁÉKBV hatáskörrel rendelkező hatóságainak megítélése szerint egyenértékűek a közösségi jogszabályokban megállapított előírásokkal; és/vagy
g) az a), b) és c) pontban említett szabályozott piacon forgalmazott származékos pénzügyi eszközök, beleértve az ezekkel egyenértékű készpénz-elszámolású eszközöket; és/vagy tőzsdén kívüli származékos pénzügyi eszközök ("OTC származékok"), feltéve hogy:
- az ezen bekezdés hatálya alá tartozó, az ügyletek alapjául szolgáló eszközök olyan pénzügyi indexek, kamatlábak, devizaárfolyamok vagy valuták, amelyekbe az ÁÉKBV az alapszabály vagy a létesítő okirat befektetési célkitűzései értelmében befektethet,
- az OTC származékos ügyletekben részt vevő üzletfelek prudenciális felügyelet hatálya álló és az ÁÉKBV hatáskörrel rendelkező hatóságai által engedélyezett kategóriák közé tartozó intézmények, valamint
- az OTC származékok megbízható és ellenőrizhető napi értékelés hatálya alatt állnak és az ÁÉKBV kezdeményezésére egy ellentételező ügylettel bármikor tisztességes piaci értéken eladhatók, felszámolhatók vagy lezárhatók; és/vagy
h) az 1. cikk (9) bekezdésének hatálya alá tartozó, nem egy szabályozott piacon forgalmazott pénzpiaci eszközök, amennyiben az ilyen eszközök kibocsátása és kibocsátója önmagában szabályozott a befektetők és megtakarítások védelme érdekében, és feltéve hogy:
- ezeknek a pénzpiaci eszközöknek a kibocsátója vagy garansa egy központi, regionális vagy helyi hatóság, vagy egy tagállam központi bankja, az Európai Központi Bank, az Európai Unió vagy az Európai Beruházási Bank, egy nem tagállam, vagy egy szövetségi állam esetében a szövetséget alkotó tagok valamelyike, vagy egy olyan nemzetközi közjogi szerv, amelynek egy vagy több tagállam is tagja, vagy
- ezeket a pénzpiaci eszközöket egy olyan vállalkozás bocsátotta ki, amelynek bármelyik értékpapírját az a), b) vagy c) albekezdésben említett szabályozott piacokon forgalmazzák, vagy
- ezeknek a pénzpiaci eszközöknek a kibocsátója vagy garansa egy olyan személy, amely a közösségi jogszabályokban megfogalmazott feltételeknek megfelelő prudenciális felügyelet hatálya alatt áll, vagy egy olyan személy, amely a hatáskörrel rendelkező hatóságok megítélése szerint legalább a közösségi jogszabályokban megállapítottal egyenértékű prudenciális szabályok hatálya alatt áll és azoknak megfelel, vagy
- ezeket a pénzpiaci eszközöket az ÁÉKBV hatáskörrel rendelkező hatóságai által engedélyezett kategóriákhoz tartozó egyéb testületek bocsátották ki, feltéve hogy az ilyen értékpapírokba történő befektetésekre olyan befektető-védelem vonatkozik, amely egyenértékű az első, második vagy harmadik francia bekezdésben meghatározott védelemmel, és feltéve hogy a kibocsátó egy olyan társaság, amelynek a tőkéje és tartaléka legalább 10 millió EUR, és amely a 78/660/EGK irányelvvel [7] összhangban bemutatja és közzéteszi éves pénzügyi beszámolóit, egy olyan jogi személy, amely egy olyan vállalkozáscsoporton belül, amelynek egy vagy több tagja tőzsdére bevezetett gazdasági társaság vagy intézmény, kifejezetten a csoport finanszírozásával foglalkozik, vagy egy olyan jogi személy, amely egy banki likviditási keretből részesülő értékpapírrá alakított eszközök finanszírozását végzi."
6. a 19. cikk (2) bekezdésének a) pontja az "átruházható értékpapírokba" után az "és pénzpiaci eszközökbe" szöveggel egészül ki;
7. a 19. cikk (2) bekezdésének b) pontját és (3) bekezdését el kell hagyni;
8. a 20. cikket el kell hagyni;
9. a 21. cikk helyébe a következő szöveg lép: "21. cikk
(1) Egy befektetésialap-kezelő vagy befektetési társaságnak olyan kockázatkezelő eljárást kell alkalmaznia, amely bármikor lehetővé teszi a pozíciók kockázatának és a portfólió teljes kockázatához való hozzájárulásának nyomon követését és mérését; az említett társaságnak alkalmaznia kell egy eljárást az OTC származékos eszközök értékének pontos és független méréséhez. A társaságnak rendszeresen, a hatáskörrel rendelkező hatóságok által meghatározott részletes szabályokkal összhangban közölnie kell a hatáskörrel rendelkező hatóságokkal a származékos eszközök típusait, a kockázatokat, a mennyiségi korlátokat és a kezelésében lévő minden egyes ÁÉKBV vonatkozásában a származékos eszközökkel lebonyolított ügyletekkel kapcsolatos kockázatok becsléséhez kiválasztott módszereket.
(2) A tagállamok engedélyezhetik az ÁÉKBV számára, hogy a tagállamok által megállapított feltételekkel és korlátok között alkalmazza az átruházható értékpapírokra és pénzpiaci eszközökre vonatkozó technikákat és eszközöket, feltéve hogy az ilyen technikák és eszközök a portfólió hatékony kezelésének célját szolgálják. Amennyiben ezek a tevékenységek származékos eszközök felhasználását érintik, ezeknek a feltételeknek és korlátoknak meg kell felelniük az irányelvben megállapított rendelkezéseknek.
Az ilyen tevékenységeknek semmilyen körülmények között sem lehet olyan következménye, hogy az ÁÉKBV eltér az alapszabályban, létesítő okiratban vagy tájékoztatóban megfogalmazott befektetési célkitűzéseitől.
(3) Egy ÁÉKBV köteles biztosítani, hogy a származékos eszközökre vonatkozó átfogó kockázata nem haladja meg portfóliójának teljes nettó értékét.
A kockázat számítása során figyelembe kell venni a tevékenységek alapjául szolgáló eszközök piaci értékét, az ügyletben részt vevő másik fél kockázatát, a jövőben esedékes piaci mozgásokat és a pozíciók felszámolására rendelkezésre álló időt. Ezt az alábbi albekezdésekre is alkalmazni kell.
Egy ÁÉKBV befektetési politikájának részeként és a 22. cikk (5) bekezdésében megállapított korlátokon belül befektethet pénzügyi származékos eszközökbe, feltéve hogy az ügyletek alapjául szolgáló eszközök kockázata összességében nem haladja meg a 22. cikkben megállapított befektetési korlátokat. A tagállamok engedélyezhetik, hogy amennyiben egy ÁÉKBV indexhez kötött pénzügyi származékos eszközökbe fektet, ezeket a befektetéseket a 22. cikkben megállapított korlátok érvényesítése során ne vegyék figyelembe.
Amennyiben egy átruházható értékpapír vagy pénzpiaci eszköz tartalmaz egy származékos eszközt, utóbbit figyelembe kell venni e cikk követelményeinek érvényesítésénél.
(4) A tagállamok legkésőbb 2004. február 13-án megküldik a Bizottságnak a (3) bekezdésben említett kockázatok, beleértve az OTC származékos ügyletekből eredő másik féllel szembeni kockázatok kiszámítására alkalmazott módszerekre vonatkozó összes információt és a szabályozásukban bekövetkezett minden változást. A Bizottság továbbítja ezeket az információkat a többi tagállamnak. Az ilyen információk az 54. cikk (4) bekezdésében megállapított eljárásnak megfelelően a kapcsolattartó bizottságban folytatott véleménycsere tárgyát képezik.";
10. a 22. cikk helyébe a következő szöveg lép: "22. cikk
(1) Egy ÁÉKBV eszközeinek legfeljebb 5 %-át fektetheti be ugyanazon kibocsátó által kibocsátott átruházható értékpapírokba vagy pénzpiaci eszközökbe. Egy ÁÉKBV eszközeinek legfeljebb 20 %-át fektetheti egyazon intézmény betéteibe.
Az ÁÉKBV-nak egy OTC származékos ügyletben a részt vevő másik féllel szembeni kockázata nem lehet nagyobb:
- az eszközök 10 %-ánál, amennyiben az ügyletben részt vevő másik fél egy, a 19. cikk (1) bekezdésének f) pontjában említett hitelintézet, vagy
- az eszközök 5 %-ánál minden más esetben.
(2) A tagállamok legfeljebb 10 %-ra növelhetik az (1) bekezdés első mondatában megállapított 5 %-os korlátot. Ugyanakkor az átruházható értékpapírok és a pénzpiaci eszközök összértéke azoknál a kibocsátóknál, amelyeknél az ÁÉKBV által történő befektetések értéke egyenként meghaladja az ÁÉKBV eszközeinek 5 %-át, nem haladja meg az ÁÉKBV eszközök értékének 40 %-át. A korlátozás nem vonatkozik a prudenciális felügyelet hatálya alatt álló pénzintézetekben elhelyezett betétekre, illetve az ezekkel az intézetekkel lebonyolított OTC származékos ügyletekre.
Az (1) bekezdésben meghatározott egyéni korlátoktól függetlenül egy ÁÉKBV esetében nem megengedett, hogy egyetlen intézményben
- az átruházható értékpapírokba vagy pénzpiaci eszközökbe történő befektetések,
- a betétek, és/vagy
(4) A tagállamok legfeljebb 25 %-ra növelhetik az (1) bekezdés első mondatában megállapított 5 %-os korlátot bizonyos kötvények esetében, amennyiben ezeknek a kötvényeknek a kibocsátója egy tagállamban létesítő okirat szerinti székhellyel rendelkező és jogszabálynál fogva a kötvénytulajdonosok érdekeinek védelmére létrehozott különleges állami felügyelet hatálya alatt álló hitelintézet. Az ilyen kötvények kibocsátásából befolyt összegeket a jogszabálynál fogva olyan eszközökbe kell befektetni, amelyek a kötvények futamideje alatt mindvégig alkalmasak a kötvényekhez rendelt követelések kielégítésére, és amelyeket a kibocsátó csődje esetén első helyen a tőke visszatérítésére és a felhalmozott kamat kifizetésére kell felhasználni.
Amennyiben egy ÁÉKBV eszközeinek több mint 5 %-át az első albekezdésben említett és egy kibocsátó által kibocsátott kötvényekbe fekteti, ezeknek a befektetéseknek az összértéke nem haladhatja meg az ÁÉKBV eszközök értékének 80 %-át.
A tagállamok megküldik a Bizottságnak a kötvények fent említett kategóriáinak jegyzékét, valamint azon engedélyezett kibocsátók kategóriáinak jegyzékét, amelyek az első albekezdésben említett jogszabályok és felügyeleti megállapodások értelmében jogosultak a fent említett feltételeknek megfelelő kötvények kibocsátására. Ezekhez a jegyzékekhez mellékelni kell egy feljegyzést, amely meghatározza a felkínált biztosítékok jellegét. A Bizottság haladéktalanul továbbítja ezeket az információkat és az általa szükségesnek vélt észrevételeket a többi tagállamnak, valamint nyilvánosságra hozza ezeket az információkat. Az ilyen közlések az 53. cikk (4) bekezdésében megállapított eljárásnak megfelelően a kapcsolattartó bizottságban folytatott véleménycsere tárgyát képezik.
(5) A (3) és (4) bekezdésben említett átruházható értékpapírokat és pénzpiaci eszközöket a (2) bekezdésben említett 40 %-os korlát alkalmazása céljából nem kell figyelembe venni.
Az (1), (2), (3) és (4) bekezdésben előírt korlátokat nem lehet összevonni, így az ugyanazon kibocsátó által kibocsátott átruházható értékpapírokba és pénzpiaci eszközökbe, illetve az ilyen vállalkozásnál elhelyezhető betétekbe és származékos eszközökbe az (1), (2), (3) és (4) bekezdéssel összhangban történő befektetések semmilyen körülmények között nem haladhatják meg az ÁÉKBV eszközeinek 35 %-át.
Az olyan társaságok, amelyek a 83/349/EGK irányelvben [8] meghatározott összevont (konszolidált) éves beszámolók elkészítése szempontjából vagy az elfogadott nemzetközi számviteli szabályokkal összhangban egy vállalkozáscsoporthoz tartoznak, az e cikkben említett korlátok számítása céljából egy személynek minősülnek.
A tagállamok egy 20 %-os korlát erejéig engedélyezhetnek halmozott befektetést ugyanazon vállalkozáscsoport átruházható értékpapírjaiba és pénzpiaci eszközeibe.";
11. az irányelv a következő cikkel egészül ki: "22a. cikk
(1) A 25. cikkben megállapított korlátok sérelme nélkül a tagállamok legfeljebb 20 %-ra megemelhetik a 22. cikkben megállapított korlátokat az egyazon kibocsátó által kibocsátott részvényekbe és/vagy kötvényekbe történő befektetések esetében, amennyiben az alapszabály vagy a létesítő okirat értelmében az ÁÉKBV befektetési politikájának célja bizonyos, a hatáskörrel rendelkező hatóságok által elfogadott részvény- vagy kötvényindex összetételének leképezése, az alábbi elvek alapján:
- az index összetétele kellő mértékben diverzifikált,
- az index megfelelő viszonyítási eszközt jelent azon a piacon, amelyre vonatkozik, és
- azt megfelelő módon közzéteszik.
(2) A tagállamok legfeljebb 35 %-ra növelhetik az (1) bekezdésben megállapított korlátot, amennyiben ezt rendkívüli piaci viszonyok indokolják, különösen olyan szabályozott piacokon, ahol egyes átruházható értékpapírok vagy pénzpiaci eszközök szerepe erőteljesen meghatározó. Ennek a megemelt korlátnak a kihasználása csak egy kibocsátó tekintetében engedélyezett.";
12. a 23. cikk (1) bekezdésében a szöveg az "átruházható értékpapírokba" után az "és pénzpiaci eszközökbe" szöveggel egészül ki;
13. a 24. cikk helyébe a következő szöveg lép: "24. cikk
(1) Egy ÁÉKBV részesedést szerezhet az ÁÉKBV és/vagy a 19. cikk (1) bekezdésének e) pontjában említett egyéb kollektív befektetési vállalkozások befektetési jegyeiben, feltéve hogy eszközeinek legfeljebb 10 %-át fekteti egy bizonyos ÁÉKBV vagy más kollektív befektetési vállalkozás befektetési jegyeibe. A tagállamok legfeljebb 20 %-ra növelhetik ezt a korlátot.
(2) Az egyéb kollektív befektetési vállalkozások (nem ÁÉKBV) befektetési jegyeibe történő befektetések összességében nem haladhatják meg az ÁÉKBV eszközeinek 30 %-át.
A tagállamok engedélyezhetik, hogy az ÁÉKBV és/vagy egyéb kollektív befektetési vállalkozások befektetési jegyeinek megszerzése során az ÁÉKBV a 22. cikkben megállapított korlátok érvényesítéséhez ne vonja össze az ÁÉKBV és egyéb kollektív befektetési vállalkozások befektetési jegyeit.
(3) Amennyiben egy ÁÉKBV egy másik ÁÉKBV és/vagy egyéb kollektív befektetési vállalkozás befektetési jegyeibe fektet be, és ezeket közvetlenül vagy meghatalmazás alapján ugyanaz a befektetésialap-kezelő társaság, vagy hozzá közös irányításon vagy ellenőrzésen, illetve jelentős közvetlen vagy közvetett részesedésen keresztül kapcsolódó másik társaság kezeli, ez a befektetésialap-kezelő társaság vagy másik társaság nem számíthat fel semmilyen jegyzési vagy visszavásárlási díjat azokért a befektetésekért, amelyeket az ÁÉKBV egy másik ÁÉKBV és/vagy kollektív befektetési vállalkozás befektetési jegyeibe eszközöl.
Egy ÁÉKBV, amely eszközeinek jelentős hányadát más ÁÉKBV és/vagy kollektív befektetési vállalkozások befektetési jegyeibe fekteti, tájékoztatóban köteles közölni azoknak a kezelési díjaknak a legmagasabb összegét, amelyet felszámíthat magának az ÁÉKBV-nek, illetve annak a másik ÁÉKBV-nek és/vagy kollektív befektetési vállalkozásnak, ahová befektetni kíván. Éves beszámolóban köteles jelezni magának az ÁÉKBV-nek, illetve annak a másik ÁÉKBV-nek és/vagy kollektív befektetési vállalkozásnak felszámított kezelési díjak arányának legnagyobb mértékét, amelybe befektet.";
14. az irányelv a következő cikkel egészül ki: "24a. cikk
(1) A tájékoztatónak meg kell jelölnie, hogy a befektetési eszközök mely kategóriáiba fektethet be egy adott ÁÉKBV. Külön említést kell tenni arról, engedélyezett-e a származékos pénzügyi eszközök alkalmazása; ez esetben a tájékoztatónak tartalmaznia kell egy nyilatkozatot, amely jelzi, hogy az ilyen ügyletek lebonyolítására fedezeti célból vagy a befektetési célkitűzések megvalósítása céljából van lehetőség; ugyancsak jelezni kell a származékos pénzügyi eszközök alkalmazásának lehetséges hatását a kockázati profil alakulására.
(2) Amennyiben egy ÁÉKBV alapvetően egy, a 19. cikkben említett, nem az átruházható értékpapírok vagy pénzpiaci eszközök közé tartozó eszköz-kategóriába fektet be, vagy az ÁÉKBV a 22a. cikkel összhangban leképez egy bizonyos részvény- vagy kötvényindexet, tájékoztatójának és szükség esetén egyéb reklámkiadványainak tartalmaznia kell egy nyilatkozatot, amely kifejezetten felhívja a figyelmet az ÁÉKBV befektetési politikájára.
(3) Amennyiben egy ÁÉKBV nettó eszközértéke a portfólió összetételénél vagy a portfólió alkalmazható kezelési technikáinál fogva erőteljesen ingadozik, tájékoztatójának és szükség esetén egyéb reklámkiadványainak tartalmaznia kell egy nyilatkozatot, amely kifejezetten felhívja a figyelmet az ÁÉKBV-nek erre a sajátosságára.
(4) A befektetésialap-kezelő társaság egy befektető kérésére köteles átadni az ÁÉKBV kockázatkezelésére vonatkozó mennyiségi korlátokkal, a kiválasztott módszerekkel és az eszközkategóriák kockázatainak és hozamainak legutóbbi alakulásával kapcsolatos információkat.";
15. a 25. cikk (2) bekezdésében:
1. a harmadik francia bekezdés helyébe a következő szöveg lép: - "— egy ÁÉKBV és/vagy egyéb kollektív befektetési vállalkozás jegyeinek 25 %-át, lásd az 1. cikk (2) bekezdésének első és második francia bekezdését,";
2. a bekezdés a következő francia bekezdéssel egészül ki: - "— egy kibocsátó intézmény pénzpiaci eszközeinek 10 %-át,";
16. a 25. cikk (2) bekezdésében a második mondat helyébe a következő szöveg lép: "A második, harmadik és negyedik francia bekezdésben meghatározott mértékek figyelmen kívül hagyhatók a megszerzés időpontjában, amennyiben a hitelviszonyt megtestesítő értékpapírok vagy pénzpiaci eszközök bruttó összegét vagy a kibocsátandó értékpapírok nettó összegét ebben az időpontban nem lehet meghatározni.";
17. a 25. cikk (3) bekezdése a), b) és c) pontjának szövege az "átruházható értékpapírok" után az "és pénzpiaci eszközök" szavakkal egészül ki;
18. a 25. cikk (3) bekezdésének e) pontja helyébe a következő szöveg lép: "e) egy befektetési társaság vagy befektetési társaságok részvényei olyan leányvállalatok tőkéjében, amelyek a leányvállalatok letelepedése szerinti országban csak és kizárólag a befektetési társaság vagy társaságok számára, a befektetési jegy jogosultjai megbízása alapján, ezek nevében végzendő befektetési jegy visszavásárlásokkal kapcsolatban folytatnak befektetésialap-kezelői, tanácsadói vagy marketing tevékenységet.";
19. a 26. cikk (1) bekezdése helyébe a következő szöveg lép: "(1) Az ÁÉKBV az eszközeinek részét képező átruházható értékpapírokhoz vagy pénzpiaci eszközökhöz rendelt jegyzési jogok gyakorlása során nem köteles eleget tenni az e szakaszban megállapított korlátoknak.
A kockázatmegosztás elvének érvényesítése mellett a tagállamok engedélyezhetik a közelmúltban engedélyezett ÁÉKBV számára az engedély kiállítását követő hat hónapig a 22., 22a., 23. és 24. cikk rendelkezéseitől való eltérést.";
20. a 41. cikk (2) bekezdése helyébe a következő szöveg lép: "(2) Az (1) bekezdés nem akadályozza ezeket a vállalkozásokat a 19. cikk (1) bekezdésének e), g) és h) pontjában említett és maradéktalanul ki nem fizetett átruházható értékpapírok, pénzpiaci eszközök és egyéb pénzügyi eszközök vásárlásában.";
22. az 53. cikk után az irányelv a következő cikkel egészül ki: "53a. cikk
(1) A kapcsolattartó bizottság az 53. cikk (1) bekezdésében említett feladatokon túl az 1999/468/EK határozat [9] 5. cikke értelmében vett szabályozó bizottságként is működhet, hogy segítséget nyújtson a Bizottságnak az ezen irányelvben szükséges technikai módosítások előkészítésében a következő területeken:
- a fogalommeghatározások pontosítása ezen irányelvnek a Közösség egész területén történő egységes alkalmazása érdekében,
- a terminológia egységesítése és a fogalommeghatározások kialakítása az ÁÉKBV és az ezekhez kapcsolódó kérdések vonatkozásában megalkotott további jogszabályokkal összhangban.
(2) Amikor hivatkozás történik erre a bekezdésre, akkor az 1999/468/EK határozat 5. és 7. cikkét kell alkalmazni, tekintettel annak 8. cikke rendelkezéseire.
Az 1999/468/EK határozat 5. cikkének (6) bekezdésében előírt időszak három hónap.
(3) A bizottság elfogadja saját eljárási szabályait."
2. cikk
(1) A Bizottság legkésőbb 2005. február 13-án jelentést küld az Európai Parlamentnek és a Tanácsnak a módosított 85/611/EGK irányelv alkalmazásáról, valamint az esetleges módosításokra vonatkozó javaslatokról. A jelentésnek különösen:
a) elemeznie kell az ÁÉKBV tekintetében az egységes piac elmélyítésének és bővítésének lehetőségeit, különös tekintettel az ÁÉKBV határokon átnyúló forgalmazására (beleértve a harmadik személyek tulajdonában levő alapokat), a befektetésialap-kezelő társaságok külföldi működési engedélyének alkalmazására, az egyszerűsített tájékoztatóra mint információs és marketing eszköz működésére, a kiegészítő tevékenységek körének felülvizsgálatára és a felügyeleti hatóságok fokozott együttműködésének lehetőségére, tekintettel az irányelv egységes értelmezésére és alkalmazására;
b) felül kell vizsgálnia az irányelv hatályát abban a tekintetben, hogy az hogyan érinti a különböző termékcsoportokat (pl. intézményi alapok, ingatlanbefektetési alapok, "master-feeder" alapok és "hedge" alapok); a tanulmánynak többek között ki kell terjednie az ilyen alapok piacának nagyságára, a tagállamokban működő hasonló alapok szabályozására, valamint tartalmaznia kell az alapok közötti további harmonizáció szükségességének értékelését;
c) értékelnie kell az alapok szervezését, beleértve az átruházási szabályokat és módszereket, és a befektetésialap-kezelő és a letétkezelő kapcsolatát;
d) felül kell vizsgálnia az ÁÉKBV befektetési szabályokat, például a származékos ügyletekre és egyéb befektetésekre vonatkozó, az értékpapírokkal kapcsolatos befektetési technikák alkalmazását, az index alapok szabályozását, a pénzpiaci eszközök, betétek szabályozását, a "fund of fund" befektetések szabályozását, valamint a különböző befektetési korlátokat;
e) elemeznie kell a befektetésialap-kezelő társaságok és az "önmagukat kezelő" befektetési társaságok közötti versenyhelyzetet.
Jelentésének elkészítése során a Bizottság a lehető legszélesebb körben konzultál a különböző érintett iparágakkal és fogyasztói csoportokkal, valamint felügyeleti szervekkel.
(2) A tagállamok az irányelv hatálybalépésének időpontjától legfeljebb 60 hónapos átmeneti időt biztosíthatnak az irányelv hatálybalépésekor már létező ÁÉKBV-k számára ahhoz, hogy megfeleljenek az új nemzeti jogszabályoknak.
3. cikk
A tagállamok legkésőbb 2003. augusztus 13-ig elfogadják azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek megfeleljenek. Erről haladéktalanul tájékoztatják a Bizottságot.
Ezeket az intézkedéseket legkésőbb 2004. február 13-tól alkalmazzák.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
4. cikk
Ez az irányelv az Európai Közösségek Hivatalos Lapjában való kihirdetésének napján lép hatályba.
5. cikk
Ennek az irányelvnek a tagállamok a címzettjei.
A Bizottság 70/2001/EK rendelete
(2001. január 12.)
az EK-szerződés 87. és 88. cikkének a kis- és középvállalkozásoknak nyújtott állami támogatásokra történő alkalmazásáról
Az EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az Európai Közösséget létrehozó szerződés 92. és 93. cikkének a horizontális állami támogatások bizonyos fajtáira történő alkalmazásáról szóló, 1998. május 7-i 994/98/EK tanácsi rendeletre [1] és különösen annak 1. cikke (1) bekezdése a) pontja i. alpontjára és b) pontjára,
az e rendelet tervezetének kihirdetését követően [2],
az állami támogatásokkal foglalkozó tanácsadó bizottsággal folytatott konzultációt követően,
mivel:
(1) A 994/98/EK rendelet felhatalmazza a Bizottságot, hogy a Szerződés 87. cikkével összhangban kinyilvánítsa, hogy bizonyos feltételek mellett a kis- és középvállalkozásoknak nyújtott támogatás összeegyeztethető a közös piaccal, és nem tartozik a Szerződés 88. cikkének (3) bekezdésében foglalt bejelentési kötelezettség hatálya alá.
(2) A 994/98/EK rendelet felhatalmazza a Bizottságot arra is, hogy a Szerződés 87. cikkével összhangban kinyilvánítsa, hogy a Bizottság által az egyes tagállamok esetében a regionális támogatás nyújtására vonatkozóan jóváhagyott térképnek megfelelő támogatás összeegyeztethető a közös piaccal, és nem tartozik a Szerződés 88. cikkének (3) bekezdésében foglalt bejelentési kötelezettség hatálya alá.
(3) A Bizottság számos határozatában alkalmazta a Szerződés 87. és 88. cikkét a támogatott területeken belüli és kívüli kis- és középvállalkozásokra, és kifejtette politikáját, legutóbb a kis- és középvállalkozásoknak nyújtott állami támogatásról szóló iránymutatásában [3], illetve a nemzeti regionális támogatásról szóló iránymutatásában [4]. A Bizottság által az e cikkek kis- és középvállalkozásokra való alkalmazásában szerzett jelentős tapasztalatok és a Bizottság által az e rendelkezések alapján kiadott, kis- és középvállalkozásokra és regionális támogatásokra vonatkozó általános szövegek fényében szükséges, hogy a Bizottság – azzal a szándékkal, hogy biztosítsa a hatékony felügyeletet és egyszerűsítse az adminisztrációt anélkül, hogy gyengítené a Bizottság által gyakorolt ellenőrzést – gyakorolja a 994/98/EK rendelet által ráruházott hatáskört.
(4) Ez a rendelet nem érinti a tagállamoknak a kis- és középvállalkozások részére nyújtott támogatások bejelentésére vonatkozó lehetőségét. Az ilyen bejelentéseket a Bizottság különösen az e rendeletben foglalt kritériumok figyelembevételével értékeli. E rendelet hatályba lépésének napjától a kis- és középvállalkozásoknak nyújtott állami támogatásról szóló iránymutatást hatályon kívül kell helyezni, mert annak helyébe ez a rendelet lép.
(5) A kis- és középvállalkozások döntő szerepet játszanak a munkahelyteremtésben, és általánosabb értelemben a társadalmi stabilitás tényezőjeként és gazdasági hajtóerőként működnek. Fejlődésüket azonban korlátozhatják a piac hiányosságai. Gyakran nehezen jutnak tőkéhez vagy hitelhez egyes pénzpiacok kockázatkerülő természete folytán, illetve azért, mert esetleg csak korlátozott biztosítékokat tudnak nyújtani. Szűkös forrásaik miatt az információhoz, különösen az új technológiákra és a lehetséges piacokra vonatkozó információhoz korlátozott mértékben férnek hozzá. E megfontolásokra tekintettel az e rendelet által mentesített támogatásoknak azt a célt kell szolgálniuk, hogy elősegítsék a kis- és középvállalkozások gazdasági tevékenységét, feltéve hogy az ilyen támogatások nem gyakorolnak a közös érdekekkel ellentétes mértékű káros hatást a kereskedelmi feltételekre.
(6) Ez a rendeletnek mentesít minden olyan támogatást, amely az e rendeletben foglalt összes vonatkozó követelménynek megfelel, illetve minden olyan támogatási programot, amelynek a keretében nyújtott bármely támogatás megfelel az e rendeletben foglalt összes vonatkozó követelménynek. A hatékony felügyelet biztosítása és az adminisztráció egyszerűsítse érdekében – a bizottsági ellenőrzés gyengítése nélkül – a támogatási programoknak és bármilyen támogatási programon kívül nyújtott egyedi támogatásnak tartalmaznia kell az e rendeletre való kifejezett hivatkozást.
(7) Ezt a rendeletet az egyes ágazatok állami támogatására, például a hajógyártásra vonatkozó jelenleg létező rendeletekben és irányelvekben foglalt szabályok sérelme nélkül kell alkalmazni, de az nem alkalmazható a mezőgazdaság, a halászat és az akvakultúra területén.
(8) Azon különbségek felszámolása érdekében, amelyek versenytorzító hatást válthatnak ki, a kis- és középvállalkozásokkal kapcsolatos eltérő közösségi és nemzeti kezdeményezések összehangolása, az eljárási kérdések átláthatósága és a jogbiztonság érdekében a "kis- és középvállalkozásoknak" az ebben a rendeletben használt meghatározása megegyezik a kis- és középvállalkozások meghatározásáról szóló, 1996. április 3-i 96/280/EK bizottsági ajánlásban [5] megadott meghatározással. Ezt a meghatározást használta a kis- és középvállalkozásoknak nyújtott állami támogatásról szóló közösségi iránymutatás [6] is.
(9) A Bizottság kialakult gyakorlatával összhangban, és azzal a céllal, hogy még inkább biztosítsák, hogy a támogatás arányos legyen és a szükséges összegre korlátozódjon, a küszöbértékeket nem a támogatás maximális összegében, hanem az elszámolható költségek köréhez viszonyított támogatási intenzitással kell kifejezni.
(10) Annak meghatározása érdekében, hogy valamely támogatás e rendelet értelmében összeegyeztethető-e a közös piaccal, figyelembe kell venni a támogatási intenzitást, és ily módon a támogatás támogatási egyenérték formájában kifejezett összegét. A több részletben kifizetendő támogatás és a kedvezményes kamatozású kölcsön formájában nyújtott támogatás támogatástartalmának kiszámításához a támogatás nyújtásakor érvényes piaci kamatlábakat kell alkalmazni. Az állami támogatásra vonatkozó szabályok egységes, átlátható és egyszerű alkalmazásának céljából e rendelet alkalmazásában a piaci kamatlábat referencia-kamatlábnak kell tekinteni, feltéve hogy kedvezményes kamatozású kölcsön esetén a kölcsön mögött a szokásos biztosítékok állnak, és az nem jelent rendkívüli kockázatot. A referencia-kamatlábakat a Bizottság objektív kritériumok alapján, időszakosan határozza meg, és közzéteszi azokat az Európai Közösségek Hivatalos Lapjában és az Interneten.
(11) A kisvállalkozások és a középvállalkozások közötti különbségre való tekintettel a támogatási intenzitás eltérő plafonértékét kell meghatározni a kisvállalkozások és a középvállalkozások esetében.
(12) A támogatási intenzitás plafonértékeit a Bizottság tapasztalatainak a figyelembevételével, a támogatott ágazatban folyó verseny torzulásainak lehető legkisebbre csökkentése, és a kis- és középvállalkozások gazdasági tevékenységének az előmozdítása közötti megfelelő egyensúlyt megtalálva kell megállapítani.
(13) További olyan feltételeket szükséges megszabni, amelyeknek e rendelet által mentesített bármely támogatási programnak vagy egyedi támogatásnak meg kell felelnie. Tekintettel a Szerződés 87. cikke (3) bekezdésének c) pontjára, az ilyen támogatásnak nem lehet az az egyedüli hatása, hogy időszakosan vagy folyamatosan csökkenti a támogatás kedvezményezettje által rendes körülmények között viselt működési költségeket, és arányosnak kell lennie azokkal a hátrányokkal, amelyeket a Közösség érdekében állónak ítélt társadalmi és gazdasági előnyök biztosítása érdekében fel kellene számolni. Következésképpen e rendelet hatályát helyénvaló korlátozni egyes materiális és immateriális beruházásokkal, a kedvezményezettnek nyújtott egyes szolgáltatásokkal és egyéb tevékenységekkel kapcsolatban nyújtott támogatásokra. Figyelembe véve, hogy a vasúti gördülőállomány kivételével a közösségi szállítási ágazat kapacitása nincs kihasználva, a fő tevékenységüket a szállítási ágazatban végző vállalkozásoknak az elszámolható beruházási költségei nem tartalmazhatják a szállítási eszközöket és felszereléseket.
(14) E rendeletnek az elhelyezkedésre való tekintet nélkül mentesítenie kell a kis- és középvállalkozásoknak nyújtható valamennyi támogatást. A beruházás és a munkahelyteremtés hozzájárulhat a Közösség kedvezőtlen helyzetű régióinak a gazdasági fejlődéséhez. Az ezeken a területeken működő kis- és középvállalkozások egyaránt szenvednek a terület strukturális hátrányai és a vállalkozás méretéből adódó nehézségek miatt. Következésképpen helyénvaló, hogy a támogatott térségekben működő kis- és középvállalkozások magasabban megállapított plafonértékeket élvezzenek.
(15) Annak érdekében, hogy egy beruházás tőketényezője ne részesüljön előnyben a munkaerő-tényezővel szemben, gondoskodni kell arról, hogy a beruházáshoz adott támogatás mértékének megállapítása vagy a beruházás költségein, vagy pedig a beruházási projekt végrehajtásához kapcsolódó új munkahelyek teremtésének költségein alapuljon.
(16) A Kereskedelmi Világszervezet (WTO) szubvenciókról és kiegyenlítő intézkedésekről szóló megállapodásának [7] fényében ez a rendelet nem mentesítheti az exporttámogatást vagy az importtermékekkel szemben a hazai termékeket előnyben részesítő támogatást. A kereskedelmi vásárokon való részvétel, illetve egy új, vagy már meglévő terméknek egy új piacra történő bevezetéséhez szükséges tanulmányok vagy tanácsadói szolgáltatások költségeire adott támogatások általában nem jelentenek exporttámogatást.
(17) Tekintettel arra az igényre, hogy a támogatott ágazatban folyó verseny torzulásainak lehető legkisebbre csökkentése és e rendelet céljai között megfelelő egyensúlyt kell találni, e rendelet nem mentesítheti a megengedett legnagyobb összeget meghaladó egyedi támogatásokat még akkor sem, ha azt egy e rendelet által mentesített támogatási program keretén belül nyújtják be.
(18) Annak biztosítása érdekében, hogy a támogatásra szükség legyen, és ösztönzőleg hasson egyes tevékenységek fejlődésére, ez a rendelet nem mentesítheti az olyan tevékenységekhez nyújtott támogatást, amelyeket a kedvezményezett a piaci feltételek szerint már támogatás nélkül is tudna végezni.
(19) Ez a rendelet nem mentesíti a más állami támogatásokkal – közöttük országos, regionális vagy helyi hatóságok által nyújtott, illetve közösségi támogatásokkal – halmozott támogatásokat ugyanazon elszámolható költségek vonatkozásában, ha az így halmozott összeg meghaladja az e rendeletben megállapított küszöbértéket.
(20) Az átláthatóság és a hatékony ellenőrzés biztosítása érdekében a 994/98/EK rendelet 3. cikkével összhangban létre kell hozni azt a szabványos formát, amelynek használatával az Európai Közösségek Hivatalos Lapjában való közzététel végett a tagállamok összefoglaló információt nyújtanak a Bizottságnak valahányszor e rendelettel összhangban lévő támogatási programot vezetnek be vagy ilyen programon kívül egyedi támogatást nyújtanak. Ugyanilyen okokból szükséges a tagállamok által az e rendelettel mentesített támogatások nyilvántartására vonatkozó szabályok megállapítása. A tagállamok által a Bizottságnak benyújtandó éves jelentés céljából a Bizottságnak rögzítenie kell ennek konkrét követelményeit, beleértve a – széles körben rendelkezésre álló szükséges technológia révén – számítógépes formában nyújtott információt.
(21) Tekintettel a Bizottság e téren szerzett tapasztalatára és különösen arra a gyakoriságra, amellyel az állami támogatási politika felülvizsgálata szükséges, helyénvaló e rendelet alkalmazása időtartamának korlátozása. Ha ez a rendelet meghosszabbítás nélkül hatályát veszti, a rendelet által mentesített támogatási programok még további hat hónapig mentesek maradnak,
ELFOGADTA EZT A RENDELETET:
1. cikk
Alkalmazási kör
(1) Az EK-szerződés szerinti, az egyes ágazatokban nyújtott állami támogatásokat szabályozó különleges közösségi rendeletek vagy irányelvek sérelme nélkül, függetlenül attól, hogy e rendeletnél szigorúbb vagy enyhébb korlátozásokat írnak elő, ez a rendelet a valamennyi ágazatban működő kis- és középvállalkozásoknak nyújtott támogatásokra vonatkozik.
(2) Ez a rendelet nem alkalmazható:
a) a Szerződés I. mellékletében felsorolt termékek előállításával, feldolgozásával és forgalmazásával kapcsolatos tevékenységekre;
b) az exporttal kapcsolatos tevékenységekhez nyújtott támogatásra, nevezetesen az exportált mennyiségekhez, értékesítési hálózat létesítéséhez és működtetéséhez, illetve az exporttevékenységgel összefüggésben felmerülő egyéb folyó kiadásokkal közvetlenül kapcsolatos támogatásra;
c) az importáruk helyett hazai áru felhasználásától függő támogatásra.
2. cikk
Fogalommeghatározások
E rendelet alkalmazásában:
a) a "támogatás": olyan intézkedés, amely megfelel a Szerződés 87. cikkének (1) bekezdésében meghatározott valamennyi feltételnek;
b) a "kis- és középvállalkozások": olyan vállalkozás, amelyet az I. melléklet határoz meg;
c) a "tárgyi eszközökbe történő beruházás": olyan fizikai állóeszközökbe történő beruházás, amely egy új létesítmény létrehozásával, egy meglévő létesítmény bővítésével, vagy egy meglévő létesítmény termékének vagy termelési folyamatának az alapvető megváltozását (különösképpen ésszerűsítés, diverzifikálás vagy korszerűsítés útján) előidéző tevékenységgel függ össze. Ha az állóeszközbe történő beruházás olyan létesítmény átvételének a formájában történik, amely már bezárt vagy bezárt volna, ha nem vásárolják meg, akkor azt is tárgyi beruházásnak kell tekinteni;
d) az "immateriális javakba történő beruházás": technológiaátadásba történő beruházás, szabadalmi jogok, licenciák, know-how vagy nem szabadalmaztatott műszaki ismeretek vásárlásával;
e) a "bruttó támogatási intenzitás": a támogatásösszeg valamely projekt elszámolható költségeinek százalékos arányában kifejezve. Minden használt számadatot a közvetlen adók levonása előtt kell figyelembe venni. Ha a támogatást vissza nem térítendő támogatás formájában nyújtják, a támogatás összege a támogatási egyenérték. A több részletben kifizetendő támogatást a nyújtás időpontjában érvényes értékére kell diszkontálni. A diszkontálásra és kedvezményes kamatozású kölcsön esetében a támogatástartalom kiszámítására a támogatás nyújtásának időpontjában érvényes referencia-kamatlábat kell használni;
f) a "nettó támogatási intenzitás": a támogatás adókkal csökkentett értéke a projekt elszámolható költségeinek százalékában kifejezve;
g) az "alkalmazottak száma": az éves munkaegység (ÉME), azaz az egy év során teljes munkaidőben alkalmazott személyek száma, a részmunkaidősök és az idénymunkások száma az éves munkaegység törtrészének felel meg.
3. cikk
A mentesítés feltételei
(1) Az a támogatási programon kívüli egyedi támogatás, amely megfelel az e rendeletben foglalt valamennyi feltételnek, a Szerződés 87. cikkének (3) bekezdése értelmében összeegyeztethető a közös piaccal, és mentesül a Szerződés 88. cikkének (3) bekezdésében foglalt bejelentési kötelezettség alól, feltéve hogy erre a rendeletre kifejezett utalást tartalmaz, hivatkozva annak címére és az Európai Közösségek Hivatalos Lapjában való kihirdetésének adataira.
(2) Azok a támogatási programok, amelyek megfelelnek az e rendeletben foglalt feltételeknek, a Szerződés 87. cikkének (3) bekezdése szerint összeegyeztethetők a közös piaccal, és mentesülnek a Szerződés 88. cikke (3) bekezdésében foglalt bejelentési kötelezettség alól, feltéve hogy:
a) a támogatási program keretén belül adható minden támogatás megfelel az e rendeletben foglalt összes feltételnek;
b) a támogatási program kifejezett hivatkozást tartalmaz erre a rendeletre, hivatkozva címére és az Európai Közösségek Hivatalos Lapjában való kihirdetésének adataira.
(3) A (2) bekezdésben említett programok keretében nyújtott támogatás akkor egyeztethető össze a Szerződés 87. cikkének (3) bekezdése értelmében a közös piaccal, és akkor mentesül a Szerződés 88. cikkének (3) bekezdésében foglalt bejelentési kötelezettség alól, ha a nyújtott támogatás közvetlenül megfelel az e rendeletben foglalt valamennyi feltételnek.
4. cikk
Beruházás
(1) Az immateriális vagy tárgyi eszközökbe történő beruházás – akár a Közösségen belüli, akár a Közösségen kívüli – támogatása a Szerződés 87. cikkének (3) bekezdése szerint összeegyeztethető a közös piaccal, és mentesül a Szerződés 88. cikkének (3) bekezdésében foglalt bejelentési kötelezettség alól, ha megfelel a (2)–(6) bekezdésben foglalt feltételeknek.
(2) A bruttó támogatási intenzitás nem haladhatja meg:
a) a 15 %-ot kisvállalkozások esetében;
b) a 7,5 %-ot középvállalkozások esetében.
(3) Ha a beruházás regionális támogatásra jogosult területen történik, a támogatási intenzitás nem haladhatja meg a regionális beruházási támogatásnak a Bizottság által az egyes tagállamokra nézve jóváhagyott térképen meghatározott legfelső határát több mint:
a) bruttó 10 százalékponttal a 87. cikk (3) bekezdésének c) pontja által érintett területeken, feltéve hogy az összes nettó támogatás intenzitása nem haladja meg a 30 %-ot; vagy
b) bruttó 15 százalékponttal a 87. cikk (3) bekezdésének a) pontja által érintett területeken, feltéve hogy az összes nettó támogatás intenzitása nem haladja meg a 75 %-ot.
A regionális támogatás magasabb plafonértéke csak akkor alkalmazható, ha a támogatást azzal a feltétellel nyújtják, hogy a beruházást a támogatott térségben legalább öt éven keresztül fenntartják, és a kedvezményezett legalább 25 %-os arányban maga is hozzájárul a finanszírozáshoz.
(4) A (2) és a (3) bekezdésben meghatározott plafonértékeket kell alkalmazni a támogatási intenzitásra, amelyet vagy a beruházás elszámolható költségeinek százalékos arányában, vagy pedig a beruházás végrehajtása által teremtett munkahelyek bérköltségének (munkahelyteremtési támogatás) a százalékos arányában vagy ezek valamilyen kombinációjában számítanak ki, feltéve, hogy a támogatás nem haladja meg valamelyik számítási mód alkalmazásából adódó legkedvezőbb összeget.
(5) Ha a támogatást a beruházási költségek alapján számítják ki, a tárgyi beruházások elszámolható költsége a földbe, épületekbe, gépekbe és felszerelésbe történő beruházással kapcsolatos költség lehet. A szállítási ágazatban a gördülő állományt leszámítva, a szállítási eszközöket és felszereléseket nem lehet az elszámolható költségek közé sorolni. Immateriális eszközökbe történő beruházás elszámolható költségének a technológia beszerzésének a költségeit lehet tekinteni.
(6) Ha a támogatást a megteremtett munkahelyek alapján számítják ki, a támogatás összegét egy kétéves időszakban kifizetett bérköltség százalékában kell kifejezni, a következő feltételek mellett teremtett munkahelyekkel kapcsolatban:
a) a munkahelyteremtés összefügg a valamilyen tárgyi eszközbe vagy immateriális javakba való beruházási projekt végrehajtásával. A munkahelyeket a beruházás befejezésétől számított hároméves időszakon belül kell létrehozni;
b) a beruházási projekt az alkalmazotti létszámnak az előző tizenkét hónap átlagához viszonyított nettó növekedését eredményezi az érintett intézményben;
c) a létrehozott munkahelyeket legalább öt éven keresztül fenntartják.
5. cikk
Tanácsadás és egyéb szolgáltatások, tevékenységek
A következő feltételeknek megfelelő, kis- és középvállalkozásoknak nyújtott támogatások egyeztethetők össze a Szerződés 87. cikkének (3) bekezdése értelmében a közös piaccal és mentesülnek a Szerződés 88. cikkének (3) bekezdésében foglalt bejelentési kötelezettség alól:
a) a külső tanácsadók által nyújtott szolgáltatások esetében a bruttó támogatás nem haladhatja meg az ilyen szolgáltatások költségének az 50 %-át. Az érintett szolgáltatás nem lehet folyamatos vagy visszatérő tevékenység, és nem kapcsolódhat a vállalkozás szokásos működési költségeihez, úgymint folyamatos adótanácsadás, rendszeres jogi szolgáltatás vagy hirdetés;
b) vásárokon és kiállításokon való részvétel esetében a bruttó támogatás nem haladhatja meg a kiállító helyiség bérlete, kialakítása és működtetése költségeinek 50 %-át. Ez a mentesítés csak a vállalkozásnak valamely kiállításon vagy vásáron való első részvétele esetén alkalmazható.
6. cikk
Nagy összegű egyedi támogatások
Ez a rendelet nem mentesít olyan egyedi támogatásokat, amelyek a következő küszöbértékeket elérik:
a) a projekt összes elszámolható költsége eléri a25000000 eurót és
i. olyan területen, amely nem jogosult regionális támogatásra, a bruttó támogatás intenzitása eléri a 4. cikk (2) bekezdésben meghatározott plafonértékek 50 %-át;
ii. regionális támogatásra jogosult területen a nettó támogatás intenzitása eléri az érintett területre vonatkozó regionális támogatási térképen meghatározott plafonértékek 50 %-át; vagy
b) a teljes bruttó támogatásösszeg eléri a15000000 eurót.
7. cikk
A támogatás szükségessége
Ez a rendelet csak akkor mentesíti a támogatást, ha a projekt végrehajtásának megkezdése előtt:
- a kedvezményezett kérelmet nyújtott be a támogatás iránt a tagállamhoz, vagy
- a tagállam jogszabályban előírt objektív kritériumok szerinti, nem a tagállam mérlegelésétől függő alanyi jogot biztosított a támogatásra.
8. cikk
Támogatáshalmozódás
(1) A támogatások 4., 5. és 6. cikkben meghatározott felső határait attól függetlenül kell alkalmazni, hogy a támogatott projektet teljes mértékben állami forrásból vagy részben közösségi forrásból finanszírozzák.
(2) Az e rendelet által mentesített támogatás nem halmozható egyéb, a Szerződés 87. cikke (1) bekezdésének értelmében vett állami támogatással, illetve egyéb közösségi finanszírozással ugyanazon elszámolható költségek vonatkozásában, ha az így halmozott összeg meghaladná a támogatási intenzitás e rendeletben megszabott mértékét.
9. cikk
Átláthatóság és ellenőrzés
(1) Valamely, e rendelet által mentesített támogatási program működtetése vagy támogatási programon kívüli egyedi támogatás nyújtása során 20 munkanapon belül a tagállamok a II. mellékletben meghatározott minta szerint az ilyen támogatási programról vagy egyedi támogatásról összefoglaló információt küldenek a Bizottsághoz az Európai Közösségek Hivatalos Lapjában való közzététel céljából.
(2) A tagállamok részletes nyilvántartást vezetnek az e rendelet által mentesített támogatási programokról, az e programok keretében nyújtott egyedi támogatásokról, illetve az e rendelet által mentesített, semmilyen létező támogatási programhoz nem tartozó egyedi támogatásokról. Az ilyen nyilvántartás tartalmaz minden, annak megállapításához szükséges információt, hogy a mentesítés e rendeletben foglalt feltételei teljesültek-e, beleértve a vállalkozásnak a KKV státusára vonatkozó információkat is. A tagállamok a nyilvántartást az egyedi támogatásokról a támogatás nyújtásának időpontjától számított tíz éven keresztül, illetve támogatási programok esetében az e program keretében adott utolsó egyedi támogatás nyújtásától számított tíz éven keresztül vezetik. Írásbeli kérelemre az érintett tagállam 20 munkanapon vagy ennél hosszabb, a kérelemben meghatározott időszakon belül megad a Bizottságnak minden olyan információt, amelyet a Bizottság szükségesnek tart annak megállapításához, hogy az e rendeletben foglalt feltételek teljesültek-e.
(3) A tagállamok jelentést készítenek e rendelet alkalmazásáról, minden olyan teljes naptári év vagy annak törtrésze tekintetében, amelynek során e rendeletet alkalmazni kell, a III. mellékletben meghatározott formanyomtatványon, számítógépes formában is. A tagállamok ezt a jelentést a tárgyidőszak lejárta után legkésőbb három hónapon belül benyújtják a Bizottságnak.
10. cikk
Hatálybalépés és időbeli hatály
(1) Ez a rendelet az Európai Közösségek Hivatalos Lapjában való kihirdetését követő 20. napon lép hatályba.
A Bizottság 283/2001/EK rendelete
(2001. február 9.)
az 1254/1999/EK tanácsi rendeletnek a marhahús felvásárlása tekintetében történő alkalmazására vonatkozó részletes szabályok megállapításáról szóló 562/2000/EK rendelet, valamint a 2734/2000/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a marha- és borjúhús piacának közös szervezéséről szóló, 1999. május 17-i 1254/1999/EK tanácsi rendeletre [1] és különösen annak 47. cikke (8) bekezdésére,
mivel:
(1) A 3/2001/EK rendelettel [2] módosított, a marhahús ajánlati felhívás útján történő felvásárlásáról szóló 1627/89/EGK rendelet módosításáról és a marhahús-felvásárlásra vonatkozóan az 1254/1999/EK tanácsi rendelet alkalmazására vonatkozó részletes szabályok megállapításáról szóló, 562/2000/EK rendelettől való eltérésről, illetve annak módosításáról szóló, 2000. december 14-i 2734/2000/EK bizottsági rendelet [3] számos módosítást, illetve eltérést vezet be az 562/2000/EK bizottsági rendeletre [4] vonatkozóan a szarvasmarhák szivacsos agyvelőbántalmával (BSE) kapcsolatos közelmúltbeli események eredményeképpen kialakult kivételes piaci helyzet kezelése céljából.
(2) E kivételes piaci helyzetre tekintettel, valamint a 2734/2000/EK rendeletben előírt intervenciós intézkedések hatékonyságának javítása érdekében meg kell engedni az 562/2000/EK rendelet 4. cikke (2) bekezdésének g) pontjától való eltérést a hasított testek maximális tömegére vonatkozóan oly módon, hogy a 2001. február havi két ajánlati felhívásban nem állapítanak meg tömeghatárt, és 2001 első negyedévének hátralévő ajánlati felhívásaiban a testtömeg maximálisan megengedett határértékét 430 kg-ra emelik, miközben a nagyobb testtömegű állatok felvásárlása továbbra is engedélyezett, de csak a megengedett maximális testtömegre vonatkozó árral megegyező felvásárlási áron.
(3) A 2734/2000/EK rendeletet ezért módosítani kell.
(4) Mivel a felvásárolt termékek 2002. január 1-je után is értékesíthetők, amikor a szarvasmarhafélék azonosítási és nyilvántartási rendszerének létrehozásáról, továbbá a marhahús és marhahústermékek címkézéséről, valamint a 820/97/EK tanácsi rendelet hatályon kívül helyezéséről szóló, 2000. július 17-i 1760/2000/EK európai parlamenti és tanácsi rendeletben [5] megállapított, származáson alapuló címkézési rendszer alkalmazása kötelezővé válik, a 2001. február 12-én vagy azt követően (azaz a február havi első ajánlati felhívással kezdődő hatállyal) kötött szerződések szerint az intervencióra szánt termékek címkéjének az 1760/2000/EK rendelet 13. cikke (5) bekezdésével összhangban tartalmaznia kell az érintett állatok születési és hizlalási helye szerinti országra, illetve országokra utaló jelzést, megfelelő esetben az 1760/2000/EK rendelet alkalmazására vonatkozó részletes szabályok megállapításáról szóló, 1825/2000/EK bizottsági rendelet [6] 2. cikke (2) bekezdésében megállapított jelzésekkel együtt.
(5) Az 562/2000/EK rendelet III. melléklete megállapítja a felvásárolható hasított testekre, hasított féltestekre, illetve negyedekre alkalmazandó rendelkezéseket. A jelenlegi piaci gyakorlat követése céljából az említett mellékletben a hasított féltestre vonatkozó leírást bizonyos tűréshatárok bevezetésével módosítani kell.
(6) Az 562/2000/EK rendeletet ennek megfelelően módosítani kell.
(7) A helyzet alakulására való tekintettel ezt a rendeletet haladéktalanul hatályba kell léptetni.
(8) Az e rendeletben előírt intézkedések összhangban vannak a Marha- és Borjúhúspiaci Irányítóbizottság véleményével,
ELFOGADTA EZT A RENDELETET:
1. cikk
A 2734/2000/EK rendelet 6. cikkének (1) bekezdése helyébe a következő szöveg lép:
"(1) Az 562/2000/EK rendelet 4. cikke (2) bekezdésének g) pontjára való tekintet nélkül az abban a cikkben említett hasított testek maximálisan megengedett tömege 430 kg. Azonban:
- a 2001. február havi két ajánlati felhívás esetében nem alkalmazható maximális tömeghatár a hasított testre vonatkozóan,
- a 2001. első negyedévi további ajánlati felhívások esetében a 430 kg-nál nagyobb tömegű hasított testek is felvásárolhatók, de azok felvásárlási ára nem haladhatja meg a maximális megengedett testtömegre megállapított árat."
2. cikk
Az 562/2000/EK rendelet a következőképpen módosul:
1. A 4. cikk (3) bekezdésének d) pontja helyébe a következő szöveg lép:
"d) címkézésük összhangban van az 1760/2000/EK európai parlamenti és tanácsi rendeletben [7] bevezetett rendszerrel, és a 2001. február 12-én vagy azt követően kötött szerződések esetében tartalmazza az említett rendelet 13. cikkének (5) bekezdésében megállapított jelzéseket."
2. A III. melléklet (2) bekezdésének b) pontja helyébe a következő szöveg lép:
"b) hasított féltest: az a) pontban említett hasított testnek a gerincoszlop nyak-, hát-, ágyéki, illetve keresztcsonti csigolyáinak, valamint a szegycsont és a szeméremcsonti összenövés középvonalában történő szimmetrikus kettéválasztásával nyert termék. A hasított test feldolgozása során a hát- és ágyékcsigolyák nem mozdulhatnak ki jelentős mértékben a helyükről; az azokhoz kapcsolódó izmok és inak pedig nem mutathatnak fűrész, illetve kés okozta jelentős sérülést."
3. cikk
Ez a rendelet az Európai Közösségek Hivatalos Lapjában való kihirdetésének napján lép hatályba.
A Bizottság 749/2001/EK rendelete
(2001. április 18.)
az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló 2377/90/EGK tanácsi rendelet II. mellékletének módosításáról
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2908/2000 bizottsági rendelettel [1] módosított, az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló, 1990. június 26-i 2377/90/EGK tanácsi rendeletre [2] és különösen annak 7. és 8. cikkére,
mivel:
(1) A 2377/90/EGK rendelettel összhangban minden olyan farmakológiai hatóanyag tekintetében, amelyet a Közösségen belül élelmiszertermelő állatokon történő alkalmazásra szánt állatgyógyászati készítményekben használnak, fokozatosan maradékanyag-határértékeket kell meghatározni.
(2) Mivel a maradékanyag-határértékeket azután szükséges meghatározni, hogy az állatgyógyászati készítmények bizottságán belül minden olyan lényeges információt megvizsgáltak, amely az érintett készítmény maradékanyagainak az állati eredetű élelmiszerek fogyasztójára vonatkozó ártalmatlanságára, valamint a maradékanyagoknak az élelmiszerek ipari feldolgozására gyakorolt hatására vonatkozik.
(3) Az állatgyógyászati készítmények állati eredetű élelmiszerekben lévő maradékanyagaira vonatkozó maradékanyag-határértékek megállapítása során pontosan meg kell határozni azokat az állatfajokat, amelyekben a maradékanyagok jelen lehetnek, azokat a szinteket, amelyek a kezelt állatból nyert valamennyi megfelelő testszövetben jelen lehetnek (célszövet), valamint a maradékanyag természetét, amely a maradékanyagok nyomon követése szempontjából fontos (jelző maradékanyag).
(4) A megfelelő közösségi joganyagban előírtak szerint a maradékanyagok ellenőrzése céljából a maradékanyag-határértékeket rendszerint a máj vagy a vese célszövetei tekintetében szükséges megállapítani. A nemzetközi kereskedelemben azonban gyakran eltávolítják a levágott állatok testéből a májat és a vesét, ezért minden esetben meg kell állapítani a maximális maradékanyag-határértékeket az izom- vagy a zsírszövetekre is.
(5) A tojószárnyasokon, a tejelő állatokon vagy a mézelő méheken történő felhasználásra szánt állatgyógyászati készítmények esetében a tojás, a tej, illetve a méz tekintetében is maradékanyag-határértékeket kell meghatározni;
(6) A tiamilált és a nátrium-tiopentált be kell illeszteni a 2377/90/EGK rendelet II. mellékletébe.
(7) Megfelelő időtartamot szükséges engedélyezni e rendelet hatálybalépése előtt annak érdekében, hogy a tagállamok számára lehetővé tegyék az esetleg szükséges kiigazítások elvégzését az érintett állatgyógyászati készítmények forgalomba hozatalára, a legutóbb a 2000/37/EK irányelvvel [3] módosított 81/851/EGK tanácsi irányelvnek [4] megfelelően kiadott engedélyekben azért, hogy figyelembe vegyék e rendelet rendelkezéseit.
(8) Az e rendeletben meghatározott intézkedések összhangban állnak az Állatgyógyászati Készítmények Állandó Bizottságának véleményével,
ELFOGADTA EZT A RENDELETET:
1. cikk
A 2377/90/EGK rendelet II. melléklete a csatolt mellékletben meghatározottak szerint módosul.
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
A Bizottság 939/2001/EK rendelete
(2001. május 14.)
egyes halászati termékekre vonatkozó átalánytámogatás odaítélése tekintetében a 104/2000/EK tanácsi rendelet részletes alkalmazási szabályainak megállapításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a halászati és akvakultúra-termékek piacának közös szervezéséről szóló, 1999. december 17-i 104/2000/EK tanácsi rendeletre [1] és különösen annak 24. cikke (8) bekezdésére,
mivel:
(1) A 3759/92/EGK [2] tanácsi rendeletet 2001. január 1-jével hatályon kívül helyező 104/2000/EK rendelet 24. cikke bizonyos körülmények között átalánytámogatás nyújtását írja elő azon termelői szervezetek részére, amelyek az ugyanazon rendelet IV. mellékletében felsorolt termékeket kivonják a piacról.
(2) A harmonizáció és az egyszerűsítés érdekében az átalánytámogatás tekintetében kötelező eljárásoknak meg kell egyezniük a pénzügyi támogatással és a készletátviteli támogatással kapcsolatos kötelező eljárásokkal, melyeket az egyes halászati termékek kivonására vonatkozó pénzügyi támogatás megadása tekintetében a 104/2000/EK tanácsi rendelet alkalmazására vonatkozó részletes szabályok megállapításáról szóló, 2000. november 15-i 2509/2000/EK bizottsági rendelet [3], illetve az egyes halászati termékekre vonatkozó átviteli támogatás megadása tekintetében a 104/2000/EK tanácsi rendelet alkalmazására vonatkozó részletes szabályok megállapításáról szóló, 2814/2000/EK bizottsági rendelet [4] határoz meg. Így tehát a fent említettek alapján kell megállapítani az átalánytámogatás biztosításának feltételeit, és a legutóbb a 3516/93/EK rendelettel [5] módosított, az egyes halászati termékekre nyújtott átalánytámogatásra vonatkozó részletes alkalmazási szabályok megállapításáról szóló, 1988. december 28-i 4176/88/EGK bizottsági rendeletet [6] hatályon kívül kell helyezni.
(3) A legutóbb a 2578/2000/EK rendelettel [7] módosított, egyes halászati termékek forgalmazására vonatkozó közös előírások megállapításáról szóló, 1996. november 26-i 2406/96/EK tanácsi rendelet [8] 6. cikkének (1) bekezdése előírja, hogy a B. kategóriába sorolt termékek a közös piacszervezés által előírt, árukivonás esetén biztosított pénzügyi támogatásra nem minősülnek jogosultnak. A 104/2000/EK rendelet 24. cikkében előírt átalánytámogatásra csak az Extra, "E." és "A." minőségű termékek alkalmasak, így tehát a támogatásra jogosult mennyiségek meghatározása csakis e termékkategóriák alapján történhet.
(4) A termelői szervezetek által az átalánytámogatási rendszerben teljesítendő feltételeket meg kell határozni.
(5) Az átalánytámogatás kifizetésére csak a halászati év végén kerülhet sor. Azonban rendelkezni szükséges, a biztosíték letétbe helyezésétől függően, előlegek nyújtásának lehetőségéről.
(6) A tagállamokat fel kell hatalmazni az átalánytámogatás kiszámításában alkalmazott, a kivont termékek rendeltetési helye szerint lebontott szabványérték meghatározására, amint azt a legutóbb az 1106/90/EGK rendelettel [9] módosított, a piac stabilizálására irányuló intézkedések által érintett egyes halászati termékek értékesítéséről szóló, 1983. június 9-i 1501/83/EGK bizottsági rendelet [10] előírja.
(7) A termék minőségének biztosítása és a termékek piacon való értékesítése érdekében a feldolgozás, a raktározás és a feldolgozott termékek újra piacra bocsátása során alkalmazandó minimális feltételeket meg kell határozni.
(8) Az ellenőrzés hatékonyságának növelése érdekében a támogatásban részesülők készletnyilvántartást vezetnek az értékesítési céllal piacra bocsátott, a piacról kivont és az egyes hónapokra átvitt mennyiségekről (kilogrammban), és ezeket az adatokat a tagállamokhoz eljuttatják. A rendszer megfelelő működtetésének érdekében szükséges a készletnyilvántartás megkövetelése a minimális raktározási időszak alatt.
(9) Az e rendeletben előírt intézkedések összhangban vannak a Halászatitermék-piaci Irányítóbizottság véleményével,
ELFOGADTA EZT A RENDELETET:
I. FEJEZET
Általános rendelkezések
1. cikk
2. cikk
Az átalánytámogatás az érintett termelői szervezet részére csak akkor kerül kifizetésre, ha a tagállam illetékes szervei meggyőződtek arról, hogy a támogatásra szánt mennyiségek nem lépik túl a 104/2000/EK rendelet 24. cikke (5) bekezdésében magadott határt.
II. FEJEZET
A 104/2000/EK rendelet 24. cikkének (2) bekezdésében említett átalánytámogatás nyújtásának feltételei (a továbbiakban "átalánytámogatás")
3. cikk
A 2509/2000/EK rendelet 1–4. és 7. cikkében meghatározott követelményeket többek között az átalánytámogatás nyújtására is alkalmazni kell.
4. cikk
A tagállamok meghatározzák az átalánytámogatás és az arra vonatkozó előlegek kiszámításában alkalmazott szabványértéket, az 1501/83/EGK rendelet 1. cikke (b), (c) és (d) pontjában említettek alapján a kivont termékek rendeltetési helye szerint lebontva.
A szabványérték meghatározása a halászati év kezdetén történik, és ez azonos az érintett tagállamok által elismert minden termelői szervezet számára, melynek alapjául az érték megállapítását megelőző hat hónap folyamán az érintett tagállamok felvevőpiacain történő értékesítés piaci bevételének átlaga szolgál. Ezt a szintet meg kell változtatni, ha az érintett tagállam piacán a bevétel tekintetében jelentős és tartós változások történnek.
III. FEJEZET
A 104/2000/EK rendelet 24. cikkének (4) bekezdésében említett átalány-jövedelemtámogatás nyújtásának feltételei (a továbbiakban: "átalány-jövedelemtámogatás")
5. cikk
(1) Az átalány-jövedelemtámogatás összegének nagyságát a halászati év kezdete előtt kell meghatározni a 104/2000/EK rendelet 38. cikkének (2) bekezdésében említett eljárással összhangban. Az összeg nagyságát egységnyi tömegre határozzák meg, és a rendelet IV. mellékletében szereplő minden termék tiszta tömegére kell alkalmazni.
(2) Az átalány-jövedelemtámogatás összegét a Közösségben az előző halászati évben regisztrált, az érintett termékek stabilizálásához és raktározásához szükséges műveletek valódi technikai és pénzbeli költségeinek alapján állapítják meg.
(3) A következők minősülnek technikai költségeknek:
a) energiaköltségek;
b) a raktározással és a kitárolással kapcsolatos bérköltségek;
c) a közvetlen csomagoláshoz szükséges anyagok költsége;
d) feldolgozási költségek (adalékok);
e) a kirakodás helyétől a feldolgozás helyére történő szállítás költségei.
(4) A 2001-es évre a pénzügyi költségek tonnánként 10 EUR átalányösszeget tesznek ki. A továbbiakban az átalányösszeget minden évben ki kell igazítani az 1883/78/EGK tanácsi rendelet [11] 5. cikkével összhangban évente meghatározott kamatráta segítségével.
(5) Az érintett halászati évre megállapított átalány-jövedelemtámogatás szintjét az adott évben raktárba kerülő termékekre kell alkalmazni, függetlenül a raktározási időszak végétől.
6. cikk
A 2814/2000/EK rendelet 3. cikkének (1) és (2) bekezdését és 4. cikkét többek között az átalány-jövedelemtámogatás nyújtására is alkalmazni kell.
7. cikk
Az átalány-jövedelemtámogatást csak akkor fizetik ki az illető termelő szervezetnek, ha az érintett tagállamok illetékes hatóságai meggyőződtek arról, hogy a támogatás tárgyát képező mennyiségeket feldolgozták és elraktározták, vagy tartósították és azután visszajuttatták a piacra a 2814/2000/EK rendelet 4. cikkével összhangban.
IV. FEJEZET
Záró rendelkezések
8. cikk
(1) Az átalánytámogatás kifizetésére vonatkozó kérelmeket a termelői szervezetek az érintett tagállamok illetékes hatóságaihoz nyújtják be az adott halászati év végét követő négy hónapon belül. Ezek legalább a mellékletben meghatározott adatokat tartalmazzák.
(2) Az előlegek kifizetését a termelői szervezet kérésére minden hónapban a kivont vagy átvitt mennyiségekre vonatkozóan kell biztosítani, feltéve hogy az előleg összegének legalább 105 %-át a termelői szervezet biztosítékként letétbe helyezte.
(3) Az előleg vagy előlegek összegét a kivont és az érintett időszakban piacra vitt mennyiségek ideiglenes aránya alapján kell meghatározni. Az összeg kiszámítását két hónap múlva ki kell igazítani a ténylegesen végrehajtott és regisztrált ügyletek alapján, a mellékletben meghatározott minta felhasználásával.
(4) A nemzeti hatóságok az átalánytámogatást a halászati év végét követő nyolc hónapon belül fizetik ki. Minden tagállam tájékoztatja a többi tagállamot és a Bizottságot az átalánytámogatás kifizetésére kijelölt szerv nevéről és címéről.
9. cikk
(1) A tagállamok ellenőrző rendszert vezetnek be annak ellenőrzése céljából, hogy a kérelmekben közölt mennyiségek megegyeznek-e az érintett termelői szervezetek ténylegesen piacra vitt és kivont mennyiségeivel.
(2) A termelői szervezetek biztosítják, hogy a támogatás kedvezményezettjei a mellékletnek megfelelő készletnyilvántartást vezessenek.
(3) A termelői szervezetek havonta közlik a tagállamokkal a kivont vagy az átvitt termékek mennyiségét, fajtáját és az elhalasztás vagy a kivonás időpontját.
10. cikk
A tagállamok tájékoztatják a Bizottságot az e rendelet értelmében megtett intézkedésekről azok elfogadását követően azonnal, de legkésőbb 2001. július 1-jéig. A tagállamok tájékoztatják a Bizottságot a 9. cikk (1) bekezdése szerinti területen meglévő intézkedésekről 2001. július 1. előtt.
11. cikk
A 4176/88/EGK rendelet hatályát veszti.
12. cikk
Az Európai Parlament és a Tanács 999/2001/EK rendelete
(2001. május 22.)
egyes fertőző szivacsos agyvelőbántalmak megelőzésére, az ellenük való védekezésre és a felszámolásukra vonatkozó szabályok megállapításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 152. cikke (4) bekezdésének b) pontjára,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Régiók Bizottságával folytatott konzultációt követően,
a Szerződés 251. cikkében meghatározott eljárásnak megfelelően [3],
mivel:
(1) Számos különböző fertőző szivacsos agyvelőbántalmat (TSE) ismertek fel az évek során, amelyek külön fordulnak elő emberekben és állatokban. A szarvasmarha szivacsos agyvelőbántalmát (BSE) először 1986-ban észlelték szarvasmarhákon, és a következő években más állatfajokban is felismerték. 1996-ban írták le a Creutzfeldt-Jakob betegség (CJD) egy új variánsát. Egyre több bizonyíték támasztja alá a BSE és a Creutzfeldt-Jakob betegség új változata kórokozóinak hasonlóságát.
(2) 1990 óta a Közösség több intézkedést fogadott el, hogy megvédje az emberek és állatok egészségét a BSE jelentette veszéllyel szemben. Ezek az intézkedések az állat-egészségügyi intézkedéseket tartalmazó irányelvek védelmi rendelkezésein alapulnak. A bizonyos TSE-megbetegedések miatt fellépő, az emberi és állati egészségre háruló veszély nagyságának ismeretében célszerű különleges szabályokat hozni e betegségek megelőzésére, az ellenük való védekezésre és a felszámolásukra.
(3) E rendeletnek közvetlen közegészségügyi vonatkozása van, és lényeges a belső piac működése szempontjából. Felöleli azokat a termékeket, amelyek a Szerződés I. mellékletében megtalálhatók, és azokat is, amelyek nem. Ebből következően célszerű a Szerződés 152. cikke (4) bekezdésének b) pontját jogi alapnak tekinteni.
(4) A Bizottság tudományos állásfoglalásokat szerzett be a TSE-k számos vonásáról, főleg a Tudományos Operatív Bizottságtól és a Közegészségügyi Vonatkozású Állat-egészségügyi Intézkedések Tudományos Bizottságától. Ezen állásfoglalások némelyike a fertőzött állati termékek által emberekre és állatokra jelentett esetleges kockázat csökkentésére irányuló intézkedésekről tájékoztat.
(5) E szabályokat kell alkalmazni élő állatok és állati eredetű termékek előállítása és forgalomba hozatala során. Nem kell alkalmazni azonban kozmetikai termékek, gyógyszerkészítmények, orvostechnikai eszközök vagy ezek alapanyagai és félkész termékei esetében, amelyekre – elsősorban a különleges fertőzési veszélyt jelentő anyagok fel nem használását illetően – más különleges szabályok vonatkoznak. Nem kell alkalmazni továbbá olyan állati eredetű termékekre, amelyek nem jelentenek kockázatot az állatok és az emberek egészségére, mivel élelmiszer, takarmány vagy trágya előállításán kívüli egyéb célokra szánják őket. Biztosítani kell, hogy az ezen rendelet hatálya alá nem eső állati eredetű termékeket tartsák elkülönítve a rendelet hatálya alá eső termékektől, hacsak azok legalább ugyanazoknak az egészségügyi szabványoknak meg nem felelnek, mint az utóbbiak.
(6) Rendelkezéseket kell alkotni arról, hogy a Bizottság védelmi intézkedéseket hozhasson olyan esetekben, amikor a TSE jelentette kockázatot valamely tagállam vagy harmadik ország illetékes hatósága nem kezelte megfelelően.
(7) A rendelkezésre álló információkat felhasználva be kell vezetni egy eljárást a tagállamok, a harmadik országok és azok régiói (a továbbiakban: "országok vagy régiók") BSE-re vonatkozó járványügyi helyzetének meghatározására a véletlenszerű terjedés és az emberi veszélyeztetettség kockázata alapján. Azokat a tagállamokat és harmadik országokat, amelyek úgy döntenek, hogy nem folyamodnak státusuk meghatározásáért, a Bizottságnak – a rendelkezésére álló valamennyi információt figyelembe véve – be kell sorolnia egy kategóriába.
(8) A tagállamoknak oktatási programokat kell indítaniuk azok számára, akik részt vesznek a TSE-k megelőzésében és az ellenük való védekezésben, továbbá az állatorvosok, gazdálkodók, illetőleg a gazdasági haszonállatok szállításában, forgalmazásában és vágásában közreműködő dolgozók számára.
(9) A tagállamoknak évente ismétlődő programot kell futtatniuk a BSE és a surlókór felügyelete céljából, az eredményekről és az egyéb TSE-előfordulásokról pedig tájékoztatniuk kell a Bizottságot és a többi tagállamot.
(10) A kérődzők bizonyos szöveteit a TSE-k kórfejlődése és az érintett állat származása vagy tartózkodása szerinti ország vagy régió járványügyi helyzete alapján különleges fertőzési veszélyt jelentő anyagnak kell minősíteni. A különleges fertőzési veszélyt jelentő anyagokat oly módon kell eltávolítani és ártalmatlanítani, hogy az emberek és állatok egészségét veszélyeztető minden kockázat kiküszöbölhető legyen. Legfőképpen nem hozhatók forgalomba élelmiszer, takarmány vagy trágya előállítására való felhasználás céljából. Ezzel azonos szinten kell azonban gondoskodni az egészség védelméről egy, a TSE-kre irányuló, minden állatra kiterjedő szűrővizsgálat révén, amint az teljes mértékben validálásra kerül. A BSE-t tekintve legalacsonyabb fertőzési kockázatot jelentő országok vagy régiók kivételével nem szabad engedélyezni az olyan vágási technikákat, amelyek az egyéb szövetek agyanyagokkal való szennyeződésének kockázatát hordozzák magukban.
(11) Intézkedéseket kell hozni a TSE-megbetegedések emberekre és állatokra történő átterjedésének megakadályozása céljából, mégpedig bizonyos típusú állati fehérjék bizonyos típusú állatok takarmányában történő felhasználásának tilalma révén, valamint kérődzőktől származó bizonyos anyagok élelmiszerekben való felhasználásának tilalmával. Ezen tilalmaknak arányosnak kell lenniük a fennálló kockázat nagyságával.
(12) Valamely TSE-betegség állatokban való előfordulásának gyanúja esetén bejelentést kell tenni az illetékes hatóságnál, amelynek azonnal meg kell hoznia valamennyi szükséges intézkedést, beleértve a fertőzésre gyanús állat szállítási korlátozását, amíg a vizsgálat eredményei meg nem érkeznek, vagy az állatot hatósági felügyelet mellett le nem vágják. Ha az illetékes hatóság nem tudja kizárni a TSE előfordulásának lehetőségét, megfelelő vizsgálatokat kell végeznie és a vágott testet a diagnózis felállításáig hatósági felügyelet alatt kell tartania.
(13) Valamely TSE előfordulásának hatósági megállapítása esetén az illetékes hatóságnak azonnal meg kell hoznia valamennyi szükséges intézkedést, beleértve a vágott test megsemmisítését, az összes veszélyeztetett állat azonosítására szolgáló vizsgálat lefolytatását, továbbá a veszélyeztetettnek ítélt állatok és állati eredetű termékek szállításának korlátozását. A tulajdonosokat – amint lehet – kárpótolni kell az állatok és állati eredetű termékek e rendelet értelmében történő megsemmisítése következtében fellépő kárért.
(14) A tagállamoknak készenléti terveket kell kidolgozniuk, amelyekben meghatározzák a BSE-járvány kitörése esetén országonként végrehajtandó intézkedéseket. E terveket a Bizottságnak jóvá kell hagynia. Gondoskodni kell arról, hogy e rendelkezés kiterjedjen a BSE-n kívül egyéb TSE-betegségekre is.
(15) Rendelkezéseket kell hozni bizonyos élő állatok és állati eredetű termékek forgalomba hozatalára vonatkozóan. A szarvasmarhafélék azonosításáról és nyilvántartásba vételéről fennálló közösségi szabályok olyan rendszert biztosítanak, amely lehetővé teszi, hogy az állatokat a nemzetközi szabványoknak megfelelően vissza lehessen követni az anyaállatig és a származási állományig. Hasonló garanciákról kell gondoskodni a szarvasmarhafélék harmadik országokból történő behozatala esetén. A közösségi szabályok hatálya alá eső állatokat és állati eredetű termékeket Közösségen belüli kereskedelembe való kerülésük vagy harmadik országokból történő behozataluk során az ezen szabályokban előírt bizonyítványoknak kell kísérniük, adott esetben e rendeletnek megfelelően kiegészítve.
(16) A nagy fertőzési veszélyt jelentő régiókban tartott szarvasmarhafélékből származó bizonyos állati eredetű termékek forgalomba hozatalát meg kell tiltani. E tilalomnak azonban nem kell vonatkoznia bizonyos állati eredetű termékekre, amelyeket olyan állatokból állítottak elő ellenőrzött körülmények között, amelyekről kimutatható, hogy nem jelentenek nagy fertőzési veszélyt valamely TSE-betegség szempontjából.
(17) A TSE-k megelőzésére, az ellenük való védekezésre és a felszámolásukra vonatkozó szabályok betartása érdekében szükség van laboratóriumi vizsgálatok céljára történő, elfogadott vizsgálati terv alapján végzett mintavételezésre, amely átfogó képet ad a TSE-kkel kapcsolatos járványügyi helyzetre vonatkozóan. Egységes vizsgálati eljárások és eredmények biztosítására nemzeti és közösségi referencialaboratóriumokat kell felállítani és megbízható tudományos módszereket kell bevezetni, beleértve a kifejezetten TSE-k kimutatására szolgáló gyorsteszteket is. Lehetőség szerint mindig gyorsteszteket kell használni.
(18) Közösségi ellenőrző szemléket kell tartani a tagállamokban, hogy biztosítani lehessen a TSE-k megelőzésére, az ellenük való védekezésre és a felszámolásukra vonatkozó előírások egységes végrehajtását, továbbá gondoskodni kell az ellenőrzési eljárások végrehajtásáról. Azért, hogy a harmadik országok a Közösségben alkalmazott garanciákkal egyenértékű garanciákat biztosítsanak az élőállatok és állati eredetű termékek Közösségbe történő behozatalakor, közösségi helyszíni szemléket és ellenőrzéseket kell végezni annak igazolására, hogy az exportáló harmadik országok eleget tesznek az idevágó importfeltételeknek.
(19) A TSE-kre vonatkozó kereskedelmi intézkedéseknek nemzetközi szabványokon, iránymutatásokon vagy ajánlásokon kell alapulniuk, amennyiben léteznek ilyenek. Azonban magasabb szintű egészségvédelmet eredményező, tudományosan alátámasztott intézkedések is alkalmazhatók, ha a jelentős nemzetközi szabványokon, iránymutatásokon vagy ajánlásokon alapuló intézkedések nem érnék el a megfelelő szintű egészségvédelmet.
(20) Ezt a rendeletet felül kell vizsgálni, amint új tudományos ismeretek állnak rendelkezésre.
(21) E rendelet keretein belül rendelkezéseket kell hozni a szükséges átmeneti intézkedésekről, főleg a különleges fertőzési veszélyt jelentő anyagok felhasználásának szabályozásáról.
(22) E rendelet végrehajtásához szükséges intézkedéseket a Bizottságra ruházott végrehajtási jogkör gyakorlására szolgáló eljárás megállapításáról szóló, 1999. június 28-i 1999/468/EK tanácsi határozattal [4] összhangban kell elfogadni.
(23) E rendelet végrehajtása érdekében a Bizottság és a tagállamok közötti szoros és hatékony együttműködés kiépítésére szolgáló eljárásokat kell kialakítani az Állat-egészségügyi Állandó Bizottságon, a Takarmányok Állandó Bizottságán és az Élelmiszerek Állandó Bizottságán belül.
(24) Tekintve, hogy az e rendelet végrehajtására szolgáló rendelkezések az 1999/468/EK határozat 2. cikke értelmében általános jellegű intézkedések, azokat az e határozat 5. cikkében meghatározott szabályozó eljárásnak megfelelően kell elfogadni,
ELFOGADTA EZT A RENDELETET:
I. FEJEZET
ÁLTALÁNOS RENDELKEZÉSEK
1. cikk
Hatály
(1) Ez a rendelet meghatározza az állatokban előforduló fertőző szivacsos agyvelőbántalmak (TSE-k) megelőzésére, az ellenük való védekezésre és a felszámolásukra vonatkozó szabályokat. Hatálya kiterjed az élő állatok és az állati eredetű termékek előállítására és forgalomba hozatalára, valamint bizonyos különleges esetekben ezek kivitelére.
(2) Ez a rendelet nem alkalmazható:
a) kozmetikai termékekre vagy gyógyszerkészítményekre vagy orvostechnikai eszközökre vagy azok alapanyagaira vagy félkész termékeire;
b) azokra a termékekre, amelyeket nem emberi élelmiszerben, állati takarmányban vagy trágyában szándékoznak felhasználni, vagy azok alapanyagaira vagy félkész termékeire;
c) azokra az állati eredetű termékekre, amelyeket kiállítás, oktatás, tudományos kutatás, különleges vizsgálatok vagy analízisek céljára szándékoznak felhasználni, feltéve hogy ezeket a termékeket végül nem emberek vagy állatok fogyasztják el vagy használják fel, kivéve az utóbbiak esetében, ha az érintett kutatási folyamatok céljára tartják azokat;
d) kutatásokban használt vagy kutatási célokra szánt élő állatokra.
2. cikk
Az élő állatok és állati eredetű termékek elkülönítése
Azért, hogy elkerülhetővé váljék az 1. cikk (1) bekezdésében említett élő állatok vagy állati eredetű termékek és az 1. cikk (2) bekezdésének a), b) és c) pontjában említett állati eredetű termékek vagy az 1. cikk (2) bekezdésének d) pontjában említett élő állatok közötti keresztfertőzés vagy elcserélődés, mindig elkülönítve kell azokat tartani, hacsak az ilyen élő állatokat vagy állati eredetű termékeket nem – a TSE-k szempontjából legalább ugyanolyan – egészségvédelmi feltételek mellett nevelik, illetve állítják elő.
Ezen cikk végrehajtási szabályait a 24. cikk (2) bekezdésében említett eljárás alapján kell elfogadni.
3. cikk
Fogalommeghatározások
(1) E rendelet alkalmazásában:
a) "TSE-k": valamennyi fertőző szivacsos agyvelőbántalom az emberben előfordulók kivételével;
b) "forgalomba hozatal": minden olyan művelet, amelynek célja, hogy az e rendelet hatálya alá eső élő állatok vagy állati eredetű termékek eladásra kerüljenek valamely harmadik félnek a Közösségen belül, vagy bármely más formában történő, fizetés ellenében vagy ingyenesen járó juttatás ilyen harmadik fél számára, vagy tárolás azzal a céllal, hogy el lehessen látni az ilyen harmadik felet;
c) "állati eredetű termékek": minden, a 89/662/EGK [5] vagy a 90/425/EGK [6] irányelv rendelkezéseinek hatálya alá eső állatokból származó termék vagy az abból készült terméket tartalmazó termék;
d) "alapanyagok": nyersanyagok vagy bármely más olyan állati eredetű termékek, amelyekből vagy amelyeknek segítségével az 1. cikk (2) bekezdésének a) és b) pontjában említett termékeket előállítják;
e) "illetékes hatóság": valamely tagállam központi hatósága, amely e rendelet előírásainak betartását illetékes biztosítani, vagy valamely olyan hatóság, amelyhez a központi hatóság ezt az illetékességet telepítette, különösen a takarmányok ellenőrzését illetően; adott esetben valamely harmadik ország megfelelő hatósága is;
f) "kategória": a II. melléklet C. fejezetében említett osztályozási kategóriák egyike;
g) "különleges fertőzési veszélyt jelentő anyag": az V. mellékletben meghatározott szövetek; egyéb rendelkezés hiányában azok a termékek nem tartoznak e fogalom körébe, amelyek ilyen szöveteket tartalmaznak vagy azokból származnak;
h) "TSE-fertőzésre gyanús állat": élő, levágott vagy elhullott állatok, amelyek idegi vagy viselkedésbeli rendellenességet vagy az általános állapotnak a központi idegrendszer károsodására visszavezethető előrehaladó leromlását mutatják vagy mutatták, és amelyeknél a klinikai vizsgálat, a kezelésre adott válasz, a kórbonctani vizsgálat vagy a levágás előtti és utáni laboratóriumi analízis alapján összegyűjtött adatok nem teszik lehetővé alternatív diagnózis felállítását. A szarvasmarhafélék szivacsos agyvelőbántalmára (BSE-re) gyanúsak azok a szarvasmarhafélék, amelyek a specifikusan a BSE kimutatására szolgáló gyorstesztre pozitív reakciót adtak;
i) "gazdaság": olyan hely, ahol az ezen rendelet hatálya alá eső állatokat tartják, tenyésztik, kezelik vagy bemutatják a nyilvánosságnak;
j) "mintavételezés": statisztikailag megfelelő reprezentációt biztosító minták vétele állatokból, azok környezetéből vagy állati eredetű termékekből, betegség diagnózisának felállítása, rokoni kapcsolatok meghatározása, egészségügyi ellenőrzés vagy állati eredetű termékek folyamatos ellenőrzése céljából arra vonatkozóan, hogy nem tartalmaznak mikrobiológiai ágenseket vagy bizonyos anyagokat;
k) "trágyák": állati eredetű termékeket tartalmazó anyagok, amelyeket a vegetáció növekedésének elősegítésére használnak a földeken; tartalmazhat biogáztermelésből vagy komposztálásból származó feltárási maradékokat is;
l) "gyorstesztek": az X. melléklet C. fejezetének 4. pontjában említett analizálási módszerek, amelyek 24 órán belül eredményt adnak;
m) "alternatív tesztek": a 8. cikk (2) bekezdésében említett tesztek, amelyek a különleges fertőzési veszélyt jelentő anyagok elvonásának alternatívájaként használatosak.
(2) Alkalmazni kell az I. mellékletben felsorolt különleges fogalommeghatározásokat is.
(3) Amennyiben e rendelet kifejezései nem kerültek meghatározásra az (1) bekezdésben vagy az I. mellékletben, az 1760/2000/EK [7] rendelet és a 64/432/EGK [8], a 89/662/EGK, a 90/425/EGK és a 91/68/EGK [9] irányelv vagy az azok értelmében megadott, ide vonatkozó fogalommeghatározásokat kell használni, amennyiben ezekre a szövegben utalás történik.
4. cikk
Védelmi intézkedések
(1) Tekintettel a védelmi intézkedések végrehajtására, a 89/662/EGK irányelv 9. cikkében, a 90/425/EGK irányelv 10. cikkében, a 91/496/EGK [10] irányelv 18. cikkében és a 97/78/EK [11] irányelv 22. cikkében felsorolt alapelveket és rendelkezéseket kell alkalmazni.
(2) A védelmi intézkedéseket a 24. cikk (2) bekezdésében említett eljárásnak megfelelően kell elfogadni és ezzel egy időben, indoklásukkal együtt, be kell jelenteni azokat az Európai Parlamentnek.
II. FEJEZET
A BSE-STÁTUS MEGHATÁROZÁSA
5. cikk
Besorolás
(1) Valamely tagállam, harmadik ország vagy ezek valamelyik régiója (a továbbiakban "országok vagy régiók") BSE-státusát csak a II. melléklet A. fejezetében felsorolt kritériumok és a szarvasmarhafélék szivacsos agyvelőbántalma előfordulásának a II. melléklet B. fejezetében meghatározott valamennyi lehetséges tényezője alapján végzett kockázatelemzés eredménye, valamint ezek időbeli alakulása alapján lehet meghatározni.
Azok a tagállamok, valamint harmadik országok, amelyek azon a harmadik országokat tartalmazó listán kívánnak maradni, amelyek számára engedélyezett az e rendelet hatálya alá eső élő állatok és állati eredetű termékek Közösségbe történő kivitele, kötelesek kérelmet benyújtani a Bizottságnak BSE-státusuk megállapítására, amely kérelemhez a II. melléklet A. fejezetében felsorolt kritériumokra és a II. fejezet B. fejezetében meghatározott lehetséges kockázati tényezőkre, továbbá ezek időbeni alakulására vonatkozó lényeges információkat kell csatolni.
(2) Valamennyi kérelemről a 24. cikk (2) bekezdésében említett eljárásnak megfelelően kell döntést hozni, figyelembe véve az (1) bekezdésben felsorolt kritériumokat és lehetséges kockázati tényezőket, és be kell sorolni a kérelmet benyújtó tagállamot vagy harmadik országot, illetve a tagállam vagy a harmadik ország régióját a II. melléklet C. fejezetében meghatározott kategóriák egyikébe.
Ezt a döntést a kérelem és az (1) bekezdés második albekezdésében említett lényeges információk benyújtását követő hat hónapon belül kell meghozni. Ha a Bizottság úgy ítéli meg, hogy a kérelmet támogató bizonyítékok nem tartalmazzák a II. melléklet A. és B. fejezetében meghatározott információkat, meghatározott időtartamon belül további információk megadását kéri. A végleges döntést valamennyi információ benyújtását követő hat hónapon belül kell meghozni.
Miután a Nemzetközi Állatjárványügyi Hivatal (OIE) kialakított egy eljárást az országok kategóriákba való besorolására, és ha besorolta a kérelmező országot e kategóriák valamelyikébe, adott esetben a 24. cikk (2) bekezdésében említett eljárásnak megfelelően döntés születhet az érintett ország közösségi besorolásának az ennek a bekezdésnek az első albekezdése szerinti átértékeléséről.
(3) Ha a Bizottság megállapítja, hogy valamely tagállam vagy harmadik ország által a II. melléklet A. és B. fejezete szerint benyújtott információk nem elégségesek vagy nem egyértelműek, a 24. cikk (2) bekezdésében meghatározott eljárásnak megfelelően egy átfogó kockázatelemzés alapján meghatározhatja az érintett tagállam vagy harmadik ország BSE-státusát.
Az ilyen kockázatelemzésnek tartalmaznia kell egy bizonyító erejű statisztikai adatfelvételt a TSE-kkel kapcsolatos járványügyi helyzetről, amelyet szűrővizsgálat keretében, gyorstesztek felhasználásával végeznek a kérelmező tagállamban vagy harmadik országban. A Bizottságnak figyelembe kell vennie az OIE osztályozási kritériumait.
A gyorsteszteket a 24. cikk (2) bekezdésében említett eljárásnak megfelelően kell e célra engedélyeztetni és felvezetni a X. melléklet C. fejezetének 4. pontjában megállapított listára.
Az ilyen szűrővizsgálatot olyan tagállamok vagy harmadik országok is elvégezhetik, amelyek szeretnék a saját maguk által elvégzett besorolást a Bizottsággal jóváhagyatni a 24. cikk (2) bekezdésében említett eljárásnak megfelelően.
Az ilyen szűrővizsgálat költségét az érintett tagállam vagy harmadik ország viseli.
(4) Azokat a tagállamokat vagy harmadik országokat, amelyek nem nyújtottak be kérelmet az (1) bekezdésnek megfelelően a 2001. július 1-jétől kezdődő hat hónapon belül, az élő állatoknak és állati eredetű termékeknek a területükről való kiszállítása szempontjából a II. melléklet C. fejezetében említett 5. kategóriába tartozó országoknak kell tekinteni, amíg ilyen kérelmet be nem nyújtanak.
(5) A tagállamok – késedelem nélkül – értesítik a Bizottságot minden olyan járványügyi tényről vagy más információról, amely a BSE-státus megváltozásához vezethet, különösen a 6. cikkben előírt ellenőrző programok eredményeiről.
(6) Valamely harmadik országnak a közösségi szabályokban előírt listák valamelyikén maradásáról – abból a célból, hogy olyan élő állatokat és állati eredetű termékeket vihessen a Közösségbe, amelyekre vonatkozóan ez a rendelet különleges szabályokat ír elő – a 24. cikk (2) bekezdésében említett eljárásnak megfelelően kell dönteni, és a döntést – figyelembe véve a rendelkezésre álló információkat, vagy amennyiben TSE feltételezhetően előfordul – az (1) bekezdésben előírt és benyújtott információktól kell függővé tenni. Amennyiben a Bizottság felkérésének időpontjától számított három hónapon belül nem adják meg az említett információkat, e cikk (4) bekezdésének rendelkezéseit kell alkalmazni, amíg ezeket az információkat a (2) vagy (3) bekezdéseknek megfelelően be nem nyújtják és ki nem értékelik.
Harmadik országok jogosultságát arra, hogy a Bizottság által megállapított kategóriájuk szerinti feltételek mellett olyan élő állatokat vagy állati eredetű termékeket vihessenek a Közösségbe, amelyekre vonatkozóan e rendelet különleges szabályokat ír elő, attól kell függővé tenni, vállalják-e, hogy a Bizottságot – amilyen hamar csak lehet – írásban tájékoztatják bármilyen járványügyi vagy egyéb tényről, amely a BSE-státusz megváltozásához vezethet.
(7) A 24. cikk (2) bekezdésében említett eljárás értelmében arról is születhet döntés, hogy a 21. cikkben előírt ellenőrzések eredményének megfelelően megváltozzék-e valamely tagállam vagy harmadik ország, illetve valamelyik régiójuk BSE szerinti besorolása.
(8) A (2), (3), (4), (6) és (7) bekezdésben említett döntéseknek kockázatbecslésen kell alapulniuk, a II. melléklet A. és B. fejezetében megadott ajánlott kritériumok figyelembevételével.
III. FEJEZET
A TSE MEGELŐZÉSE
6. cikk
Ellenőrző rendszer
(1) Valamennyi tagállam évente ismétlődő programot futtat a BSE és a surlókór ellenőrzése céljából a III. melléklet A. fejezete kritériumaival összhangban. A program gyorstesztek felhasználásán alapuló szűrővizsgálatot is magában foglal.
A gyorsteszteket a 24. cikk (2) bekezdésében említett eljárásnak megfelelően kell e célra engedélyeztetni és a X. melléklet C. fejezetének 4. pontjában kell azokat felsorolni.
(2) Valamennyi tagállam tájékoztatja a Bizottságot és a többi tagállamot az Állat-egészségügyi Állandó Bizottság keretein belül a BSE-n kívüli egyéb TSE előfordulásáról.
(3) Valamennyi hatósági és laboratóriumi vizsgálatot fel kell jegyezni a III. melléklet B. fejezetének megfelelően.
(4) A tagállamok éves jelentést nyújtanak be a Bizottságnak, amely kiterjed legalább a III. melléklet B. fejezetének I. részében említett információkra. Az egyes naptári évekre vonatkozó jelentést legkésőbb a következő év március 31-ig kell benyújtani. A Bizottság az említett jelentések benyújtását követő három hónapon belül ismerteti az Állat-egészségügyi Állandó Bizottság előtt a nemzeti jelentések összefoglalását, amelyek legalább a III. melléklet B. fejezetének II. részében említett információkra terjednek ki.
7. cikk
Az állatok takarmányozását érintő tilalmak
(1) Emlősökből származó fehérjét tilos kérődzők takarmányozására használni.
(2) Ezen túlmenően az (1) bekezdésben említett tilalmat a IV. melléklet 1. pontjával összhangban ki kell terjeszteni az állatokra és az állati eredetű termékekre.
(3) Az (1) és a (2) bekezdést a IV. melléklet 2. pontjában felsorolt rendelkezések sérelme nélkül kell alkalmazni.
(4) Az 5. kategóriába sorolt tagállamoknak vagy azok régióinak nem szabad engedélyezni, hogy gazdasági haszonállatoknak szánt olyan takarmányt exportáljanak vagy tároljanak, amely emlősökből származó fehérjét, illetve – kutya és macska kivételével – emlősöknek szánt olyan takarmányt tartalmaz, amely emlősökből származó feldolgozott fehérjét tartalmaz.
Az 5. kategóriába sorolt harmadik országoknak vagy azok régióinak nem szabad engedélyezni, hogy a Közösségbe olyan takarmányt exportáljanak az állatállományok számára, amely emlősökből származó fehérjét tartalmaz, illetve – kutya és macska kivételével – emlősöknek szánt olyan takarmányt, amely emlősökből származó feldolgozott fehérjét tartalmaz.
(5) E cikk részletes végrehajtási szabályait, különösen a keresztfertőzés megelőzésére és mintavételezési és analizálási módszerekre vonatkozó szabályokat – amelyek annak az ellenőrzéséhez szükségesek, hogy eleget tesznek-e e cikk előírásainak –, a 24. cikk (2) bekezdésében említett eljárással összhangban kell elfogadni.
8. cikk
Különleges fertőzési veszélyt jelentő anyagok
(1) A különleges fertőzési veszélyt jelentő anyagokat az V. melléklet 2., 3., 4. és 8. pontjával összhangban kell eltávolítani és megsemmisíteni.
A különleges fertőzési veszélyt jelentő vagy az ebből feldolgozással előállított anyagot az V. melléklet 3. és 4. pontjával vagy adott esetben a 7. c) vagy a 8. pontjával összhangban csak végső megsemmisítés céljából lehet forgalomba hozni vagy adott esetben az országból kivinni. Ezek az anyagok nem hozhatók be a Közösségbe. A különleges fertőzési veszélyt jelentő anyagnak a Közösség területén történő átszállítása a 91/496/EGK irányelv 3. cikkének előírásaival összhangban történhet.
(2) Az (1) bekezdés nem vonatkozik az olyan állatokból származó szövetekre, amelyek az erre az egyedüli célra a 24. cikk (2) bekezdésében említett eljárással összhangban engedélyezett és a X. melléklet C. 5. pontjában szereplő megfelelő listára felvett, valamint az V. melléklet 5. pontjában felsorolt feltételek mellett alkalmazott alternatív vizsgálaton mentek keresztül, és a vizsgálat eredménye negatív volt.
Az ilyen alternatív vizsgálatot engedélyező tagállam értesíti a többi tagállamot és a Bizottságot.
(3) A II. melléklet C. fejezetében említett 2., 3., 4. és 5. kategóriába sorolt tagállamokban vagy azok régióiban a kábítás után a központi idegrendszer szöveteinek egy megnyúlt rúd alakú eszköz koponyaüregbe vezetésével történő roncsolása nem végezhető olyan szarvasmarhafélék, juh- vagy kecskefélék esetében, amelyek húsát emberi vagy állati fogyasztásra szánják.
(4) Az életkorra vonatkozóan az V. mellékletben megadott adatokat rendszeresen ki kell igazítani. Az ilyen kiigazításoknak azokon a legújabban bizonyított tudományos eredményeken kell alapulniuk, amelyek a TSE-k a Közösség szarvasmarhaféle, juh- és kecskeféle állományai e szempontból lényegesnek számító korcsoportjaiban való előfordulásának statisztikai valószínűségére vonatkoznak.
(5) Az (1)–(4) bekezdéstől eltérve a 24. cikk (2) bekezdésében említett eljárással összhangban döntés hozható arra vonatkozóan is – tekintettel a 7. cikk (1) bekezdése tényleges érvényesítésének időpontjára vagy adott esetben a harmadik országokban az emlősökből származó fehérjéknek a kérődzők takarmányában történő felhasználása tilalmának időpontjára –, hogy e cikk alkalmazását valamennyi 3. vagy 4. kategóriába sorolt országban vagy régióban korlátozzák azokra az állatokra, amelyek ezekben az országokban vagy régiókban e dátum előtt születtek.
Hasonlóan az előzőhöz, az (1)–(4) bekezdéstől eltérve a megfelelő tudományos bizottsággal történő konzultációt követően és az előfordulás, a terjedés, valamint az emberi fertőződés kockázatából kiindulva döntés hozható arra vonatkozóan is a 24. cikk (2) bekezdésében említett eljárással összhangban, hogy engedélyezik valamennyi 5. kategóriába sorolt országban vagy ezek régióiban található, vagy onnan érkező szarvasmarhaféle gerincoszlopának és dorzális gyökéridegdúcainak élelmiszerekben, takarmányban és trágyában történő felhasználását.
(6) Ezen cikk végrehajtási szabályait a 24. cikk (2) bekezdésében említett eljárással összhangban kell elfogadni.
9. cikk
Kérődzőkből származó anyagokat tartalmazó vagy abból előállított állati eredetű termékek
(1) A VI. mellékletben felsorolt állati eredetű termékeket nem szabad az 5. kategóriába sorolt országokból vagy régiókból származó, kérődzőkből nyert anyagokból előállítani, hacsak nem a 24. cikk (2) bekezdésében említett eljárással összhangban jóváhagyott gyártási folyamatok szerint állítják elő azokat.
(2) A 2., 3., 4. vagy 5. kategóriába sorolt országokból vagy azok régióiból származó szarvasmarhafélék, juh- és kecskefélék fejének csontjai, valamint gerincoszlopa nem használható fel mechanikai úton kinyert hús előállítására.
(3) Az (1) és (2) bekezdés nem alkalmazható az V. melléklet 5. pontjában felsorolt kritériumok figyelembevételével olyan kérődzők esetén, amelyek a 24. cikk (2) bekezdésében említett eljárással összhangban elismert alternatív vizsgálaton mentek keresztül, és a vizsgálat eredménye negatív volt.
(4) Ezen cikk végrehajtási szabályait a 24. cikk (2) bekezdésében említett eljárással összhangban kell elfogadni.
10. cikk
Oktatási programok
(1) A tagállamok biztosítják, hogy az illetékes hatóság személyzete, a diagnosztikai laboratóriumok munkatársai, valamint az agrártudományi és állatorvos-tudományi oktatási intézmények hallgatói, a hatósági állatorvosok, a gyakorló állatorvosok, a vágóhídi személyzet és az állattenyésztők, -tartók és -kereskedők képzésben részesüljenek a klinikai tüneteket, a járványmenetet, valamint – az ellenőrzések végzéséért felelős személyi állomány esetében – a TSE-kre vonatkozó laboratóriumi eredmények értelmezését illetően.
(2) Az (1) bekezdésben előírt oktatási program hatékony végrehajtásának biztosítására a Közösség pénzügyi támogatást adhat. Az ilyen támogatás nagyságát a 24. cikk (2) bekezdésében említett eljárással összhangban kell meghatározni.
IV. FEJEZET
A TSE-K ELLENI VÉDEKEZÉS ÉS FELSZÁMOLÁSUK
11. cikk
Bejelentés
A 82/894/EGK [12] irányelv sérelme nélkül a tagállamok biztosítják, hogy minden TSE-fertőzöttségre gyanús állatot azonnal bejelentsenek az illetékes hatóságnak.
A tagállamok rendszeresen tájékoztatják egymást és a Bizottságot a bejelentett TSE-esetekről.
Az illetékes hatóság haladéktalanul meghozza az e rendelet 12. cikkében meghatározott intézkedéseket a többi szükséges intézkedéssel együtt.
12. cikk
A fertőzöttségre gyanús állatokkal kapcsolatos intézkedések
(1) Valamennyi TSE-fertőzöttségre gyanús állatot hatósági forgalmi korlátozás alá kell helyezni, amíg ismertté nem válnak az illetékes hatóság által végzett klinikai és járványügyi vizsgálatok eredményei, vagy az állatot hatósági felügyelet mellett laboratóriumi vizsgálat céljából le nem ölik.
Ha valamely tagállam egy gazdaságában BSE-fertőzöttségre gyanús szarvasmarhafélét találnak, az abban a gazdaságban található összes szarvasmarhafélét – amíg rendelkezésre nem állnak a vizsgálat eredményei – hatósági forgalmi korlátozás alá kell helyezni.
Ha valamely tagállam egy gazdaságában objektív bizonyíték – mint a különböző TSE-k gyakorlatias módon történő megkülönböztetését lehetővé tevő vizsgálatok eredménye – alapján BSE-fertőzöttségre gyanúsnak tartott juh- vagy kecskefélét találnak, az abban a gazdaságban található összes többi juh- és kecskefélét hatósági forgalmi korlátozás alá kell helyezni, amíg rendelkezésre nem állnak a vizsgálat eredményei.
Ha igazolást nyer, hogy az állat feltehetően nem abban a gazdaságban fertőződhetett meg, ahol a BSE-fertőzöttség gyanújának megállapításakor tartották, az illetékes hatóság dönthet úgy is, hogy csak a fertőzöttségre gyanús állat kerüljön hatósági forgalmi korlátozás alá. A rendelkezésre álló járványügyi információk alapján az illetékes hatóság – ha szükségesnek tartja – döntést hozhat arról is, hogy más gazdaságok is vagy csak a fertőzés helyéül szolgáló gazdaság kerüljön hatósági ellenőrzés alá.
A 24. cikk (2) bekezdésében említett eljárással összhangban és e bekezdés második, harmadik és negyedik albekezdésének előírásaitól eltérve a tagállam felmenthető az állatforgalom hatósági korlátozásának alkalmazása alól, ha ezzel egyenértékű védelmi intézkedéseket foganatosít.
(2) Ha az illetékes hatóság úgy dönt, hogy nem zárható ki a TSE-vel való fertőzöttség lehetősége, az állatot – amennyiben még életben van – le kell ölni; agyát és az illetékes hatóság által meghatározott valamennyi szövetet ki kell venni és be kell küldeni egy hatóságilag jóváhagyott laboratóriumba, a 19. cikk (1) bekezdésében előírt nemzeti referencialaboratóriumba vagy a 19. cikk (2) bekezdésében előírt közösségi referencialaboratóriumba a 20. cikkben meghatározott vizsgálati módszereknek megfelelően végzett vizsgálatra.
(3) A fertőzöttségre gyanús állat valamennyi testrészét – a bőrét is beleértve – hatósági ellenőrzés alatt kell tartani, amíg negatív eredményű diagnózis nem születik, vagy meg kell semmisíteni az V. melléklet 3. és 4. pontjának megfelelően.
(4) Ezen cikk végrehajtási szabályait a 24. cikk (2) bekezdésében említett eljárással összhangban kell elfogadni.
13. cikk
A TSE előfordulásának igazolását követő intézkedések
(1) Amint valamely TSE jelenlétét hatóságilag megállapítják, a következő intézkedéseket kell késedelem nélkül alkalmazni:
a) az állat testének valamennyi részét teljesen meg kell semmisíteni az V. melléklettel összhangban, eltekintve a III. melléklet B. III. 2. pontjának megfelelően a nyilvántartások céljából visszatartott anyagtól;
b) vizsgálatot kell folytatni, hogy meg lehessen határozni valamennyi veszélyeztetett állatot a VII. melléklet 1. pontjának megfelelően;
c) a VII. melléklet 2. pontjában említett valamennyi állatot és állati eredetű terméket – amelyet a b) pontban említett vizsgálat során veszélyeztetettnek találtak – le kell ölni, illetve teljesen meg kell semmisíteni az V. melléklet 3. és 4. pontjával összhangban.
E bekezdés rendelkezéseitől eltérve a tagállamok egyéb intézkedéseket is alkalmazhatnak, amelyek ezzel megegyező szintű védelmet tesznek lehetővé, ha ezek az intézkedések a 24. cikk (2) bekezdésében említett eljárással összhangban jóváhagyásra kerülnek.
(2) Az (1) bekezdés b) és c) pontjában említett intézkedések végrehajtása során azt a gazdaságot, ahol az állatot valamely TSE előfordulásának igazolásakor tartották, hatósági ellenőrzés alá kell vonni és a TSE-kre gyanús állatok, valamint az ezekből származó termékek összes, a gazdaságból kifelé és oda befelé irányuló forgalmát az illetékes hatóság engedélyéhez kell kötni azzal a céllal, hogy az érintett állatokat és állati eredetű termékeket közvetlenül nyomon lehessen követni és azonnal azonosítani lehessen.
Ha igazolást nyer, hogy feltehetően nem abban a gazdaságban fertőződött meg a kérdéses állat, ahol a TSE megállapításakor tartották, az illetékes hatóság eldöntheti, hogy mindkét gazdaság vagy csak a fertőzés helyéül szolgáló gazdaság kerüljön hatósági ellenőrzés alá.
(3) Azok a tagállamok, amelyek a 12. cikk (1) bekezdésének ötödik albekezdésében meghatározott, egyenértékű védelmet biztosító helyettesítő rendszert alkalmaznak, az (1) bekezdés b) és c) pontjának követelményeitől eltérve, a 24. cikk (2) bekezdésében említett eljárásnak megfelelően felmentést kaphatnak azon előírások alól, hogy hatósági korlátozásokat rendeljenek el az állatforgalommal kapcsolatban, valamint hogy leöljék és megsemmisítsék az állatokat.
(4) A tulajdonosokat haladéktalanul kártalanítani kell azokért a károkért, amelyek a 12. cikk (2) bekezdésének és e cikk (1) bekezdése a) és c) pontjával összhangban az állatok leölése és az állati eredetű termékek megsemmisítése során keletkeztek.
(5) A 82/894/EGK irányelv sérelme nélkül, a BSE-n kívüli egyéb TSE-k igazolt előfordulását évente egyszer kell bejelenteni a Bizottságnak.
(6) Ezen cikk végrehajtási szabályait a 24. cikk (2) bekezdésében említett eljárással összhangban kell elfogadni.
14. cikk
Vészhelyzeti intézkedési terv
(1) A tagállamoknak – az állatbetegségek elleni védekezésre vonatkozó közösségi szabályok általános kritériumainak megfelelően – olyan iránymutatásokat dolgoznak ki, amelyek meghatározzák az országonként végrehajtandó intézkedéseket és megadják az illetékességi és felelősségi viszonyokat a TSE igazolt előfordulásának eseteire.
(2) Amennyiben szükség van arra, hogy a közösségi jogszabályokat egységesen lehessen alkalmazni, az iránymutatások a 24. cikk (2) bekezdésében említett eljárásnak megfelelően harmonizálhatók.
V. FEJEZET
FORGALOMBA HOZATAL ÉS KIVITEL
15. cikk
Élő állatok, azok spermája, embriói és petesejtjei
(1) A szarvasmarhafélék, juh- vagy kecskefélék, illetve azok spermájának, embrióinak és petesejtjeinek forgalomba hozatala, adott esetben kivitele a VIII. mellékletben meghatározott feltételek, behozatal esetén pedig a IX. mellékletben meghatározott feltételek teljesítéséhez kötött. Az élő állatokat és embrióikat, valamint petesejtjeiket a 17. cikknek, illetve behozatal esetén a 18. cikknek megfelelően a közösségi jogszabályok által megkövetelt megfelelő állat-egészségügyi bizonyítványnak kell kísérnie.
(2) A TSE-re gyanús vagy igazoltan fertőzött állatok első generációs utódainak, spermájának, embrióinak és petesejtjeinek forgalomba hozatala a VIII. melléklet B. fejezetében meghatározott feltételekhez kötött.
(3) Ezen cikk végrehajtási szabályait a 24. cikk (2) bekezdésében említett eljárással összhangban kell elfogadni.
16. cikk
Állati eredetű termékek forgalomba hozatala
(1) A következő, egészséges kérődzőkből származó állati eredetű termékeket e cikk, a VIII. melléklet C. és D. fejezete, valamint a IX. melléklet A., C., F. és G. fejezete értelmében nem kell forgalomba hozatali vagy – adott esetben – exportkorlátozások alá vonni:
a) a 15. cikkben említett állati eredetű termékek, különösen a sperma, az embriók és a petesejtek;
b) i. nyerstej a 92/46/EGK [13] irányelv értelmében;
ii. tejalapú termékek gyártására szánt tej a 92/46/EGK irányelv értelmében;
iii. hőkezelt fogyasztói tej a 92/46/EGK irányelv értelmében;
iv. dikalcium-foszfát (amelyben fehérje és zsír nyomokban sem fordulhat elő);
v. nyersbőr és irha a 92/118/EGK [14] irányelv értelmében;
vi. zselatin a 92/118/EGK irányelv értelmében, amely az v. pontban említett nyersbőrből és irhából készült;
vii. az v. pontban említett nyersbőrből és irhából készült kollagén.
(2) A 2., 3., 4. és 5. kategóriába tartozó harmadik országokból importált állati eredetű termékeket olyan egészséges szarvasmarhafélékből, juh- és kecskefélékből kell előállítani, amelyek esetében nem alkalmazták a központi idegrendszer szöveteinek a 8. cikk (3) bekezdésében említett módon történő roncsolását, vagy amelyeket nem a koponyaüregbe befecskendezett gázzal öltek le.
(3) Az 5. kategóriába sorolt tagállamból, a tagállam régiójából vagy harmadik országból származó szarvasmarhafélékből nyert anyagokat tartalmazó állati eredetű termékeket nem lehet forgalomba hozni, hacsak nem olyan állatokból származnak, amelyek:
a) az után az időpont után születtek, amióta hatékonyan érvényt szereznek az emlősökből származó állati fehérje kérődzőkkel történő etetése tilalmának; vagy
b) legalább hét éve igazoltan BSE-mentes állományban születtek, nevelkedtek és tartózkodtak.
Továbbá nem szabad állati eredetű termékeket szállítani 5. kategóriába sorolt tagállamokból vagy a tagállam ilyen besorolású régiójából egy másik tagállamba, vagy behozni egy 5. kategóriába sorolt harmadik országból. E tilalom nem vonatkozik a VIII. melléklet C. fejezetében felsorolt állati eredetű termékekre, amelyek a VIII. melléklet C. fejezete előírásainak megfelelnek. E termékekhez hatósági állatorvos által kiállított állat-egészségügyi bizonyítványt kell csatolni, amely igazolja, hogy azokat e rendelet előírásainak megfelelően állították elő.
(4) Ha egy állatot valamely országból vagy régióból egy másik kategóriába sorolt országba vagy régióba szállítanak, azt annak a legmagasabb kategóriájú országnak vagy régiónak az osztályozása alapján kell besorolni, ahol huszonnégy óránál hosszabb ideig tartózkodott, hacsak megfelelő garanciák nem adhatók, amelyek igazolják, hogy az állat nem részesült a legmagasabb kategóriába sorolt országból vagy régióból származó takarmányból.
(5) Azokhoz az állati eredetű termékekhez, amelyekre vonatkozóan e cikk különleges szabályokat állapít meg, megfelelő állat-egészségügyi bizonyítványt vagy kereskedelmi okmányt kell csatolni, ahogy ezt a közösségi jogszabályok a 17. és 18. cikknek megfelelően megkövetelik; vagy ha a közösségi jogszabályok nem írnak elő ilyen bizonyítványt vagy okmányokat, egy olyan egészségügyi bizonyítvány vagy kereskedelmi okmány szükséges, amelynek mintapéldányait a 24. cikk (2) bekezdésében említett eljárásnak megfelelően kell megalkotni.
(6) Az állati eredetű termékeknek a Közösségbe való behozataluk során meg kell felelniük a IX. melléklet A., C., F. és G. fejezetében meghatározott feltételeknek.
(7) A 24. cikk (2) bekezdésében említett eljárásnak megfelelően az (1)–(6) bekezdés rendelkezéseit ki lehet terjeszteni más állati eredetű termékekre. E cikk végrehajtási szabályait ugyanezen eljárásnak megfelelően kell elfogadni.
17. cikk
A 24. cikk (2) bekezdésében említett eljárásnak megfelelően a 64/432/EGK irányelv F. mellékletében, a 91/68/EGK irányelv E. mellékletének II. és III. mintájában említett egészségügyi bizonyítványokat és a szarvasmarhafélék, juh- és kecskefélék spermájának, embrióinak és petesejtjeinek kereskedelmére vonatkozó közösségi jogszabályok által meghatározott megfelelő egészségügyi bizonyítványokat ki kell egészíteni – amennyiben szükséges – a kategóriára való utalással, amely megadja az adott kiindulási tagállam vagy régió az 5. cikknek megfelelő besorolását.
Amennyiben szükséges, az állati eredetű termékek kereskedelmére vonatkozó megfelelő kereskedelmi dokumentumokat ki kell egészíteni a kategóriára való utalással, amely megadja az adott származási tagállam vagy régió az 5. cikknek megfelelő besorolását.
18. cikk
A közösségi jogszabályokban előírt megfelelő behozatali egészségügyi bizonyítványokat a 24. cikk (2) bekezdésében említett eljárás szerint ki kell egészíteni a IX. mellékletben meghatározott különleges előírásokkal az 5. cikk alapján valamelyik kategóriába besorolt harmadik országokat illetően, amint meghozták a besorolásról szóló döntést.
VI. FEJEZET
REFERENCIALABORATÓRIUMOK, MINTAVÉTELEZÉS, VIZSGÁLATOK ÉS ELLENŐRZÉSEK
19. cikk
Referencialaboratóriumok
(1) Az egyes tagállamok nemzeti referencialaboratóriumai, valamint hatásköre és feladatai a X. melléklet A. fejezetében kerültek meghatározásra.
(2) A közösségi referencialaboratórium, valamint hatásköre és feladatai a X. melléklet B. fejezetében kerültek meghatározásra.
20. cikk
Mintavételezés és laboratóriumi módszerek
(1) A mintavételezést és a TSE kimutatására szolgáló laboratóriumi vizsgálatot a X. melléklet C. fejezetében meghatározott módszerek és vizsgálati tervek felhasználásával kell végezni.
(2) Amennyiben e cikk egységes alkalmazásának biztosításához szükséges, a végrehajtási szabályokat – beleértve a BSE juh- és kecskefélékben történő megállapítására szolgáló módszert – a 24. cikk (2) bekezdésében említett eljárással összhangban kell elfogadni.
21. cikk
Közösségi ellenőrzések
(1) A Közösség szakértői helyszíni ellenőrzéseket végezhetnek a tagállamok illetékes hatóságaival együttműködve, amennyiben ez e rendelet egységes alkalmazása érdekében szükséges. A tagállam, amelynek területén ellenőrzéseket végeznek, minden szükséges segítséget megad a szakértőknek feladatuk elvégzéséhez. A Bizottság tájékoztatja az illetékes hatóságot az elvégzett ellenőrzések eredményeiről.
E cikk végrehajtási szabályait és különösen azokat, amelyek a nemzeti hatóságokkal való együttműködést szolgáló eljárást meghatározzák, a 24. cikk (2) bekezdésében említett eljárással összhangban kell elfogadni.
(2) A harmadik országokban tartandó közösségi ellenőrzéseket a 97/78/EK irányelv 20. és 21. cikkével összhangban kell végezni.
VII. FEJEZET
ÁTMENETI ÉS JOGERŐS RENDELKEZÉSEK
22. cikk
A különleges fertőzési veszélyt jelentő anyagokra vonatkozó átmeneti intézkedések
(1) A XI. melléklet A. részének rendelkezéseit 2001. július 1-jétől kezdődően legalább egy hat hónapos időtartamig kell alkalmazni, és azonnal meg kell szüntetni az alkalmazásukat az 5. cikk (2) vagy (4) bekezdésének megfelelő határozat elfogadását követően, amely időpontban a 8. cikk lép hatályba.
(2) Az 5. cikk (3) bekezdésének megfelelően az átmeneti időszakban végzett, bizonyító erejű statisztikai adatfelvétel eredményeit kell felhasználni – az OIE által meghatározott osztályozási kritériumok figyelembevételével – az 5. cikk (1) bekezdésében említett kockázatelemzés következtetéseinek megerősítésére vagy megdöntésére.
(3) A megfelelő tudományos bizottsággal történő konzultációt követően a 24. cikk (2) bekezdésében említett eljárással összhangban kell elfogadni a statisztikai adatfelvételre vonatkozó részletes szabályokat.
(4) E statisztikai adatfelvételnek a XI. melléklet B. részében meghatározott minimális feltételeknek kell megfelelnie.
23. cikk
A mellékletek módosítása és átmeneti intézkedések
A 24. cikk (2) bekezdésében említett eljárással összhangban kell a mellékleteket módosítani vagy kiegészíteni, valamint megfelelő átmeneti intézkedéseket kell elfogadni a megfelelő tudományos bizottsággal – közegészségügyi kihatású kérdésekkel kapcsolatban folytatott – konzultációt követően.
Az eljárásnak megfelelően hozott átmeneti intézkedéseket maximum két évig kell alkalmazni, amely időszak lehetővé teszi az átállást a jelenlegi rendelkezésekről e rendelet által megállapított rendelkezésekre.
24. cikk
Bizottságok
(1) A Bizottság munkáját az Állat-egészségügyi Állandó Bizottság segíti. A kizárólag az állati takarmányokkal kapcsolatos kérdésekben azonban a Takarmányok Állandó Bizottsága, a kizárólag az élelmiszerekkel kapcsolatos kérdésekben az Élelmiszerek Állandó Bizottsága segíti a Bizottságot.
(2) Amennyiben e bekezdésre utalás történik, a 8. cikk betartásával az 1999/468/EK határozat 5. és 7. cikkét kell alkalmazni.
A fenti határozat 5. cikkének (6) bekezdésében említett időtartam három hónap, az e rendelet 4. cikkének (2) bekezdésében említett védelmi intézkedések esetében pedig 15 nap.
(3) Valamennyi bizottság saját eljárási szabályokat fogad el.
25. cikk
Konzultáció a tudományos bizottságokkal
A megfelelő tudományos bizottságokkal kell konzultálni a rendelet hatályán belül minden olyan kérdésről, amelynek közegészségügyi kihatása lehet.
26. cikk
Hatálybalépés
Ez a rendelet az Európai Közösségek Hivatalos Lapjában való kihirdetését követő napon lép hatályba.
A Bizottság 1282/2001/EK rendelete
(2001. június 28.)
a bortermékek azonosításához szükséges információgyűjtés és a borpiac felügyelete tekintetében az 1493/1999/EK tanácsi rendelet részletes végrehajtási szabályainak megállapításáról, valamint az 1623/2000/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2826/2000/EK rendelettel [1] módosított, a borpiac közös szervezéséről szóló, 1999. május 17-i 1493/1999/EK tanácsi rendeletre [2] és különösen annak 23., 33. és 73. cikkére,
mivel:
(1) Az 1493/1999/EK rendelet 18. cikke megállapítja, hogy a borkészítésre szánt szőlő termelőinek, valamint a must- és a bortermelőknek szüreti jelentést kell tenniük a legutóbbi szüretről, és a bor- és a musttermelőknek, valamint a piaci szereplőknek – a kiskereskedőkön kívül – évente be kell jelenteniük készleteik nagyságát.
(2) Az említett cikknek megfelelően a tagállamok a szőlőkereskedőknek is előírhatják, hogy közöljék a forgalmazott szőlő mennyiségét.
(3) A piacszervezési műveletek elősegítése érdekében a jelentések megtételére határidőt kell meghatározni. Mivel a szüret a különböző tagállamokban eltérő időben történik, a termelői bejelentések határidőit lépcsőzetesen kell megállapítani. Rendelkezni kell arról is, hogy a nyilatkozatok határideje előtti borászati termékeket értékesítő termelők is jelentést tegyenek.
(4) Azoknak a termelőknek azonban, akik a bortermelésre vonatkozó minden előírt információt egyetlen jelentésben tudják szolgáltatni, nem szükséges két jelentést készíteniük. A nagyon kis termelők felmentést kaphatnak a jelentések megtétele alól, mivel össztermelésük a közösségi termelésnek igen csekély hányadát teszi ki.
(5) E rendelet alkalmazásának elősegítése érdekében a jelentésekben közlendő információk itt táblázatos formában szerepelnek, de a tagállamok dönthetnek a formáról, amelyben a gazdasági szereplőknek nyilatkozniuk kell. Azokat a határidőket, ameddig a tagállamoknak az adatokat össze kell gyűjteniük, és továbbítaniuk kell a Bizottsághoz, valamint az adatok továbbításának formáját ugyancsak meg kell határozni.
(6) Az "egyéb borok" kategóriáját a Közösségben művelhető szőlőfajták osztályozása alapján kell meghatározni, amint a tagállamok az 1493/1999/EK rendelet 19. cikkével összhangban meghatározták.
(7) A területekre vonatkozó információ pontatlan lehet, ha nem álltak megfelelő ellenőrzési eszközök a bejelentők rendelkezésére. Gondoskodni kell arról, hogy a benyújtott jelentésekben lévő pontatlanságokat súlyosságuk arányában szankcionálják.
(8) A szankciókra vonatkozó rendelkezéseknek megfelelő arányosságot kell tartalmazniuk a szőlőtermelők által benyújtott hiányos vagy hibás jelentések tekintetében. A szankcióknak ezért függeniük kell a jelentés helyesbítéseitől.
(9) A különböző érintettek által benyújtott szüreti és készletjelentések jelenleg a megtermelt bormennyiség és a borkészletek megfelelő ismeretének egyetlen eszközei. Ezért megfelelő intézkedéseket kell tenni annak biztosítására, hogy az érintett felek által benyújtott jelentések teljesek és pontosak legyenek, oly módon, hogy a hiányzó jelentéseket, illetve a hibás vagy hiányos jelentéseket szankcionálni kell. A jelentésekben szereplő adatok feldolgozásának elősegítésére minden megfelelő közigazgatási egységhez benyújtott jelentést külön kell vizsgálni azon más jelentéstől, amelyeket ugyanaz a termelő a tagállam más közigazgatási egységeihez beterjesztett.
(10) A legutóbb az 1631/98/EK rendelettel [3] módosított 2392/86/EGK tanácsi rendelet [4] elrendeli a közösségi szőlőkataszter létrehozását. A teljes körű nyilvántartással rendelkező tagállamok számára meg kell engedni, hogy ebből felhasználhassanak bizonyos adatokat, ha a jelentések azokat nem tartalmazzák.
(11) Bizonyos információt rendelkezésre kell bocsátani a borpiacról, hogy az figyelemmel kísérhető legyen. A különböző jelentések összefoglalóiban szereplő adatokon, a borkészletekről szóló információkon kívül a felhasználás és az árak lényegesek. A tagállamok számára ezért elő kell írni, hogy ezt az információt összegyűjtsék és meghatározott időpontokban megküldjék a Bizottság részére.
(12) Ebben az összefüggésben emlékeztetni kell arra, hogy a piac hatékony figyelemmel kísérése érdekében és a megbízható költségvetési előrejelzések megfelelő időben való elkészítéséhez az információk megküldésére kikötött határidőknek meg kell felelni.
(13) Az e rendeletben előírt szankciók, valamint a legutóbb az 545/2001/EK rendelettel [5] módosított 1623/2000/EK bizottsági rendeletben [6] azonos céllal elrendelt szankciók szükséges összhangjának biztosítása érdekében ez utóbbi rendeletet módosítani kell és a szankciókat ennek megfelelően kell meghatározni.
(14) Ezen rendeletben előírt intézkedések összhangban vannak a Borpiaci Irányítóbizottság véleményével,
ELFOGADTA EZT A RENDELETET:
1. cikk
Az 1493/1999/EK rendelet részletes végrehajtási szabályait a borászati termékek azonosításához szolgáló információk összegyűjtésére és a borpiac figyelemmel kísérésére vonatkozóan ezen rendelet állapítja meg.
2. cikk
(1) A szőlőtermelő természetes és jogi személyek, vagy ilyen személyek csoportjai, a továbbiakban: "termelők", minden évben megküldik a tagállamok illetékes hatóságainak a szüreti jelentést a meghatározott közigazgatási egységre, amely legalább az ezen rendelet mellékletének A. táblázatában meghatározott információt, és ahol lehetséges, a B. táblázatban meghatározott információt tartalmazza.
A tagállamok engedélyezhetik gazdaságonként egy jelentés megküldését.
(2) Nem kell szüreti jelentést benyújtaniuk:
a) azon termelőknek, akik teljes szőlőtermelésüket feldolgozatlan fogyasztásra, szárításra vagy pedig közvetlenül szőlőlévé való feldolgozásra szánják;
b) azon termelőknek, akiknek a gazdasága 100 m2-nél kevesebb szőlőültetvényt tartalmaz és a termésnek semmilyen részét semmilyen formában nem hozták vagy hozzák forgalomba;
c) azon termelőknek, akiknek a gazdasága 100 m2-nél kevesebb szőlőültetvényt tartalmaz, és akik teljes leszüretelt termelésüket pinceszövetkezetnek, borászati szövetkezetnek vagy annak a termelői egyesülésnek szállítják le, amelyhez tartoznak, vagy amelyhez társultak. Ebben az esetben a termelőknek a szövetkezet vagy az egyesülés számára jelentést kell tenniük a következő adatokkal:
i. a szőlőtermelő családneve, utóneve és címe;
ii. a leszállított szőlő mennyisége;
iii. a szőlővel beültetett terület nagysága és helye.
A szövetkezet vagy termelői egyesülés feladata, hogy saját információi alapján ellenőrizze az ilyen jelentésben szereplő adatokat.
(3) Az (1) bekezdés első albekezdésétől eltérően, és a 4. cikkből eredő kötelezettségek sérelme nélkül a tagállamok mentesíthetik a szüreti jelentés benyújtási kötelezettsége alól:
a) azokat a termelőket, akik teljes szőlőtermésüket maguk dolgozzák fel borrá, vagy saját nevükben dolgoztatják fel;
b) azokat a termelőket, akik szövetkezethez vagy termelői egyesüléshez tartoznak vagy ilyenhez társultak, és teljes termésüket szőlő és/vagy must formájában a szövetkezet vagy a termelői egyesülés részére juttatják el, beleértve a 4. cikk (4) bekezdésben említett termelőket.
3. cikk
4. cikk
(1) Azok a természetes vagy jogi személyek, vagy e személyek csoportjai, beleértve a szövetkezeteket is, amelyek a folyó évi termésből bort állítanak elő és/vagy a 11. cikk (1) bekezdésben meghatározott időpontokban a bortól eltérő termékeket tartanak, minden évben legalább a melléklet C. táblázatában meghatározott információkat tartalmazó termelési jelentést kötelesek benyújtani a tagállamok által kijelölt illetékes hatóságoknak.
(2) A tagállamok kiköthetik, hogy a természetes vagy jogi személyek, vagy ilyen személyek csoportjai, beleértve a szövetkezeteket is, amelyek a 11. cikk (1) bekezdésben meghatározott időpontok előtt borkészítéshez a folyó borászati évből származó termékeket dolgoztak fel és/vagy hoztak forgalomba, legalább a C. táblázatban meghatározott információt tartalmazó kezelési és/vagy forgalombahozatali jelentést kötelesek benyújtani az illetékes hatóságokhoz.
(3) A 2. cikk (2) bekezdésében említett szőlőtermelők és azon bortermelők, akik a vásárolt termékeknek a saját üzemeikben történő feldolgozásával 10 hektoliter bornál kevesebbet állítanak elő, amelyet semmilyen formában nem hoztak, vagy hoznak forgalomba, nem kötelesek termelési jelentést, vagy amennyiben alkalmazható, feldolgozási vagy forgalombahozatali jelentést tenni.
(4) A termelési jelentés benyújtásának kötelezettsége alól ugyancsak mentességet kapnak azok a szőlőtermelők, akik olyan szövetkezethez tartoznak, vagy olyannal társultak, amely köteles jelentést benyújtani, és akik szőlőtermelésüket ennek a szövetkezetnek leszállítják, de fenntartják a jogukat, hogy családi fogyasztásuk céljára legfeljebb 10 hektoliteres bormennyiséget megkapjanak.
(5) Azon természetes vagy jogi személyek, vagy ilyen személyek csoportjai esetében, akik a bor feldolgozásával készült termékeket forgalmaznak, a tagállamok megteszik a szükséges intézkedéseket annak biztosítására, hogy a jelentés benyújtására kötelezett ezen termelők megkapják azokat a különféle adatokat, amelyek a jelentésük elkészítéséhez szükségesek.
5. cikk
A 4. cikktől eltérően, a 2392/86/EGK rendeletnek megfelelően évente aktualizált szőlőkataszterrel vagy más hasonló közigazgatási ellenőrző eszközzel rendelkező tagállamok mentesíthetik az ezen cikkben említett természetes vagy jogi személyeket, csoportokat vagy e személyek csoportjait vagy termelőket a területbejelentési kötelezettség alól.
Ezekben az esetekben a tagállamok illetékes hatóságai maguk töltik ki az említett cikkben említett jelentéseket, szőlőkataszterben szereplő adatok alapján jelölve meg a területeket.
6. cikk
(1) Minden évben a természetes vagy jogi személyek, vagy e személyek csoportjai, a magánfogyasztókon és kiskereskedőkön kívül, kötelesek bejelenteni a tagállamok illetékes hatóságainak a július 31-én birtokukban lévő szőlőmust-, szőlőmustsűrítmény-, finomított szőlőmustsűrítmény- és borkészleteket. Ami a közösségi borászati termékeket illeti, a jelentéseknek nem kell tartalmazniuk az ugyanabban a naptári évben szüretelt szőlőből előállított bor mennyiségét.
Azok a tagállamok azonban, amelyekben az éves bortermelés nem éri el a 25000 hektolitert, mentesíthetik a bejelentési kötelezettség alól a kiskereskedőkön kívül a jelentéktelen mennyiségű készletet tartó kereskedőket, amennyiben az illetékes hatóságok olyan helyzetben vannak, hogy a Bizottság részére statisztikailag fel tudják becsülni a tagállamban lévő ilyen készleteket.
(2) A "kiskereskedő" az (1) bekezdés értelmében bármely olyan természetes vagy jogi személy vagy ilyen személyek csoportja, amelynek üzleti tevékenysége bor kis mennyiségben, közvetlenül a fogyasztó részére való eladására irányul, azok kivételével, akik nagy mennyiségű bor tárolására és palackozására berendezett pincészettel rendelkeznek.
Az első albekezdésben említett mennyiségeket minden tagállam maga határozza meg, különös tekintettel a kereskedelem és a forgalmazás speciális jellemzőire.
(3) Az (1) bekezdésben előírt jelentésnek legalább a melléklet D. táblázatában előírt információkat kell tartalmaznia.
7. cikk
(1) A különböző jelentések minta-formanyomtatványait a tagállamok dolgozzák ki, és biztosítják, hogy ezek a formanyomtatványok legalább a melléklet A., B., C. és D. táblázatában előírt tételeket tartalmazzák.
Az említett formanyomtatványoknak nem kell külön hivatkozniuk a területre, ha a tagállam ezt a jelentésben szereplő egyéb információkból, mint például a termőterületből, az üzem össztermeléséből vagy a szőlőkataszteri nyilvántartásból nagy bizonyossággal meg tudja állapítani.
Az első albekezdésben említett nyilatkozatokban lévő információt országos szinten központosítani kell.
A tagállamok megteszik a szükséges ellenőrző intézkedéseket a jelentések pontosságának biztosítására.
A tagállamok tájékoztatják a Bizottságot ezekről az intézkedésekről, és megküldik az első albekezdésnek megfelelően kidolgozott minta-formanyomtatványokat.
(2) Azok a tagállamok, amelyek szőlőültetvény-területei nem haladják meg a 100 hektárt, és:
- az I. és II. fejezetekben említett jelentésekben feltüntetendő információ egy része más közigazgatási nyilvántartásokban szerepel, a jelentés ezen részeit üresen hagyhatják;
- minden olyan információ, amelyet fel kell tüntetni a I. és II. fejezetekben megnevezett jelentésekben, más közigazgatási nyilvántartásban szerepel, mentesíthetik a termelőket ezen jelentések benyújtásának kötelezettsége alól.
Azok a tagállamok, amelyekben az 1493/1999/EK rendelet II. címének I. és II. fejezetei nem alkalmazandók az említett rendelet 21. cikke szerint, és akik belátásuk szerint:
- mivel a III. fejezetben említett jelentésekben feltüntetendő információ egy része más közigazgatási nyilvántartásban szerepel, a jelentés ezen részeit üresen hagyhatják;
- mivel minden olyan információ, amelyet fel kell tüntetni a III. fejezetben megnevezett jelentésekben, más közigazgatási nyilvántartásban szerepel, mentesíthetik a termelőket ezen jelentések beterjesztésének kötelezettsége alól.
8. cikk
A 2. és 4. cikkben említett nyilatkozatok kitöltésének céljaira az "egyéb borok" olyan szőlőfajtákból készült borokat jelentenek, amelyek a tagállamok az 1493/1999/EK rendelet 19. cikkének megfelelően a szőlőfajtákról készített osztályozásában szerepelnek, ugyanarra a közigazgatási egységre nézve, mint mind a borszőlőfajták, mind pedig adott esetben a csemegeszőlő-fajták, a szárított szőlők előállítására szolgáló fajták és a borpárlat előállítására szolgáló fajták.
A 4. cikkben említett nyilatkozat céljaira azonban az "egyéb borok" az első bekezdés értelmében csak a borpárlat előállítására szolgáló borokat jelöli védett eredetmegjelöléssel, vagy a kötelezően lepárlandó borokat, amint az 1493/1999/EK rendelet 28. cikke meghatározza.
9. cikk
A 2., 4. és 6. cikkben előírt jelentésekben a termékek mennyiségeit a bor hektoliterjében kell kifejezni. A szőlőmustsűrítmény és a finomított szőlőmustsűrítmény mennyiségeit a 4. cikkben említett jelentésben kell megnevezni és e termékek hektoliterjében kell kifejezni.
A tagállamok előírhatják, hogy a 2. cikkben szereplő jelentésekben a mennyiségeket hektoliter helyett mázsában fejezzék ki.
A bortól eltérő termékek mennyiségeinek a bor hektoliterjévé való átszámításához a tagállamok együtthatókat határozhatnak meg, amelyek az objektív kritériumoktól függően változhatnak, befolyásolva az átváltást. A tagállamok az együtthatókat a 14. cikkben előírt összefoglalóval együtt juttatják el a Bizottsághoz.
A 4. cikkben előírt termelési jelentésekben megnevezendő bor mennyisége az elsődleges alkoholos erjedés befejeztével nyert teljes mennyiség, beleértve a seprőt is.
10. cikk
Ez a rendelet nem érinti a tagállamok termesztésre, termelésre, feldolgozásra és/vagy forgalomba hozatalra, vagy készletjelentésre vonatkozó azon rendelkezéseit, amelyek teljesebb információ nyújtásáról rendelkeznek, különösen, ha a személyek szélesebb körére terjednek ki, mint amit a 2., 4. és 6. cikk tartalmazott.
11. cikk
(1) A 2. és 4. cikkben említett nyilatkozatokat legkésőbb december 10-ig kell benyújtani. A tagállamok azonban ennél korábbi időpontot, vagy időpontokat is meghatározhatnak. Meghatározhatnak ezenkívül olyan időpontot, amelyben a készletmennyiséget veszik számba a jelentések elkészítésénél.
(2) A 6. cikkben említett jelentéseket a július 31-én a készletmennyiségek vonatkozásában legkésőbb szeptember 10-ig kell elkészíteni. A tagállamok azonban ennél korábbi időpontot vagy időpontokat is meghatározhatnak.
12. cikk
Azon személyek, akiknek szüreti, termelési, forgalombahozatali és/vagy feldolgozási vagy készletjelentéseket kell beterjeszteniük és ezeket a 14. cikkben meghatározott időpontokig nem nyújtják be, a vis maior esetei kivételével nem jogosultak az 1493/1999/EK rendelet 24., 29., 30., 34. és 35. cikkében előírt intézkedésekre a szóban forgó vagy a következő borászati évre vonatkozóan.
Az első bekezdésben megnevezett határidőknek legfeljebb öt munkanappal való túllépése azonban csak 15 %-os csökkentést eredményez a szóban forgó borászati évre fizetendő összegekben, a határidők legfeljebb tíz munkanappal való túllépése pedig 30 %-os csökkentést.
13. cikk
(1) Azon személyek, akiknek szüreti, termelési, forgalombahozatali és/vagy feldolgozási és készletjelentést kell benyújtaniuk, és az általuk benyújtott jelentéseket a tagállamok illetékes hatóságai hiányosnak vagy pontatlannak ítélik meg, az 1493/1999/EK rendelet 24., 29., 30., 34. és 35. cikkében megnevezett intézkedésekre csak akkor jogosultak, ha a hiányzó vagy pontatlan részletek az említett intézkedések megfelelő alkalmazása szempontjából nem lényegesek.
(2) A vis maior esetek kivételével, ahol az ezen rendeletben említett jelentéseket a tagállamok illetékes hatóságai hiányosnak vagy pontatlannak ítélik, és ahol a hiányzó vagy pontatlan információ a szóban forgó intézkedések megfelelő alkalmazásához lényeges, a tagállamnak az alábbi szankciókat kell alkalmaznia, függetlenül az alkalmazott esetleges nemzeti szankcióktól:
a) az 1493/1999/EK rendelet 24., 34. és 35. cikkében említett intézkedések esetében a támogatást csökkentik:
- ugyanolyan mértékben, mint a bejelentett mennyiség százalékos kiigazítása, ha a kiigazítás 5 % vagy kevesebb,
- a kiigazítás mértékének kétszeresével, ha a kiigazítás 5 %-nál nagyobb, de nem éri el a 20 %-ot.
Sem a folyó, sem a következő borászati évre szóló támogatás nem adható meg, ha a bejelentett mennyiségre vonatkozó kiigazítás meghaladja a 20 %-ot.
Ha a jelentésben megállapított hiba más olyan termelőktől és/vagy kapcsolt társulásoktól származó információból ered, amelyek nevét az igényelt dokumentumokban megadják, és amely információt a bejelentő előzetesen nem tud ellenőrizni, a támogatást csak a kiigazítás mértékében kell csökkenteni;
b) az 1493/1999/EK rendelet 29. és 30. cikkében említett intézkedések esetében, ahol a lepárlásra szállított bort még nem fizették ki, a lepárlóüzem által a bejelentést tevő termelő részére fizetendő ár a következőképpen csökken:
- ugyanolyan mértékben, mint a bejelentett mennyiség százalékos kiigazítása, ha a kiigazítás 5 % vagy kevesebb,
Sem a folyó, sem a következő borászati évre szóló támogatás nem adható meg, ha a bejelentett mennyiségre vonatkozó kiigazítás meghaladja a 20 %-ot.
Ha a nyilatkozatban felfedett hiba más olyan termelőktől és/vagy társulásoktól származó információból ered, amelyek nevét az igényelt dokumentumokban megadják, és amely információt a bejelentő előzetesen nem tud ellenőrizni, a támogatást csak a kiigazítás mértékében kell csökkenteni.
Az illetékes hatóságok a lepárlóüzemnek fizetendő támogatást a termelő részére fizetendő ár arányában igazítják ki.
14. cikk
A 16. cikkben a közleményekre előírt időpontokig a tagállamok elkészítik:
a) a 4. cikkben előírt termelési jelentések országos összegzését, és ahol alkalmazható, a termékek mennyiségének átszámítá- sára szolgáló együtthatókat, kivéve a bor mázsáról hektoliterre történő átszámítását a különböző termelői régiókban;
b) a 6. cikkben előírt készletjelentés országos összegzéseit;
c) a területükön előállított bortermékek valószínű mennyiségének a folyó borászati évre vonatkozó becsléseit;
d) a folyó borászati évre azoknak az adatoknak az értékelését, amelyek lehetővé teszik a rendelkezésre álló és területükön felhasznált borászati termékek mennyiségeinek becslését;
e) az előzetes jelentést az előző borászati évre és a végleges jelentést az azt megelőző borászati évre.
15. cikk
(1) Az árak nyilvántartásba vételének céljából a tagállamok, kivéve azokat, amelyekre az 1493/1999/EK rendelet II. címének I. és II. fejezetei nem érvényesek az említett rendelet 21. cikke értelmében, azonosítják a borvidéket magában foglaló termesztési területeket, ahol a termelés megfelelően egységes jellegű.
(2) A tagállamok megállapítják a piacokat minden olyan területen, ahol az árakat nyilvántartásba kell venni.
(3) 14 naponta nyilvántartásba veszik a vörös és fehér asztali borok árát a földrajzi árujelző és a forgalomba hozott mennyiség nélkül az adott piacokon megfelelő eszközzel.
(4) A fenti árak a csomagolatlan termékekre vonatkoznak, amelyek a termelő üzemét elhagyták.
16. cikk
(1) A tagállamok közlik a Bizottsággal:
a) a folyó borászati évben legkésőbb szeptember 15-ig és november 30-ig a 14. cikk c) pontjában említett becsléseket a területükön megtermelt bortermékek valószínű mennyiségéről;
b) legkésőbb november 30-ig a 14. cikk b) pontjában említett készletjelentések összegzését;
c) legkésőbb november 30-ig a 14. cikk d) pontjában említett értékeléseket, amelyek lehetővé teszik a területükön felhasznált szőlőtermékek és mennyiségek megbecslését;
d) legkésőbb november 15-ig előzetes jelentést a előző borászati évről és legkésőbb március 15-ig az előző borászati évre vonatkozó végleges jelentést a 14. cikk e) pontjában említetteknek megfelelően. Ezeket a jelentéseket meg kell küldeni az Eurostat, az Európai Közösségek Statisztikai Hivatala részére;
e) legkésőbb február 15-ig a 14. cikk a) pontjában említett termelésjelentéseket, vagy ezen összegzésének a becslését. Ha becslést küldtek, a végleges eredményt legkésőbb április 15-ig kell megküldeni.
(2) A tagállamok megküldik a Bizottság részére:
a) 2001. augusztus 1-jéig:
- a kialakított termesztési területek határait,
- a termesztési területen található régiók becsült termelését az előző öt borászati évben,
- minden területen a kiválasztott piacok megnevezését, amelyekben az árakat nyilvántartásba kell venni,
- az árak nyilvántartásba vételére elfogadott intézkedéseket;
b) 2001. augusztus 1-jétől minden második kedden az árakat és a forgalomba hozott mennyiségeket, melyek a termesztési területeken a piaci fejlemények értékelésének szempontjából egyéb információkkal együtt hasznosak;
17. cikk
A tagállamok értesítik a Bizottságot minden olyan fontos új tényről, amely jelentősen megváltoztathatja a rendelkezésre álló mennyiségek értékelését, és az előző évek végleges információin alapuló mennyiségeket.
18. cikk
A statisztikai célokra való alkalmazásukon kívül a nyilatkozatokban szereplő adatokat az 1493/1999/EK rendelet alkalmazása során kell figyelembe venni. Különösen a termésnek asztali borokra, m.t. minőségi borokra és egyéb borokra való felosztása határozza meg a termelők jogait és kötelezettségeit a nevezett rendelet alapján.
19. cikk
A Bizottság gondoskodik arról, hogy ezen rendelet alapján kapott információkat megfelelően terjessze.
20. cikk
Az 1623/2000/EK rendelet 74. cikk (4) bekezdése helyébe a következő szöveg lép: "(4) Az intervenciós ügynökség a termelőtől a lepárló részére kifizetett támogatás egy részét vagy egészét visszavonja, amennyiben a termelő nem tesz eleget a szóban forgó lepárlóüzemre vonatkozó közösségi jogszabályokban előírt követelményeknek, az alábbiak közül valamelyik okból:
a) a termelő az előírt határidőn belül nem nyújtotta be a szüreti, termelési vagy készletjelentést.
A visszatérítendő összeget a Bizottság 1282/2001/EK rendeletének [7] 12. cikkével összhangban határozzák meg;
b) az a) pontban említett valamely jelentést a tagállam illetékes hatósága hiányosnak vagy pontatlannak ítélte, ahol a hiányzó vagy pontatlan adatok lényegesek a vonatkozó intézkedés alkalmazása szempontjából.
A visszatérítendő összeget az 1282/2001/EK rendelet 13. cikkében meghatározott szabályoknak megfelelően határozzák meg;
c) az 1493/1999/EK rendelet 37. cikkében előírt kötelezettségek nem teljesítése esetén, ahol a minimális árnak az előző jelentések alapján történt kifizetését követően fedezik fel vagy közlik a lepárlóval a nem teljesítés tényét.
A lepárló részére fizetett valamennyi támogatást vissza kell fizetni."
21. cikk
Hatály
A 2396/84/EGK [8] és az 1294/96/EK [9] bizottsági rendelet hatályát veszti.
22. cikk
Ez a rendelet az Európai Közösségek Hivatalos Lapjában való kihirdetését követő huszadik napon lép hatályba.
A Bizottság 1322/2001/EK rendelete
(2001. június 29.)
az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló 2377/90/EGK tanácsi rendelet I. és III. mellékletének módosításáról
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 807/2001 bizottsági rendelettel [1] módosított, az állati eredetű élelmiszerekben található állatgyógyászati készítmények maximális maradékanyag-határértékeinek megállapítására szolgáló közösségi eljárás kialakításáról szóló, 1990. június 26-i 2377/90/EGK tanácsi rendeletre [2] és különösen annak 6., 7. és 8. cikkére,
mivel:
(1) A 2377/90/EGK rendelettel összhangban minden olyan farmakológiai hatóanyag tekintetében, amelyet a Közösségen belül élelmiszertermelő állatokon történő alkalmazásra szánt állatgyógyászati készítményekben használnak, fokozatosan maradékanyag-határértékeket kell meghatározni.
(2) A maradékanyag-határértékeket azután szükséges meghatározni, hogy az állatgyógyászati készítmények bizottságán belül minden olyan lényeges információt megvizsgáltak, amely az érintett készítmény maradékanyagainak az állati eredetű élelmiszerek fogyasztójára vonatkozó ártalmatlanságára, valamint a maradékanyagoknak az élelmiszerek ipari feldolgozására gyakorolt hatására vonatkozik.
(3) Az állatgyógyászati készítmények állati eredetű élelmiszerekben lévő maradékanyagaira vonatkozó maradékanyag-határértékek megállapítása során pontosan meg kell határozni azokat az állatfajokat, amelyekben a maradékanyagok jelen lehetnek, azokat a szinteket, amelyek a kezelt állatból nyert valamennyi megfelelő testszövetben jelen lehetnek (célszövet), valamint a maradékanyag természetét, amely a maradékanyagok nyomon követése szempontjából fontos (jelző maradékanyag).
(4) A megfelelő közösségi joganyagban előírtak szerint a maradékanyagok ellenőrzése céljából a maradékanyag-határértékeket rendszerint a máj vagy a vese célszövetei tekintetében szükséges megállapítani; azonban a nemzetközi kereskedelemben részt vevő hasított testekből a májat és a vesét rendszerint eltávolítják, és ezért az izom-, illetve zsírszövetek tekintetében is minden esetben maradékanyag-határértékeket kell megállapítani.
(5) A tojószárnyasokon, a tejelő állatokon vagy a mézelő méheken történő felhasználásra szánt állatgyógyászati készítmények esetében a tojás, a tej, illetve a méz tekintetében is maradékanyag-határértékeket kell meghatározni.
(6) A florfenicolt be kell illeszteni a 2377/90/EGK rendelet I. mellékletébe.
(7) A tudományos vizsgálatok befejezésének lehetővé tétele érdekében a 2377/90/EGK rendelet III. mellékletében korábban meghatározott ideiglenes maradékanyag-határértékek érvényességi idejét a cefaloniumra, morantelre és a metamizolra meg kell hosszabbítani.
(8) Az e rendeletben meghatározott intézkedések összhangban állnak az Állatgyógyászati Készítmények Állandó Bizottságának véleményével,
ELFOGADTA EZT A RENDELETET:
1. cikk
A 2377/90/EGK rendelet I. és III. mellékletei a csatolt mellékletben meghatározottak szerint módosulnak.
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
A Bizottság 1637/2001/EK rendelete
(2001. július 23.)
az Atlanti-óceán északkeleti részén halászatot folytató tagállamok névleges fogási statisztikájának benyújtásáról szóló 3880/91/EGK tanácsi rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az Atlanti-óceán északkeleti részén halászatot folytató tagállamok névleges fogási statisztikájának benyújtásáról szóló, 1991. december 17-i 3880/91/EGK tanácsi rendeletre [1] és különösen annak 2. cikke (3) bekezdésére és 4. cikkére,
mivel:
(1) A veszélyeztetett fajok nemzetközi kereskedelméről szóló egyezmény (CITES) felei konferenciájának kilencedik ülésén 1994-ben felkérte az ENSZ Élelmezési és Mezőgazdasági Szervezetét (FAO) és a regionális halászati szervezeteket a porcoshalak (cápák, ráják és tömörfejűek) fogási és kereskedelmi adatainak nyomon követésére.
(2) A Nemzetközi Tengerkutatási Tanács (ICES) 87. közgyűlése 1999-ben döntést hozott a porcoshalfajoknak a porcoshalak kutatási csoportjának jelentésében meghatározott csoportosításának elfogadásáról, valamint a FAO kérésére ezeknek a fajoknak az északkelet-atlanti fogási statisztika Statlant 27A. fogási kérdőívébe való belefoglalásáról.
(3) Az ICES kiterjesztette a halfajok jegyzékét azokra az észak-atlanti fogásokra, amelyek adatbázisába feljegyzésre kerültek, ezért a tagállamok kötelesek e további fajok megfelelő fogási statisztikáinak benyújtására.
(4) A 3880/91/EGK rendelet 4. cikkének (2) bekezdése előírja, hogy a tagállamok az Eurostat előzetes jóváhagyásával az említett rendelet IV. mellékletében meghatározott formától eltérő formában vagy más adathordozón is benyújthatják az adatokat.
(5) Néhány tagállam kérte, hogy a 3880/91/EGK rendelet IV. mellékletében meghatározott formától eltérő formában vagy más adathordozó alkalmazásával nyújthasson be adatokat (amelyek megfelelnek a fent említett Statlant kérdőívnek).
(6) Az e rendeletben előírt intézkedések összhangban vannak a 72/279/EGK tanácsi határozattal [2] létrehozott Agrárstatisztikai Állandó Bizottság véleményével,
ELFOGADTA EZT A RENDELETET:
1. cikk
A 3880/91/EGK rendelet I. melléklete helyébe e rendelet I. melléklete lép.
2. cikk
A tagállamok az e rendelet II. mellékletében részletezett formátum szerint is benyújthatják az adatokat.
3. cikk
Ez a rendelet az Európai Közösségek Hivatalos Lapjában való kihirdetését követő 20. napon lép hatályba.
A Bizottság 1660/2001/EK rendelete
(2001. augusztus 16.)
a piaci mechanizmusokra tekintettel a borpiac közös szervezéséről szóló 1493/1999/EK rendelet végrehajtása részletes szabályainak megállapításáról szóló 1623/2000/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2826/2000/EK rendelettel módosított [1], a borpiac közös szervezéséről szóló, 1999. május 17-i 1493/1999/EK tanácsi rendeletre [2] és különösen annak 33., valamint 36. cikkére,
mivel:
(1) A legutóbb az 1282/2001/EK rendelettel módosított [3], a piaci mechanizmusokra tekintettel a borpiac közös szervezéséről szóló 1493/1999/EK tanácsi rendelet végrehajtása részletes szabályainak megállapításáról szóló, 2000. július 25-i 1623/2000/EK bizottsági rendelet [4] 58. cikke szabályokat állapít meg azokra a fennmaradó bormennyiségekre vonatkozóan, amelyeket a termelőknek kötelezettségeiknek megfelelően a lepárlóüzemnek le kell szállítaniuk. A szerzett tapasztalatok fényében a határidőt meg kell hosszabbítani.
(2) Az 1623/2000/EK rendelet 63. cikke a borból az emberi fogyasztásra szánt alkohol borból való lepárlására vonatkozó támogatási rendszer bevezetéséről rendelkezik. Ezt a rendszert először a 2000/01-es borászati évben vezették be. Az alkalmazás első évében szerzett tapasztalatoknak megfelelően változtatásokra van szükség. Különösen szükségesnek bizonyul, hogy a lepárlási időszak az év későbbi szakaszában kezdődjön meg, valamint a bortermelők a termésük kisebb százalékát adhassák le lepárlás céljára. Továbbá meg kell állapítani a lepárlásra egy határidőt.
(3) Az 1623/2000/EK rendelet 86–102. cikke részletes szabályokat állapít meg az intervenciós hivatalok birtokában levő alkohollal kapcsolatban. Bizonyos lényeges hibákat ki kell javítani, különösen a mintákért fizetendő összeget kell kiigazítani, valamint a finomításra szánt termékeket tartalmazó bioetanol esetében a tűréshatár legyen ugyanakkora, mint az új típusú ipari felhasználások esetében.
(4) A Borpiaci Irányítóbizottság az elnöke által megállapított határidőn belül nem nyilvánított véleményt,
ELFOGADTA EZT A RENDELETET:
1. cikk
Az 1623/2000/EK rendelet a következőképpen módosul:
1. Az 58. cikk (1) bekezdése helyébe a következő rendelkezés lép: "Az e rendelet 45. vagy 52. cikkében említett kötelezettség valamelyike alá eső termelők, akik legalább 90 %-át beszállították annak a termékmennyiségnek, amelyet a folyó borászati év július 15-ig kötelesek beszállítani, kötelezettségüket a fennmaradó mennyiség beszállításával teljesíthetik egy, az illetékes nemzeti hatóság által megállapított időpont előtt, amely nem lehet később, mint a következő borászati év július 31. előtt."
2. A 63. cikk a következőképpen módosul:
a) Az (1) és (2) bekezdés helyébe a következő rendelkezés lép: "(1) Az asztali borok és az asztali borok készítésére alkalmas boroknak az 1493/1999/EK rendelet 29. cikkében említett lepárlása minden borászati év október 16-án elkezdődik.
(2) Az egyes termelők által lepároltathatott asztali bor és asztali bor készítésére alkalmas bor térfogatát az elmúlt három borászati évben ilyen borból termelt és bejelentett legnagyobb térfogat 30 százalékára kell korlátozni, ideértve a folyó évet, ha a termelési jelentést már leadták. A fenti százalék alkalmazásakor, a termelt asztali bor mennyisége az, amelyet az 1493/1999/EK rendelet 18. cikkének (1) bekezdésében említett termelési jelentés "Asztali borok" elnevezésű oszlopában borként megadnak."
b) A szöveg a következő bekezdéssel egészül ki: "(10) A lepárló üzemnek leadott bort legkésőbb a következő borászati év szeptember 30-ig le kell párolni."
3. A 86. cikk első bekezdése helyébe a következő rendelkezés lép: "A Bizottság az 1493/1999/EK rendelet 75. cikkében megállapított eljárásnak megfelelően eljárva, negyedévente ajánlati felhívásokat tesz közzé, amelyek mindegyike legalább 50000 hektoliter boralkoholra és együttesen legfeljebb 600000 hektoliter 100 térfogat-százalékos alkoholra vonatkozik, egyes harmadik országokba történő exportra, kizárólag az üzemanyag-ágazatban történő végső felhasználásra."
4. A 91. cikk (12) bekezdése helyébe a következő rendelkezés lép: "(12) Az alkoholt tároló intervenciós hivatal minden alkoholmennyiségre felszabadítja az exportbiztosítékot, amelyre vonatkozóan megkapja az igazolást arról, hogy azt a megadott időn belül exportálták. A 2220/85/EGK rendelet 23. cikkétől eltérően és a vis maior esetét kivéve, az exportra megadott határidő túllépése esetén a 100 térfogat-százalékos alkoholban számított, hektoliterenként 3 eurós exportbiztosíték következő hányada elvész:
a) 15 % minden esetben;
b) az adott exportálási határidő lekésése miatti napi 15 % levonása után fennmaradó összeg 0,33 %-a."
5. A 95. cikk (2) bekezdésének második és harmadik albekezdése helyébe a következő rendelkezés lép: "Ez a tilalom nem vonatkozik az olyan tartályokban lévő alkoholra, amelyek nem tartoznak az adott ajánlati felhívásról vagy árverésről szóló értesítések hatálya alá, és amiket a Bizottság e rendelet 83–93. cikkében említett döntéseiben nem határoztak meg.
Azok az intervenciós hivatalok, amelyek a tagállamoknak az e cikk (1) bekezdésében említett közleményében megjelölt alkoholtartályokat tárolják, főként logisztikai okokból az érintett alkoholt más, ugyanolyan típusú alkohollal helyettesíthetik, vagy azt az intervenciós hivatalhoz szállított más alkohollal keverhetik, amíg az érintett alkoholra vonatkozó elszállítási utalványt nem adják ki. A tagállamok intervenciós hivatalainak tájékoztatniuk kell a Bizottságot az alkohol helyettesítéséről."
6. A 98. cikk a következőképpen módosul:
a) Az (1) bekezdés helyébe az alábbi rendelkezés lép: "(1) Valamely ajánlati felhívásról szóló értesítés közzétételétől az e felhívásra válaszoló ajánlatok benyújtásának zárónapjáig minden érdekelt fél mintát kaphat az eladásra kínált alkoholból 10 euró/liter fizetése ellenében. Az érdekelt felek rendelkezésére bocsátott mennyiség nem haladhatja meg a tartályonkénti öt litert. A III. alszakaszban említett értékesítés céljára a mintát – ugyanezen árnak a fizetése ellenében – az árverésről szóló értesítéstől számított 30 napon belül lehet megkapni."
b) A (2) bekezdés helyébe a következő rendelkezés lép: "(2) Az ajánlatok benyújtásának zárónapja után vagy az árverésről szóló értesítést követő 30 nap után:
a) az ajánlattevők vagy a 92. cikkben említett elismert cég kaphat mintákat az odaítélt alkoholból;
b) azok az ajánlattevők, akiknek a 83. cikk (3) bekezdésének megfelelően helyettesítést javasoltak, mintákat kaphatnak a javasolt helyettesítő alkoholból.
E mintákat, amelyek nem haladhatják meg a tartályonkénti öt liter mennyiséget az intervenciós hivataltól lehet beszerezni, literenként 10 euró fizetése ellenében."
7. A 100. cikk (2) bekezdése c) pontja helyébe a következő rendelkezés lép: "c) Új ipari felhasználásra odaítélt alkohol esetében, amelyet a tervezett végső felhasználás előtt finomítani kell, és amelyeket árverésen értékesítettek abból a célból, hogy a Közösségen belül a motorüzemanyag-ágazatban bioetanolként kerüljenek felhasználásra, az elszállított alkoholt teljes egészében a meghatározott célra felhasználtnak kell tekinteni, ha a versenytárgyalási eljárás vagy árverés alapján elszállított alkohol összmennyiségének legalább 90 %-át ezen célokra használták fel; a sikeres ajánlattevő vagy egy elismert cég, amely az alkoholvásárlásba beleegyezett, értesíti a Bizottságot és az intervenciós hivatalt a finomított termékek mennyiségéről, rendeltetési helyéről és felhasználásáról. A veszteségek azonban nem haladhatják meg a b) pontban meghatározott határértékeket."
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
A Bizottság 1681/2001/EK rendelete
(2001. augusztus 22.)
a tejre és tejtermékekre vonatkozó kiviteli engedélyek és export-visszatérítések tekintetében a 804/68/EGK tanácsi rendelet alkalmazására vonatkozó különös részletes szabályok megállapításáról szóló 174/1999/EK rendelet, valamint a tej- és tejtermékágazatban a tagállamok és a Bizottság közötti információcsere tekintetében a 804/68/EGK tanácsi rendelet végrehajtási szabályainak megállapításáról szóló 1498/1999/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1670/2000/EK rendelettel [1] módosított, a tej- és tejtermékpiac közös szervezéséről szóló, 1999. május 17-i 1255/1999/EK tanácsi rendeletre [2] és különösen annak 26. cikke (3) bekezdésére, 30. cikkére, 31. cikke (14) bekezdésére és 40. cikkére,
mivel:
(1) A legutóbb az 1370/2001/EK rendelettel [3] módosított, a tejre és tejtermékekre vonatkozó kiviteli engedélyek és export-visszatérítések tekintetében a 804/68/EGK tanácsi rendelet alkalmazására vonatkozó különös részletes szabályok megállapításáról szóló, 1999. január 26-i 174/1999/EK bizottsági rendelet [4] 1. cikke általános szabályként megállapítja, hogy kiviteli engedélyt kell bemutatni valamennyi olyan tejtermék exportja esetén, amelyre visszatérítést kérnek. A sovány tejpor – amely intervenciós intézkedések tárgya lehet – hazai piacának hatékony irányítása érdekében erre a termékre vonatkozóan a kiviteli engedélyeket kötelezővé kell tenni, és rendelkezni kell arról, hogy erről a tagállamok a Bizottságot értesítsék. Ezért módosítani kell a legutóbb a 732/2001/EK rendelettel [5] módosított, a tej- és tejtermékágazatban a tagállamok és a Bizottság közötti információcsere tekintetében a 804/68/EGK tanácsi rendelet végrehajtási szabályainak megállapításáról szóló, 1999. július 8-i 1498/1999/EK bizottsági rendeletet [6].
(2) Helyesbíteni kell a 174/1999/EK rendelet 9. cikkében található szövegezési hibát.
(3) Figyelmen kívül hagyják a tejtermékek szacharóztartalmát, ha a tejtartalomra vonatkozóan a visszatérítés alapösszegét nullán rögzítik. Ezt a rendelkezést ki kell terjeszteni azokra az esetekre, amikor a tejtartalomra vonatkozóan nem rögzítették a visszatérítést.
(4) A GATT megállapodások Uruguayi Fordulója [7] során megkötött, a mezőgazdaságról szóló megállapodásból (a továbbiakban: "a mezőgazdaságról szóló megállapodás") származó kiegészítő kontingens alapján az Egyesült Államokba irányuló, visszatérítés nélküli exportokra vonatkozó végleges engedélyekhez nem szükséges biztosíték letétbe helyezése. Annak a lehető legjobb biztosítása érdekében, hogy ezt a kontingenst ténylegesen kitöltsék, és hogy az e célból kibocsátott engedélyeket valóban felhasználják, biztosíték letétbe helyezését kell előírni.
(5) A 20. cikkben említett ideiglenes engedélyekre vonatkozó biztosítékok egyszerűsítése érdekében ki kell igazítani az ideiglenes engedélyekre vonatkozó biztosítékot, és részletes leírást kell adni a végleges engedélyre irányuló biztosíték működéséről.
(6) A Tej- és Tejtermékpiaci Irányítóbizottság elnöke által megállapított határidőn belül nem nyilvánított véleményt,
ELFOGADTA EZT A RENDELETET:
1. cikk
A 174/1999/EK rendelet a következőképpen módosul:
1. Az 1. cikk (1) bekezdése a következő második albekezdéssel egészül ki: "Az első albekezdés ellenére azonban kiviteli engedélyt kell bemutatni az I. melléklet II. pontjában említett termékek valamennyi exportja esetében."
2. A 9. cikk a) pontja helyébe a következő szöveg lép:
"a) 5 %-ával a 0405 KN-kód alá tartozó termékek esetében;" 3. A 16. cikk (3) bekezdésének második albekezdése helyébe a következő szöveg lép: "Figyelmen kívül hagyják azonban a szacharóz-összetevőt, ha a (2) bekezdés második albekezdésében említett, a tejtermék-tartalomra vonatkozó visszatérítés alapösszegét nullán rögzítik vagy nem rögzítik."
4. A 20. cikk (2) bekezdésének második albekezdésében a "9 EUR" helyébe "6 EUR" lép.
5. A 20. cikk (10) bekezdése helyébe a következő szöveg lép: "(10) Annak az évnek a vége előtt, amelyre az ideiglenes engedélyt kibocsátják, az érdekelt fél kérelmezi – még részmennyiségek esetében is – a végleges engedélyt, amelyet haladéktalanul kibocsátanak azzal a feltétellel, hogy a (2) bekezdésben említett biztosítékot felemelik a 9. cikkben azokra a mennyiségekre megállapított teljes összegre, amelyekre vonatkozóan az engedélyeket kibocsátják. A végleges engedélyre irányuló kérelem 20. rovatába és magába az engedélybe a következő szavakat írják be: "Az Amerikai Egyesült Államokba irányuló exportok esetében: a 174/1999/EK rendelet 20. cikke."
Az e cikk alapján kibocsátott engedélyek csak az (1) bekezdésben említett exportokra érvényesek.
A végleges engedélyre vonatkozó biztosítékot csak az 1291/2000/EK bizottsági rendelet [8] 35. cikkének (5) bekezdésében említett bizonyíték bemutatása esetén oldják fel."
2. cikk
Az 1498/1999/EK rendelet 9. cikkének első bekezdése helyébe a következő szöveg lép: "1. Munkanapokon délután 6 óráig – azoknak a mennyiségeknek a kivételével, amelyek vagy a 174/1999/EK rendelet 18. cikkének és 19. cikke (5) bekezdésének alapján kiviteliengedély-kérelem hatálya alá tartoznak, vagy az Uruguayi Forduló alapján kötött, a mezőgazdaságról szóló megállapodás 10. cikke (4) bekezdésének értelmében élelmiszersegély-szállítmányokra vonatkoznak:
a) azok a mennyiségek, a tejtermékekre vonatkozó export-visszatérítési nómenklatúra kódja és a rendeltetési hely kódja szerint lebontva, amelyekre azon a napon engedélykérelmeket nyújtottak be:
i. a 174/1999/EK rendelet 1. cikkében említettek szerint, azoknak a kivételével, amelyekre az említett rendelet 17. cikkében hivatkoznak (IDES számítógépes kód 1);
b) azok a mennyiségek, kérelmenként a tejtermékekre vonatkozó export-visszatérítési nómenklatúra kódja és a rendeltetési hely kódja szerint lebontva, amelyekre azon a napon a 174/1999/EK rendelet 8. cikkében említettek szerint ideiglenes engedély iránti kérelmet nyújtottak be, feltüntetve a pályázatok benyújtásának határidejét és a pályázati felhívásban foglalt termékmennyiséget, vagy a 800/1999/EK bizottsági rendelet [9] 36. cikke (1) bekezdésének c) pontja értelmében a fegyveres erők által meghirdetett pályázati felhívás esetében, a mennyiség meghatározása nélkül, egy hozzávetőleges mennyiség az előbbiekben meghatározott lebontás szerint (IDES számítógépes kód 2);
c) azok a mennyiségek, a tejtermékekre vonatkozó export-visszatérítési nómenklatúra kódja és a rendeltetési hely kódja szerint lebontva, amelyekre vonatkozóan a 174/1999/EK rendelet 8. cikkében említettek szerint azon a napon végleges engedélyt bocsátottak ki vagy vontak be, feltüntetve a pályázati felhívást kibocsátó szervet, az ideiglenes engedély dátumát és az általa érintett mennyiséget.
d) adott esetben a fenti b) pontban említett pályázati felhívásban foglalt termékek kiigazított mennyisége."
3. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
A Tanács 2136/2001/EK rendelete
(2001. október 23.)
az EMOGA Garanciarészlege kiadásainak ellenőrzésére irányuló cselekvési programok végrehajtásáról szóló 723/97/EK rendelet módosításáról
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 37. cikkére,
tekintettel a Bizottság javaslatára [1],
tekintettel az Európai Parlament véleményére [2],
mivel:
(1) A 723/97/EK rendelet [3] 1. cikke előírja, hogy a Közösség hozzájárul azokhoz a költségekhez, amelyek a tagállamoknál a Bizottság által jóváhagyott, új közösségi kötelezettségekből származó, az EMOGA Garanciarészlege kiadásainak ellenőrzését szolgáló struktúrák és hatékonyságuk fejlesztésére irányuló új cselekvési programok végrehajtása során merülnek fel. Az említett rendelet 4. cikke úgy rendelkezik, hogy a közösségi pénzügyi hozzájárulást naptári évenként, öt egymást követő évből álló időtartamra, 1997-től kezdődően ítélik oda a költségvetési hatóság által a pénzügyi terv figyelembevételével jóváhagyott éves előirányzatok erejéig.
(2) A Bizottság átadott a Tanács részére egy jelentést a 723/97/EK rendelet alkalmazásának 1997 és 2000 között elért eredményeiről. A tagállamok által elkészített értékelő jelentések és a végrehajtott programok hatékonysága alapján a Bizottság úgy véli, hogy a tagállamokat továbbra is pénzügyi támogatásban kell részesíteni a 723/97/EK rendelet 1. cikkében előírt programok végrehajtásához.
(3) Különösen, amióta az egyes közösségi támogatási programok integrált igazgatási és ellenőrzési rendszerének létrehozásáról szóló 3508/92/EGK rendelet módosításáról szóló, 2000. július 17-i 1593/2000/EK tanácsi rendelet [4] útján újabb költséges módszereket vezettek be a térinformatikai rendszer és a digitális ortofotográfia módszerét igénybe vevő mezőgazdasági parcellaazonosító rendszer fejlesztése területén, indokolt a közösségi hozzájárulás az e tárgykört lefedő új cselekvési programok keretében a tagállamok részéről felmerülő kiadások egy részének fedezése céljából. Ebben az összefüggésben a jogi egyértelműség érdekében értelemszerűen el kell hagyni a 723/97/EK rendelet 5. cikkének utolsó francia bekezdését.
(4) Ezért két évvel meg kell hosszabbítani azt az időszakot, amelynek folyamán közösségi pénzügyi hozzájárulás fizethető ki.
(5) A 723/97/EK rendeletet ennek megfelelően módosítani kell,
ELFOGADTA EZT A RENDELETET:
1. cikk
A 723/97/EK rendelet a következőképpen módosul:
2. A 4. cikk (1) bekezdésének első mondatában az "öt egymást követő évből" kifejezés helyébe a "hét egymást követő évből" kifejezés lép.
A Bizottság 2601/2001/EK rendelete
(2001. december 28.)
egyes neveknek a mezőgazdasági termékek és élelmiszerek földrajzi jelzéseinek és eredetmegjelöléseinek oltalmáról szóló 2081/92/EGK tanácsi rendeletben foglalt, az oltalom alatt álló földrajzi jelzések és eredetmegjelölések nyilvántartásába való bejegyzéséről szóló 2400/96/EK rendelet mellékletének kiegészítéséről
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2796/2000/EK bizottsági rendelettel [1] módosított, a mezőgazdasági termékek és élelmiszerek földrajzi jelzéseinek és eredetmegjelöléseinek oltalmáról szóló, 1992. július 14-i 2081/92/EGK tanácsi rendeletre [2] és különösen annak 6. cikke (3) és (4) bekezdésére,
mivel:
(1) Spanyolország a 2081/92/EGK rendelet 5. cikkével összhangban továbbította a Bizottságnak a "Manzana Reineta del Bierzo" név eredetmegjelölésként, és a "Salchichón de Vic/"Llonganissa de Vic név földrajzi jelzésként való bejegyzése iránti kérelmét.
(2) Az említett rendelet 6. cikkének (1) bekezdésével összhangban megállapításra került, hogy a kérelmek megfelelnek a rendeletben foglalt valamennyi előírásnak, különösen abban a tekintetben, hogy tartalmazzák a rendelet 4. cikkében előírt valamennyi adatot.
(3) Az e rendelet mellékletében szereplő neveknek az Európai Közösségek Hivatalos Lapjában való kihirdetését követően [3] az említett rendelet 7. cikke értelmében nem érkezett tiltakozás a Bizottsághoz.
(4) Következésképpen ezeket a neveket be kell jegyezni az oltalom alatt álló földrajzi jelzések és eredetmegjelölések nyilvántartásába, és ezáltal azok eredetmegjelölésként, illetve földrajzi jelzésként a Közösség egész területén oltalmat élveznek.
(5) E rendelet melléklete kiegészíti a legutóbb a 2372/2001/EK rendelettel [4] módosított 2400/96/EK bizottsági rendelet [5] mellékletét,
ELFOGADTA EZT A RENDELETET:
1. cikk
A 2400/96/EK rendelet melléklete az e rendelet mellékletében szereplő nevekkel egészül ki, és azokat be kell jegyezni a 2081/92/EGK rendelet 6. cikkének (3) bekezdésében foglalt, oltalom alatt álló földrajzi jelzések és eredetmegjelölések nyilvántartásába, mint oltalom alatt álló eredetmegjelölést (OEM), illetve mint oltalom alatt álló földrajzi jelzést (OFJ).
2. cikk
Ez a rendelet az Európai Közösségek Hivatalos Lapjában való kihirdetését követő 20. napon lép hatályba.
A Bizottság határozata
(2002. február 4.)
(EGT vonatkozású szöveg)
(2002/79/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az élelmiszer-higiéniáról szóló, 1993. június 14-i 93/43/EGK tanácsi irányelvre [1] és különösen annak 10. cikke (1) bekezdésére,
mivel:
(1) A Kínából származó vagy ott feladott földimogyoró-szállítmányoknál sok esetben nagymértékű Aflatoxin B1- és összes aflatoxin-szennyezettséget találtak.
(2) Az élelmiszerügyi tudományos bizottság megállapította, hogy Aflatoxin B1 rákkeltő anyag, amely még rendkívül alacsony dózisban is májrákot okoz, továbbá genotoxikus hatású.
(3) A legutóbb a 1566/1999/EK rendelettel [2] módosított, az élelmiszerekben talalható egyes szennyező anyagok legmagasabb értékének meghatározásáról szóló, 1997. január 31-i 194/97/EK bizottsági rendelet [3] meghatározza egyes szennyezőanyagok és különösen az aflatoxinok élelmiszerekben megengedett legnagyobb mennyiségét. Kínából származó vagy ott feladott földimogyoróból vett mintákban mért tartalom jelentősen túllépte ezeket az értékeket.
(4) Ez közegészségügyi szempontból súlyos veszélyt jelent a Közösségre, ezért rendkívül fontos, hogy közösségi szinten megfelelő védekezési intézkedések elfogadására kerüljön sor.
(5) Az Európai Bizottság Élelmiszerügyi és Állat-egészségügyi Hivatalának küldöttsége 2001. május 8-a és 21-e között vizsgálatot folytatott Kínában az Európai Közösségbe való kivitelre szánt földimogyoró aflatoxin-szennyezettségének megelőzésére bevezetett ellenőrzési rendszer értékelése céljából. A vizsgálat többek között azt mutatta, hogy a földimogyoróban előforduló aflatoxin-tartalom ellenőrzése a termesztés és az általános feldolgozás során minimálisnak mondható. A laboratóriumi teljesítőképesség tekintetében is hiányosságok mutatkoztak. Ezért a magas szintű közegészségügyi védelem megvalósítása érdekében különleges feltételeknek kell a Kínából származó vagy ott feladott földimogyoróra és földimogyoróból készült termékekre vonatkozniuk.
(6) A földimogyorót és a földimogyoróból készült termékeket a helyes élelmiszer-higiéniai gyakorlat betartásával kell termeszteni, válogatni, kezelni, feldolgozni, csomagolni és szállítani. Közvetlenül mielőtt a szállítmány elhagyná Kínát, mintát kell venni belőle, hogy megállapítsák annak Aflatoxin B1- és összes aflatoxin-tartalmát.
(7) A kínai hatóságoknak bizonylattal kell ellátniuk minden Kínából származó vagy ott feladott szállítmányt a termesztési, osztályozási, kezelési, feldolgozási, csomagolási és szállítási feltételeket illetően, valamint csatolniuk kell a szállítmány Aflatoxin B1- és összes aflatoxin-tartalmára vonatkozóan végzett laboratóriumi vizsgálat eredményeit.
(8) A fent említett küldöttség megállapításaiból kitűnik, hogy a kínai hatóságok jelenleg nem tudják biztosítani az analitikai eredmények és a bizonyítványok tételenkénti megbízhatóságát. Ezért komoly kétségek merülnek fel a Kínából származó földimogyoróval kapcsolatosan kiállított bizonyítványok megbízhatóságával kapcsolatban.
(9) Ezért tehát a közegészségügy védelme érdekében a Közösségbe behozott, Kínából származó vagy ott feladott valamennyi földimogyoró-szállítmányt piacra bocsátása előtt mintavételnek és elemzésnek veti alá az importáló tagállam illetékes hatósága az aflatoxin-szennyezettség mértékének megállapítása céljából. Mivel ez az intézkedés súlyosan érinti a tagállamok vizsgálati erőforrásait, rövid időn belül értékelni kell az említett intézkedés eredményeit, és szükség szerint módosítani kell az intézkedést.
(10) Az Élelmiszerügyi Állandó Bizottsággal 2001. április 2-án és 2001. július 19-én folytatott konzultációt követően,
ELFOGADTA EZT A HATÁROZATOT:
1. cikk
(1) A tagállamok abban az esetben hozhatnak be Kínából származó vagy ott feladott, közvetlen emberi fogyasztásra vagy élelmiszer-ipari feldolgozásra szánt termékeket az alábbi kategóriákon belül, ha minden egyes szállítmányt a hatósági mintavétel és elemzés eredményeit tanúsító bizonylat, valamint a Kínai Népköztársaság behozatali és kiviteli vizsgálatokért és karantén-intézkedésekért felelős államigazgatási szervének képviselője által az I. mellékletnek megfelelően kitöltött, aláírt és ellenőrzött egészségügyi bizonyítvány kíséri:
- a 12021090, illetve a 12022000 KN-kód alá sorolt földimogyoró,
- (1 kg nettó tömeget meghaladó közvetlen kiszerelés esetén) a 20081194, illetve (1 kg nettó tömeget meg nem haladó kiszerelés esetén) a 20081198 KN-kód alá sorolt földimogyoró,
- (1 kg nettó tömeget meghaladó közvetlen kiszerelés esetén) a 20081192, illetve (1 kg nettó tömeget meg nem haladó kiszerelés esetén) a 20081196 KN-kód alá sorolt pörkölt földimogyoró.
(2) Földimogyoró-szállítmány csak a II. mellékletben meghatározott beléptetési helyeken keresztül hozható be a Közösség területére.
(3) Minden egyes szállítmányt kóddal kell azonosítani, amely megegyezik az (1) bekezdésben említett egészségügyi bizonyítványban és a hatósági mintavétel és elemzés eredményeit tanúsító kísérőokmányban feltüntetett kóddal.
(4) A tagállamok illetékes hatóságai gondoskodnak arról, hogy a Kínából származó vagy ott feladott földimogyoróra vonatkozó behozatali okmányokat vizsgálatnak vessék alá, hogy megbizonyosodjanak az egészségügyi bizonyítvánnyal és a mintavétel eredményeivel kapcsolatosan az (1) bekezdésben említett követelmények betartásáról.
(5) A rakományt fogadó közösségbeli kikötőből történő piacra bocsátás előtt a tagállamok mintavétel útján elemzik minden egyes Kínából származó vagy ott feladott földimogyoró-szállítmány Aflatoxin B1- és összes aflatoxin-tartalmát, az elemzések eredményéről pedig tájékoztatják a Bizottságot.
2. cikk
Az Európai Parlament határozata
(2002. március 14.)
az Ombudsman feladatainak ellátására vonatkozó szabályokról és általános feltételekről szóló 94/262/ESZAK, EK, Euratom határozat módosításáról
(2002/262/EK, ESZAK, Euratom)
AZ EURÓPAI PARLAMENT,
tekintettel az Európai Közösséget létrehozó szerződésre, és különösen annak 195. cikke (2) bekezdésére,
tekintettel az Európai Szén- és Acélközösséget létrehozó szerződésre, és különösen annak 20d. cikke (4) bekezdésére,
tekintettel az Európai Atomenergia-közösséget létrehozó szerződésre, és különösen annak 107d. cikke (4) bekezdésére,
tekintettel az ombudsman feladatainak ellátására vonatkozó szabályokról és általános feltételekről szóló, 1994. március 9-i európai parlamenti határozat módosításáról szóló, 2000. november 17-i európai parlamenti állásfoglalásra [1],
tekintettel a Bizottság véleményére,
a Tanács jóváhagyásával,
mivel:
(1) Az Európai Közösségek általános költségvetéséről szóló, 1977. december 21-i költségvetési rendelet [2] 22. cikkének (5) bekezdése értelmében az említett rendelet alkalmazásában az ombudsmant intézményként kezelik.
(2) A költségvetési rendeletet módosító 2673/1999/EK, ESZAK, Euratom tanácsi rendelet külön szakaszt vezetett be az ombudsman számára az Európai Unió általános költségvetésében, és ennek megfelelően módosította a költségvetési rendelet erre vonatkozó rendelkezéseit.
(3) Ezért módosítani kell az ombudsman feladatainak ellátására vonatkozó szabályokról és általános feltételekről szóló, 1994. március 9-i 94/262/ESZAK, EK, Euratom európai parlamenti határozatot [3], mivel az előírja, hogy az ombudsmanra vonatkozó költségvetést az Európai Közösségek általános költségvetése I. szakaszának (Parlament) mellékletébe kell foglalni.
(4) Az említett határozat 12. és 16. cikkét ezért el kell hagyni,
A KÖVETKEZŐKÉPPEN HATÁROZOTT:
1. cikk
A 94/262/ESZAK, EK, Euratom határozat 12. és 16. cikkét el kell hagyni.
2. cikk
A Bizottság határozata
(2002. július 29.)
az elektronikus hírközlési hálózatokkal és szolgáltatásokkal foglalkozó európai szabályozók csoportjának létrehozásáról
(EGT vonatkozású szöveg)
(2002/627/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
mivel:
(1) Az elektronikus hírközlési hálózatok és szolgáltatások közös keretszabályozásáról szóló, 2002. március 7-i 2002/21/EK (keretirányelv) [1], az elektronikus hírközlési hálózatokhoz és kapcsolódó berendezésekhez való hozzáférésről és azok összekapcsolásáról szóló, 2002. március 7-i 2002/19/EK (hozzáférési irányelv) [2], az elektronikus hírközlési hálózatok és szolgáltatások engedélyezéséről szóló, 2002. március 7-i 2002/20/EK (engedélyezési irányelv) [3] és az egyetemes szolgáltatásról és az elektronikus hírközlési hálózatokhoz és szolgáltatásokhoz kapcsolódó felhasználói jogokról szóló, 2002. március 7-i 2002/22/EK (egyetemes szolgáltatási irányelv) [4] európai parlamenti és tanácsi irányelvekkel összhangban az elektronikus hírközlési hálózatokra és szolgáltatásokra vonatkozó új keretszabály jött létre.
(2) Az ezen irányelvekben meghatározott szabályozási feladatok ellátására valamennyi tagállamban nemzeti szabályozó hatóságokat hoztak létre, és a keretirányelv 3. cikke (6) bekezdésével összhangban erről értesítették a Bizottságot. A keretirányelvvel összhangban a tagállamoknak biztosítaniuk kell a nemzeti szabályozó hatóságok függetlenségét, oly módon, hogy azok jogilag elkülönüljenek és funkcionálisan függetlenek legyenek az elektronikus hírközlési hálózatokat, berendezéseket vagy szolgáltatásokat biztosító összes szervezettől. Azoknak a tagállamoknak, amelyek megtartják az elektronikus hírközlési hálózatokat és/vagy szolgáltatásokat biztosító vállalkozások tulajdonjogát, illetve fenntartják azok ellenőrzését, szintén biztosítaniuk kell a szabályozási funkció hatékony szerkezeti elkülönítését a tulajdoni viszonyhoz vagy ellenőrzéshez kapcsolódó tevékenységektől.
(3) A nemzeti szabályozó hatóságok részletes kötelezettségei és feladatai eltérőek a különböző tagállamokban, de mindegyikük rendelkezik legalább egy nemzeti szabályozó hatósággal, amely felelős a szabályok, különösen a piac napi fel ügyeletére vonatkozó szabályok alkalmazásáért, amint azok bekerültek a nemzeti jogszabályokba.
(4) Az elektronikus hírközlési hálózatok és szolgáltatások belső piacának sikeres fejlődése szempontjából alapvetően szükséges valamennyi tagállamban következetesen alkalmazni a vonatkozó szabályokat. Az új keretszabály kitűzi az elérendő célokat, és a nemzeti szabályozó hatóságok számára cselekvési keretszabályt határoz meg, ugyanakkor bizonyos területeken a nemzeti feltételektől függően rugalmasságot engedélyez számukra a szabályok alkalmazására vonatkozóan.
(5) Fel kell állítani az elektronikus hírközlési hálózatok és szolgáltatások európai szabályozó csoportját (a továbbiakban csoport), hogy összekötő szerepet biztosítson a Bizottság tanácsadásához és támogatásához az elektronikus távközlés területén.
(6) A csoport olyan módon játszik összekötő szerepet a nemzeti szabályozó hatóságok és a Bizottság között, hogy ezáltal hozzájáruljon a belső piac fejlődéséhez. Lehetővé kell tennie a nemzeti szabályozó hatóságok és a Bizottság közötti átlátható együttműködést is, az elektronikus hírközlési hálózatokra és szolgáltatásokra vonatkozó szabályozó keretrendszer valamennyi tagállamban történő következetes alkalmazásának biztosítása érdekében.
(7) A csoport a Bizottság észrevételező, tanácskozó és tanácsadó szerveként szolgál az elektronikus távközlés területén, beleértve a termék- és szolgáltatási piacokról szóló ajánlás végrehajtásával és felülvizsgálatával kapcsolatos ügyeket és a nemzetek közötti piacokra vonatkozó határozat kidolgozását.
(8) Szoros együttműködést kell fenntartani a csoport és a keretirányelv alapján létrehozott hírközlési bizottság között. A csoport munkája nem akadályozhatja a bizottság munkáját.
(9) Biztosítani kell az együttműködést az Európai Közösség rádióspektrum politikájának keretszabályozásáról szóló 2002. március 7-i 676/2002/EK európai parlamenti és tanácsi határozat (rádióspektrum határozat) [5] alapján létrehozott rádióspektrum bizottsággal, a rádióspektrum-politikával foglalkozó csoport létrehozásáról szóló 2002. július 26-i 2002/622/EK bizottsági határozat [6] alapján létrehozott rádióspektrum-politikával foglalkozó csoporttal és a tagállamok törvényi, rendeleti vagy közigazgatási rendelkezésekben meghatározott, televíziós műsorszolgáltató tevékenységre vonatkozó egyes rendelkezéseinek összehangolásáról szóló 89/552/EGK tanácsi irányelv módosításáról szóló 97/36/EK európai parlamenti és tanácsi irányelv [7] alapján létrehozott "televízió határok nélkül" kapcsolattartó bizottsággal,
A KÖVETKEZŐKÉPPEN HATÁROZOTT:
1. cikk
Tárgy
Létrejön az elektronikus hírközlési hálózatokkal és szolgáltatásokkal foglalkozó európai szabályozók csoportja (továbbiakban a csoport), amely az elektronikus hírközlési hálózatok és szolgáltatások független nemzeti szabályozó hatóságainak tanácsadói csoportja.
2. cikk
Meghatározás
Ennek a határozatnak az alkalmazásában az "érintett nemzeti szabályozó hatóság" az elektronikus hírközlési hálózatokkal és szolgáltatásokkal összefüggő irányelvek rendelkezéseinek napi értelmezését és alkalmazását felügyelő, minden egyes tagállamban létrehozott állami hatóságot jelenti a "keretirányelvben" meghatározottak szerint.
3. cikk
Célok
A csoport szerepe tanácsadás és támogatás nyújtása a Bizottság számára az elektronikus hírközlési hálózatok és szolgáltatások belső piacának megszilárdításához.
A csoport olyan módon játszik összekötő szerepet a nemzeti szabályozó hatóságok és a Bizottság között, hogy azzal hozzájáruljon a belső piac fejlődéséhez és az elektronikus hírközlési hálózatokra és szolgáltatásokra vonatkozó keretszabályok valamennyi tagállamban történő következetes alkalmazásához.
4. cikk
Tagság
A csoport a tagállamok nemzeti szabályozó hatóságainak vezetőiből vagy azok képviselőiből áll.
A Bizottság a megfelelő szinten képviselteti magát, és titkárságot biztosít a csoportnak.
5. cikk
Működési szabályok
A Bizottság kérésére vagy saját kezdeményezésére a csoport tanácsot ad és támogatást nyújt a Bizottságnak az elektronikus hírközlési hálózatokkal és szolgáltatásokkal kapcsolatos bármilyen üggyel kapcsolatban.
A csoport a tagjai közül választ elnököt. A Bizottság a csoport munkáját adott esetben alcsoportokba és szakértői munkacsoportokba szervezheti.
Az elnök a csoport üléseit a Bizottsággal egyetértésben hívja össze.
A csoport az eljárási szabályzatát közös megegyezéssel, vagy megegyezés hiányában kétharmados többséggel, tagállamonként egy szavazat kinyilvánításával fogadja el, feltéve, hogy azt a Bizottság jóváhagyta.
A Bizottságnak a csoport minden ülésén képviseltetnie kell magát, és részvételét az alcsoportok és szakértői munkacsoportok összes ülésén lehetővé kell tenni.
Az EGT államai és az Európai Unióhoz való csatlakozásra jelölt államok szakértői megfigyelőként részt vehetnek a csoportban. A csoport az üléseire más szakértőket és megfigyelőket is meghívhat.
6. cikk
Konzultáció
A csoport széles körben és korai szakaszban, nyílt és átlátható módon konzultál a piaci szereplőkkel, a fogyasztókkal és a végfelhasználókkal.
7. cikk
Titoktartás
A Szerződés 287. cikke rendelkezéseinek sérelme nélkül, amennyiben a Bizottság tájékoztatást nyújt arról, hogy a kért vélemény vagy a felmerült kérdés bizalmas természetű, a csoport tagjai, valamint a megfigyelők, illetve bármilyen más résztvevő személyek kötelezettséget vállalnak arra, hogy a csoport, annak alcsoportjai vagy szakértői munkacsoportjai munkáján keresztül tudomásukra jutott információkat titokban tartják. A Bizottság az ilyen esetekben dönthet úgy, hogy csak a csoport tagjai lehetnek jelen az üléseken.
8. cikk
Éves jelentés
A csoport a tevékenységéről éves jelentést nyújt be a Bizottságnak. A Bizottság az esetleges megjegyzésekkel együtt továbbítja a jelentést az Európai Parlamentnek és a Tanácsnak.
9. cikk
Hatálybalépés
Ez a határozat az Európai Közösségek Hivatalos Lapjában való közzétételének napján lép hatályba.
A BIZOTTSÁG HATÁROZATA
(2002. november 21.)
az élelmiszerekre vonatkozó kérdések tudományos vizsgálata terén a tagállamok együttműködése keretében elvégzendő feladatok jegyzékének naprakésszé tétele tekintetében a 94/652/EK határozat módosításáról
(2002/916/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az élelmiszerekre vonatkozó kérdések tudományos vizsgálatában a Bizottságnak nyújtott támogatásról és a tagállamok együttműködéséről szóló, 1993. február 25-i 93/5/EGK tanácsi irányelvre[1] és különösen annak 3. cikke (2) bekezdésének negyedik francia bekezdésére,
mivel:
(1) az 1994. június 29-i 94/458/EK bizottsági határozat[2] az élelmiszerekre vonatkozó kérdések tudományos vizsgálata terén megállapítja az együttműködés adminisztratív irányítását;
(2) a legutóbb a 2001/773/EK határozattal[3] módosított 94/652/EK bizottsági határozat[4] az élelmiszerekre vonatkozó kérdések tudományos vizsgálata terén megállapítja a tagállamok együttműködése keretében elvégzendő feladatok jegyzékét és a feladatok felosztását;
(3) a feladatok jegyzékének naprakésszé tételének figyelembe kell vennie a Közösségen belül a közegészség védelmének szükségességét, valamint az élelmiszerágazatra vonatkozó közösségi jogszabályok követelményeit;
(4) a feladatokat a tagállamokon belül rendelkezésre álló tudományos szakértelemre és forrásokra és különösen a tudományos együttműködésben részt vevő intézményekre tekintettel kell kiosztani;
(5) a 94/652/EK határozatot ennek megfelelően módosítani kell;
(6) az e határozatban előírt intézkedések összhangban vannak az Élelmiszerlánc- és Állat-egészségügyi Állandó Bizottság véleményével,
ELFOGADTA EZT A HATÁROZATOT:
1. cikk
A 94/652/EK határozat mellékletének helyébe e határozat mellékletének szövege lép.
2. cikk
Ennek az irányelvnek a tagállamok a címzettjei.
Az Európai Parlament és a Tanács 2002/14/EK irányelve
(2002. március 11.)
az Európai Közösség munkavállalóinak tájékoztatása és a velük folytatott konzultáció általános keretének létrehozásáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 137. cikke (2) bekezdésére,
tekintettel a Bizottság javaslatára [1],
tekintettel a Gazdasági és Szociális Bizottság véleményére, [2]
tekintettel a Régiók Bizottságának véleményére [3],
a Szerződés 251. cikkében [4] megállapított eljárásnak megfelelően és az egyeztetőbizottság által 2002. január 23-án jóváhagyott közös szövegtervezet figyelembevételével,
mivel:
(1) A Szerződés 136. cikke értelmében a Közösség és a tagállamok célkitűzései közé tartozik különösen a szociális partnerek közötti párbeszéd elősegítése.
(2) A munkavállalók alapvető szociális jogairól szóló közösségi charta 17. pontja biztosítja többek között, hogy a munkavállalók tájékoztatását, a velük folytatott konzultációt és részvételüket megfelelő módon fejleszteni kell, figyelembe véve a tagállamok fennálló gyakorlatát.
(3) A Bizottság közösségi szintű konzultációt folytatott a szociális partnerekkel a Közösségen belüli vállalkozások munkavállalóinak tájékoztatásával és a velük folytatott egyeztetéssel kapcsolatos közösségi fellépés lehetséges irányairól.
(4) E konzultációt követően a Bizottság úgy ítélte meg, hogy közösségi fellépés ajánlott, és ismételten egyeztetett a szociális partnerekkel a tervezett javaslat tartalmát illetően; a szociális partnerek ismertették véleményüket a Bizottsággal.
(5) A konzultációk második szakaszának befejezését követően a szociális partnerek az esetleges megállapodáshoz vezető eljárás megindítására irányuló semmiféle szándékról nem tájékoztatták a Bizottságot.
(6) A munkavállalóknak az őket foglalkoztató vállalkozások ügyeibe, valamint az őket érintő döntésekbe történő bevonásának biztosítását célzó nemzeti és közösségi szintű jogszabályi keretek nem minden esetben akadályozták meg, hogy a munkavállalókat érintő súlyos döntéseket úgy hozzanak meg és tegyenek közzé, hogy azt megelőzően elmulasztották lefolytatni a munkavállalók tájékoztatására és a velük folytatott konzultációra vonatkozó megfelelő eljárásokat.
(7) Erősíteni kell a párbeszédet, és elő kell segíteni a kölcsönös bizalmat a vállalkozásokon belül annak érdekében, hogy a kockázatokat idejében felismerjék, a szervezet rugalmasabbá váljon, és lehetővé váljon a munkavállalók továbbképzése a vállalkozáson belül; mindeközben fenn kell tartani a biztonságot, a munkavállalóknak értesülniük kell az alkalmazkodási elvárásokról, növelni kell a munkavállalók arra vonatkozó lehetőségét, hogy foglalkoztathatóságuk elősegítése érdekében különféle intézkedésekben és tevékenységekben vegyenek részt, elő kell segíteni a munkavállalók részvételét a vállalkozás működtetésében, jövőjének alakításában és versenyképessége fokozásában.
(8) Szükség van különösen a vállalkozás foglalkoztatási helyzetével és annak várható alakulásával, illetve amennyiben a munkaadó úgy ítéli meg, hogy a vállalkozáson belüli foglalkoztatási helyzetet esetleg veszély fenyegeti, az esetleges tervezett intézkedésekkel kapcsolatos tájékoztatás és konzultáció elősegítésére és fokozására, különösen a munkavállalók oktatásának és szakképzésének fejlesztése terén, tekintettel a lehetséges negatív hatások elkerülésére, illetve következményeik csökkentésére és a várhatóan érintett munkavállalók foglalkoztathatóságának és alkalmazkodóképességének növelésére.
(9) A vállalkozások a gazdaság globalizálódása által teremtett körülményeknek megfelelő, különösen a munkaszervezés új formáinak kialakítása útján történő átszervezése és alkalmazkodása sikerének előfeltétele a megfelelő időben történő tájékoztatás és konzultáció.
(10) A Közösség kidolgozott és végrehajtott egy olyan foglalkoztatási stratégiát, amely az "előrejelzés", "megelőzés" és "foglalkoztathatóság" fogalmaira épül, amelyeket a foglalkoztatás, mint elsőrendű fontosságú cél megőrzésével összeegyeztethető változás elősegítésére való tekintettel, alapvető elemként be kell építeni a foglakoztatást a társadalmi párbeszéd erősítése útján várhatóan elősegítő valamennyi tagállami intézkedésbe, beleértve az egyes vállalkozásoknál a foglalkoztatással kapcsolatban követett alapelveket is.
(11) A belső piac továbbfejlesztését kiegyensúlyozottan kell végrehajtani a társadalmaink alapjául szolgáló alapvető értékek fenntartása mellett, biztosítva továbbá, hogy a gazdasági fejlődés minden polgár javára váljék.
(12) A gazdasági és monetáris unió harmadik szakaszába történő belépés európai szinten kiterjesztette és felgyorsította a verseny nyomását. Ez azt jelenti, hogy tagállami szinten több támogató intézkedésre van szükség.
(13) A munkavállalók tájékoztatására és a velük folytatott konzultációra szolgáló jelenlegi közösségi és nemzeti szintű jogi keretek gyakran csak a változási folyamat utólagos kezelésére irányulnak, figyelmen kívül hagyják a meghozott határozatok gazdasági vonatkozásait, és nem törekszenek a vállalkozásokon belüli foglalkoztatási fejlődés valós előrejelzésére és a kockázatmegelőzésére sem.
(14) Mindezek a politikai, gazdasági, szociális és jogi fejlemények szükségessé teszik a fennálló jogi keretek megváltoztatását, hogy azok biztosítsák a tájékoztatáshoz és a konzultációhoz való jogok gyakorlását szolgáló jogi és gyakorlati eszközöket.
(15) Ez az irányelv nem érinti azon nemzeti rendszereket, amelyek értelmében e jog gyakorlásához az arra jogosultak akaratnyilatkozata szükséges.
(16) Ez az irányelv nem érinti azokat a rendszereket, amelyek biztosítják a munkavállalók közvetlen bevonását, mindaddig, amíg a munkavállalók képviselőiken keresztül minden esetben szabadon gyakorolhatják a tájékoztatáshoz és a konzultációhoz való jogukat.
(17) Mivel a tagállamok a javasolt fellépés előzőekben felvázolt célkitűzéseit nem tudják megfelelően megvalósítani, amennyiben a cél a munkavállalók tájékoztatásának és a velük folytatott konzultációnak a fent leírt új európai összefüggésrendszerbe illeszkedő kereteinek létrehozása, illetve mivel ennek megfelelően, a javasolt fellépés terjedelmét és hatásait figyelembe véve az közösségi szinten jobban megvalósítható, a Közösség intézkedéseket fogadhat el a Szerződés 5. cikkében megállapított szubszidiaritás elvével összhangban. Az említett cikkben megállapított arányosság elvével összhangban ez az irányelv nem lépi túl az ezeknek a célkitűzéseknek a megvalósításához szükséges mértéket.
(18) Ennek az általános keretnek a célja a Közösség egész területén alkalmazandó minimumkövetelmények megállapítása, amely ugyanakkor nem akadályozza meg, hogy a tagállamok a munkavállalók számára ezeknél kedvezőbb rendelkezéseket állapítsanak meg.
(19) Ennek az általános keretnek a célja továbbá minden olyan közigazgatási, pénzügyi vagy jogi korlátozás kiküszöbölése, amely a kis- és középvállalkozások alapítását és fejlesztését akadályozza. Ennek megfelelően ennek az irányelvnek a hatályát a tagállamok választása szerint a legalább 50 munkavállalót foglalkoztató vállalkozásokra, vagy a legalább 20 munkavállalót foglalkoztató üzemekre kell korlátozni.
(20) Mindez figyelembe veszi, és nem érinti a nem ennek az irányelvnek a hatálya alá tartozó vállalkozásokon és a közigazgatáson belüli szociális párbeszéd előmozdítását célzó egyéb nemzeti intézkedéseket és gyakorlatokat.
(21) Átmeneti jelleggel mindazonáltal azoknak a tagállamoknak, amelyekben nincsen már kialakult jogszabályi rendszer a munkavállalók tájékoztatását és a velük folytatott konzultációt, illetve a munkavállalói képviseletet illetően, lehetőségük van arra, hogy ennek az irányelvnek a hatályát a munkavállalók száma tekintetében tovább korlátozzák.
(22) A munkavállalók tájékoztatására és a velük folytatott konzultációra vonatkozó közösségi keretnek minimális szinten kell tartania a vállalkozásokra, illetve üzemekre rótt terheket, ugyanakkor hatékony joggyakorlást kell biztosítania.
(23) Ennek az irányelvnek a célkitűzést a tájékoztatásra és konzultációra vonatkozó elvekből, meghatározásokból és szabályokból álló olyan általános keret létrehozása révén kell elérnie, amelynek a tagállamoknak meg kell felelniük, és amelyet a saját egyéni helyzetükre kell alkalmazniuk, megfelelő esetben biztosítva, hogy a szociális partnerek vezető szerepet kapjanak, lehetővé téve számukra, hogy megállapodás keretében az igényeiknek és elvárásaiknak leginkább megfelelő módon, szabadon határozzák meg a munkavállalók tájékoztatására és a velük folytatott konzultációra vonatkozó rendelkezéseket.
(24) Ügyelni kell arra, hogy ne sérüljenek a bizonyos nemzeti jogszabályokban szereplő, a munkavállalók tájékoztatásával és a velük folytatott konzultációval kapcsolatos olyan egyedi szabályok, amelyek politikai, szakmai, szervezeti, vallási, karitatív, oktatási, tudományos vagy művészi, illetve a tájékoztatással és a véleménykifejtéssel kapcsolatos céllal tevékenykedő vállalkozásokra vagy üzemekre vonatkoznak.
(25) Egyes különösen bizalmas adatok közlésével kapcsolatban meg kell védeni a vállalkozásokat és üzemeket.
(26) Lehetővé kell tenni a munkaadó számára, hogy ne kelljen tájékoztatást nyújtania, illetve konzultációt folytatnia olyan esetekben, ahol ez súlyosan károsítja a vállalkozást vagy üzemet, vagy ha azonnal teljesítenie kell valamely ellenőrző vagy felügyeleti szerv által számára kiadott utasítást.
(27) A tájékoztatás és a konzultáció vállalkozási vagy üzemi szinten jogokat és kötelezettségeket jelent a szociális partnerek számára.
(28) Az ezen az irányelven alapuló kötelezettségek megszegése esetén közigazgatási vagy bírósági eljárás, illetve a szabálysértés súlyosságával arányos, hatékony és visszatartó erejű szankciók alkalmazhatók.
(29) Ez az irányelv nem érintheti a csoportos létszámcsökkentésre vonatkozó tagállami jogszabályok közelítéséről szóló, 1998. július 20-i 98/59/EK tanácsi irányelv [5], valamint a munkavállalók jogainak a vállalkozások, üzletek vagy ezek részeinek átruházása esetén történő védelmére vonatkozó tagállami jogszabályok közelítéséről szóló, 2001. március 12-i 2001/23/EK tanácsi irányelv [6] rendelkezéseit ott, ahol azok ennél egyértelműbben fogalmaznak.
(30) Ez az irányelv nem érinthet egyéb tájékoztatási és konzultációs jogokat, beleértve az Európai Üzemi Tanács létrehozásáról vagy a közösségi szintű vállalkozások és vállalkozáscsoportok munkavállalóinak tájékoztatását és a velük folytatott konzultációt szolgáló eljárás kialakításáról szóló, 1994. szeptember 22-i 94/45/EGK tanácsi irányelvből [7] eredő jogokat.
(31) Ennek az irányelvnek a végrehajtása nem képezhet megfelelő alapot a munkavállalók védelme általános szintjének csökkentésére azokon a területeken, amelyekre ez az irányelv vonatkozik,
ELFOGADTA EZT AZ IRÁNYELVET:
1. cikk
Célok és alapelvek
(1) Ennek az irányelvnek a célja a Közösségen belüli vállalkozások vagy üzemek munkavállalóinak tájékoztatására és a velük folytatott konzultációra vonatkozó minimumkövetelményeket meghatározó általános keret létrehozása.
(2) A tájékoztatásra és a konzultációra vonatkozó gyakorlati rendelkezések az egyes tagállamok nemzeti jogszabályainak és szociális partnerek közötti munkakapcsolatok gyakorlatának megfelelően kerülnek megállapításra és végrehajtásra, oly módon, hogy hatékonyságuk biztosítva legyen.
(3) A tájékoztatásra és konzultációra vonatkozó gyakorlati rendelkezések meghatározása, illetve végrehajtása során a munkaadó és a munkavállalók képviselője a kölcsönös együttműködés szellemében dolgoznak, megfelelően figyelembe véve a másik fél jogait és kötelezettségeit, valamint a vállalkozás vagy az üzem és a munkavállalók érdekeit.
2. cikk
Fogalommeghatározások
Ennek az irányelvnek az alkalmazásában:
a) "vállalkozás": a tagállamok területén található olyan köz- vagy magánvállalkozás, amely nyereség elérése céljából vagy nem nyereségre irányuló célból gazdasági tevékenységet végez, és a tagállam területén található;
b) "üzem": a tagállamok területén található, a nemzeti jogszabályoknak és gyakorlatnak megfelelően a vállalkozás olyan üzleti egysége, amelyben személyi és anyagi erőforrások felhasználásával folyamatosan gazdasági tevékenységet folytatnak;
c) "munkaadó": a munkavállalókkal munkaszerződésben vagy munkajogviszonyban álló természetes vagy jogi személy, a nemzeti jogszabályoknak és gyakorlatnak megfelelően;
d) "munkavállaló": az érintett tagállamban a nemzeti munkajog alapján és a nemzeti gyakorlatnak megfelelően munkavállalóként védelmet élvező bármely személy;
e) "munkavállalók képviselője": a nemzeti jogszabályokban, illetve gyakorlatban meghatározott munkavállalói képviselő;
f) "tájékoztatás": a munkaadó által a munkavállalók képviselői felé, az adott téma megismerése és tanulmányozása céljából történő információ átadása;
g) "konzultáció": a munkavállalók képviselői és a munkaadók közötti eszmecsere és párbeszéd.
3. cikk
Hatály
(1) Ezt az irányelvet a tagállam választása alapján:
a) egy tagállamban legalább 50 munkavállalót foglalkoztató vállalkozásokra, illetve
b) egy tagállamban legalább 20 munkavállalót foglalkoztató üzemekre kell alkalmazni.
A tagállamok határozzák meg a foglalkoztatott munkavállalók létszáma küszöbértékeinek kiszámítására szolgáló módszert.
(2) Az ezen irányelvben meghatározott elveknek és célkitűzéseknek megfelelően a tagállamok különleges rendelkezéseket állapíthatnak meg a közvetlenül és főként politikai, szakmai, szervezeti, vallási, karitatív, oktatási, tudományos vagy művészeti célú tevékenységet végző vállalkozásokra vagy üzemekre vonatkozóan, beleértve azokat is, amelyek a tájékoztatásra és véleménykifejtésre irányuló céllal tevékenykednek, azzal a feltétellel, hogy ezen irányelv hatálybalépésekor a nemzeti jogszabályokban már megvannak az ilyen jellegű rendelkezések.
(3) A tagállamok a tengerjáró hajók legénységére vonatkozó különleges rendelkezésekben eltérhetnek ettől az irányelvtől.
4. cikk
A tájékoztatásra és a konzultációra vonatkozó gyakorlati rendelkezések
(1) Az 1. cikkben megállapított elveknek megfelelően és a hatályban lévő, a munkavállalókra nézve kedvezőbb tagállami rendelkezések, illetve gyakorlat sérelme nélkül a tagállamok határozzák meg e cikkel összhangban a tájékoztatás és konzultáció jogának megfelelő szinten történő gyakorlására vonatkozó gyakorlati rendelkezéseket.
(2) A tájékoztatás és a konzultáció a következő területekre terjed ki:
a) tájékoztatás a vállalkozás vagy üzem tevékenységének és gazdasági helyzetének jelenlegi helyzetéről és várható alakulásáról;
b) tájékoztatás és konzultáció a foglalkoztatásnak a vállalkozáson vagy üzemen belüli jelenlegi helyzetéről, szerkezetéről és várható alakulásáról, bármely várható tervezett intézkedésről, különösen abban az esetben, ha a foglalkoztatást veszély fenyegeti;
c) tájékoztatás és konzultáció az olyan döntésekről, amelyek várhatóan a munkaszervezés vagy a szerződéses viszonyok lényeges változásához vezetnek, beleértve különösen a 9. cikk (1) bekezdésében említett közösségi rendelkezések hatálya alá tartozó döntéseket is.
(3) A tájékoztatás olyan időben, módon és tartalommal történik, amely lehetővé teszi különösen azt, hogy a munkavállalók képviselői azt megfelelően tanulmányozhassák, és szükség esetén felkészülhessenek a konzultációra.
(4) A konzultációt:
a) a célnak megfelelő időben, módon és tartalommal folytatják;
b) az adott témától függően a vezetőség és a képviselet megfelelő szintjén folytatják;
c) a munkaadó által a 2. cikk f) pontjával összhangban nyújtott tájékoztatás, illetve azon vélemény alapján folytatják, amelynek kialakítására a munkavállalók képviselője jogosult;
d) úgy folytatják, hogy a munkavállalók képviselőinek lehetőségük legyen a munkaadóval találkozni, és az általuk kialakított bármilyen véleményre választ kapni, illetve e válasz okait megismerni;
e) a munkaadó (2) bekezdés c) pontjában említett hatáskörén belüli döntésekkel kapcsolatos megállapodás elérésére tekintettel folytatják.
5. cikk
Megállapodáson alapuló tájékoztatás és konzultáció
A tagállamok a megfelelő szinten, beleértve a vállalkozási vagy üzemi szintet, megbízhatják a szociális partnereket, hogy tárgyaláson alapuló megállapodással bármikor szabadon határozzák meg a munkavállalók tájékoztatására és a velük folytatott konzultációra vonatkozó gyakorlati rendelkezéseket. Ezekben a megállapodásokban és a 11. cikkben meghatározott időpontban meglévő megállapodásokban, valamint ezek későbbi meghosszabbításaiban megállapíthatnak olyan rendelkezéseket, amelyek tiszteletben tartják az 1. cikkben megállapított elveket, és figyelembe veszik a tagállamok által megállapított feltételeket és korlátozásokat, ugyanakkor eltérnek a 4. cikkben említett rendelkezésektől.
6. cikk
Bizalmas információk
(1) A tagállamok előírják, hogy a nemzeti jogszabályok által meghatározott feltételek mellett és korlátozásoknak megfelelően, a munkavállalók képviselői és az őket segítő szakértők nem jogosultak a munkavállalók, illetve harmadik fél tudomására hozni semmiféle olyan információt, amelyet a vállalkozás vagy az üzem jogos érdekeinek védelmében kifejezetten bizalmasan hoztak a tudomásukra. Ez a kötelezettség az említett képviselők és szakértők esetében tartózkodási helyüktől függetlenül, hivatali megbízásuk lejártát követően is érvényben marad. A tagállamok mindazonáltal engedélyezhetik a munkavállalók képviselői vagy az őket segítő bármely személy számára, hogy a munkavállalók és harmadik felek felé titoktartási kötelezettség mellett bizalmas információkat adjanak át.
(2) A tagállamok különleges esetekben és a nemzeti jogszabályokban meghatározott feltételek mellett és korlátozásoknak megfelelően előírhatják, hogy a munkaadó nem köteles tájékoztatást adni, vagy konzultációt folytatni abban az esetben, ha a tájékoztatás vagy a konzultáció objektív kritériumok alapján olyan jellegű, hogy az súlyosan károsítaná a vállalkozás vagy üzem működését, illetve arra nézve hátrányos volna.
(3) A tagállamok a hatályos nemzeti eljárások sérelme nélkül biztosítják a közigazgatási vagy bírósági jogorvoslati eljárást arra az esetre nézve, ha a munkaadó titoktartást kér, illetve nem közli az (1) és (2) bekezdésben meghatározott adatokat. A tagállamok meghatározhatnak a vonatkozó információk titkosságának védelmét szolgáló eljárásokat is.
7. cikk
A munkavállalók képviselőinek védelme
A tagállamok biztosítják, hogy a munkavállalók képviselői funkciójuk teljesítése során megfelelő védelmet élvezzenek, és megfelelő garanciát kapjanak, amely lehetővé teszi a rájuk ruházott feladatok megfelelő elvégzését.
8. cikk
A jogok védelme
(1) A tagállamok megfelelő intézkedéseket hoznak arra az esetre, ha a munkaadó vagy a munkavállalók képviselői nem tartják be ennek az irányelvnek a rendelkezéseit. Biztosítják különösen, hogy megfelelő közigazgatási vagy bírósági eljárások álljanak rendelkezésre az ezen irányelvből eredő kötelezettségek érvényesítésére.
(2) A tagállamok megfelelő szankciókat állapítanak meg arra az esetre, ha a munkaadó vagy a munkavállalók képviselői megsértenék az ebben az irányelvben foglalt rendelkezéseket. E szankcióknak hatékonynak, arányosnak és visszatartó erejűnek kell lenniük.
9. cikk
Az irányelv és az egyéb közösségi és nemzeti rendelkezések közötti kapcsolat
(1) Ez az irányelv nem érinti a 98/59/EK irányelv 2. cikke szerinti és a 2001/23/EK irányelv 7. cikke szerinti különleges tájékoztatási és konzultációs eljárásokat.
(2) Ez az irányelv nem érinti a 94/45/EK és 97/74/EK irányelvvel összhangban elfogadott rendelkezéseket.
(3) Ez az irányelv nem érinti a nemzeti jogszabályok által biztosított, a tájékoztatásra, konzultációra és a vállalkozásvezetésben való részvételre vonatkozó egyéb jogokat.
(4) Ennek az irányelvnek a végrehajtása nem képezhet megfelelő alapot semmiféle visszalépésre az egyes tagállamokban elért helyzettel és a munkavállalók védelmének általános szintjével kapcsolatban azokon a területeken, amelyekre vonatkozik.
10. cikk
Átmeneti rendelkezések
A 3. cikk ellenére azok a tagállamok, amelyekben ezen irányelv hatálybalépésének napján nincs a munkavállalók tájékoztatására és a velük folytatott konzultációra vonatkozó általános és állandó jogi szabályozás, illetve a munkavállalók munkahelyi képviseletére vonatkozó, a munkavállalók számára a fenti célú képviseletet biztosító általános és állandó jogi szabályozás, a következőképpen korlátozhatják az ezen irányelvet végrehajtó nemzeti rendelkezéseket:
a) a legalább 150 munkavállalót foglalkoztató vállalkozásokra vagy a legalább 100 munkavállalót foglalkoztató üzemekre 2007. március 23-ig, illetve
b) a legalább 100 munkavállalót foglalkoztató vállalkozásokra vagy a legalább 50 munkavállalót foglalkoztató üzemekre az a) pont szerinti időpontot követő egy év során.
11. cikk
Átültetés
(1) A tagállamok elfogadják azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 2005. március 23-ától megfeleljenek, illetve biztosítják, hogy a szociális partnerek eddig az időpontig megállapodás útján bevezetik a szükséges rendelkezéseket; a tagállamok megtesznek minden szükséges lépést annak érdekében, hogy folyamatosan biztosíthatók legyenek az ebben az irányelvben megállapított eredmények. Erről haladéktalanul tájékoztatják a Bizottságot.
(2) Amikor a tagállamok elfogadják ezeket a rendelkezéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
12. cikk
Bizottsági felülvizsgálat
Legkésőbb 2007. március 23-ig a Bizottság a tagállamokkal és a közösségi szintű szociális partnerekkel konzultálva felülvizsgálja ezen irányelv alkalmazását, tekintettel a szükséges módosítások indítványozására.
13. cikk
Hatálybalépés
Ez az irányelv az Európai Közösségek Hivatalos Lapjában való kihirdetésének napján lép hatályba.
14. cikk
Címzettek
Ennek az irányelvnek a tagállamok a címzettjei.
AZ EURÓPAI PARLAMENT ÉS A TANÁCS 2002/61/EK IRÁNYELVE
(2002. július 19.)
az egyes veszélyes anyagok és készítmények forgalomba hozatalának és felhasználásának korlátozásairól szóló 76/769/EGK tanácsi irányelv tizenkilencedik módosításáról (azoszínezékek)
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre, és különösen annak 95. cikkére,
tekintettel a Bizottság javaslataira [1],
tekintettel a Gazdasági és Szociális Bizottság véleményére[2],
a Szerződés 251. cikkében megállapított eljárásnak megfelelően[3],
mivel:
(1) A belső piacon folytatott tevékenységnek fokozatosan javítani kell az életminőséget, az egészség védelmét és a fogyasztók biztonságát. Az ezen irányelvben előírt rendelkezések biztosítják az egészség és a fogyasztók védelmének magas szintjét.
(2) Az egyes azoszínezékeket tartalmazó textil- és bőrtermékek bizonyos arilaminokat bocsáthatnak ki, amelyek rákkeltő kockázatúak lehetnek.
(3) Egyes tagállamok már elfogadták vagy elfogadni tervezik az azoszínezékekkel kezelt textil- és bőrtermékek felhasználására vonatkozó korlátozásokat, amelyek a belső piac megvalósítását és működését érintik. Szükségszerű a tagállamok jogszabályait ezen a téren közelíteni, következésképpen az egyes veszélyes anyagok és készítmények forgalomba hozatalának és felhasználásának korlátozásaira vonatkozó törvényi, rendeleti és közigazgatási rendelkezések közelítéséről szóló, 1976. július 27-i 76/769/EGK tanácsi irányelv[4] I. mellékletét módosítani.
(4) A toxicitási, ökotoxicitási és környezetvédelmi tudományos bizottság (CSTEE) a Bizottsággal való konzultációt követően megerősítette, hogy az azoszínezékekkel kezelt textil- és bőrtermékek okozta rákkockázat aggodalomra ad okot.
(5) Az emberi egészség védelme érdekében a veszélyes azoszínezékek felhasználását és néhány, ilyen színezékkel kezelt áru forgalomba hozatalát meg kell tiltani.
(6) Az újrafeldolgozott rostokból gyártott textiltermékekben a 76/769/EGK irányelv mellékletének 43. pontjában felsorolt aminok legmagasabb mértéke 70 ppm. Ezt a 2005. január 1-jéig tartó átmeneti időszakra kell alkalmazni, ha az aminokat az ugyanazon rostok korábbi színezéséből származó maradványok bocsátották ki. Ez lehetővé teszi a textilek újrahasznosítását, mely általánosan hasznos a környezet számára.
(7) Ezen irányelv alkalmazásához összehangolt vizsgálati módszerekre van szükség. A Bizottság a 76/769/EGK irányelv 2a. cikkével összhangban megállapítja a módszereket. A vizsgálati módszereket lehetőleg európai szinten kell kifejleszteni, adott esetben az Európai Szabványügyi Bizottság (CEN) által.
(8) A vizsgálati módszereket, beleértve a 4-amino-azobenzol-elemzés vizsgálati módszereit is, az új tudományos ismeretek figyelembevételével kell felülvizsgálni.
(9) Az új tudományos ismeretek figyelembevételével az egyes azoszínezékekre vonatkozó rendelkezéseket felül kell vizsgálni, különösen azt, hogy az ezen irányelv által nem érintett egyéb anyagokra, valamint az egyéb aromás aminokra kiterjesztik-e ezen irányelv hatályát. Külön figyelmet kell fordítani a gyermekekre vonatkozó lehetséges kockázatokra.
(10) Ez az irányelv nem sérti a Közösség egyéb, a 89/391/EGK[5] tanácsi irányelvben és az azon alapuló egyedi irányelvekben, különösen a 90/394/EGK[6] tanácsi irányelvben és a 98/24/EK irányelvben[7] megállapított, a munkavállalók védelmének minimumkövetelményeire vonatkozó jogszabályokat,
ELFOGADTA EZT AZ IRÁNYELVET:
1. cikk
A 76/769/EGK irányelv I. melléklete ezen irányelv mellékletének megfelelően módosul.
2. cikk
A Bizottság a 76/769/EGK irányelv I. mellékletének 43. pontja alkalmazására vonatkozó vizsgálati módszereket az irányelv 2a. cikkében megállapított eljárással összhangban fogadja el.
Ezeket a rendelkezéseket 2003. szeptember 11-től alkalmazzák.
(2) Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
4. cikk
Ez az irányelv az Európai Közösségek Hivatalos Lapjában való kihirdetésének napján lép hatályba.
5. cikk
Ennek az irányelvnek a tagállamok a címzettjei.
Az Európai Parlament és a Tanács 2002/85/EK irányelve
(2002. november 5.)
a Közösségben egyes gépjármű-kategóriákra sebességkorlátozó készülékek felszereléséről és használatáról szóló 92/6/EGK tanácsi irányelv módosításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 71. cikkére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
a Régiók Bizottságával folytatott konzultációt követően,
a Szerződés 251. cikkében megállapított eljárásnak megfelelően [3],
mivel
(1) A fenntartható mobilitás biztosításában nagy jelentősége van a közlekedés biztonságának és a közlekedéssel kapcsolatos környezetvédelmi kérdéseknek.
(2) A sebességkorlátozó készülékeknek a legnehezebb gépjármű-kategóriáknál való használata kedvező hatással van a közúti biztonságra. Hozzájárult a környezetvédelemhez is.
(3) A 92/6/EGK tanácsi irányelv [4] előírja, hogy a műszaki lehetőségektől és a tagállamok tapasztalataitól függően a sebességkorlátozó készülékek felszerelésére és használatára vonatkozó követelmények a későbbiekben kiterjeszthetők a könnyű haszongépjárművekre.
(4) Az Európai Unió közúti biztonságának prioritásairól szóló, 2000. március 20-i bizottsági közleménnyel összhangban a közúti biztonság javításáról szóló, 2000. június 26-i tanácsi állásfoglalás [5] által ajánlott egyik intézkedés volt a 92/6/EGK irányelv hatályának kiterjesztése a 3,5 tonnánál nehezebb, áru- vagy személyszállításra tervezett járművekre.
(5) A 92/6/EGK irányelv hatályát ki kell terjeszteni az M2 kategóriájú gépjárművekre, az 5 tonnánál nagyobb, de legfeljebb 10 tonna legnagyobb tömegű M3 kategóriájú járművekre és az N2 kategóriájú járművekre.
(6) Mivel a javasolt intézkedések - nevezetesen az egyes nehézgépjármű-kategóriákra sebességkorlátozó készülékek felszerelésére és használatára vonatkozó közösségi rendelkezések módosítása - célkitűzéseit nem lehet kielégítően megvalósítani a tagállamok szintjén, és ezért az intézkedések terjedelme vagy hatásai miatt ezek közösségi szinten jobban megvalósíthatóak, a Közösség a Szerződés 5. cikkében megállapított szubszidiaritás elvének megfelelően intézkedéseket fogadhat el. Az említett cikkben megállapított arányosság elvének megfelelően ez az irányelv nem haladhatja meg a célkitűzések megvalósításához szükséges mértéket.
(7) Ezért a 92/6/EGK irányelvet ennek megfelelően módosítani kell,
ELFOGADTA EZT AZ IRÁNYELVET:
1. cikk
A 92/6/EGK irányelv a következőképpen módosul:
1. Az 1-5. cikk helyébe a következő szöveg lép:
"1. cikk
Ennek az irányelvnek az alkalmazásában a »gépjármű« olyan, az M2, M3, N2 vagy N3 kategóriák valamelyikébe tartozó gépi meghajtású jármű, amelynek rendeltetése a közúton történő közlekedés, legalább négy kereke van, és a legnagyobb tervezési sebessége meghaladja a 25 km/órát.
Az M2, M3, N2 és N3 kategóriák alatt azokat kell érteni, amelyeket a 70/156/EGK irányelv [6] II. melléklete határoz meg.
2. cikk
A tagállamok megteszik a szükséges intézkedéseket annak biztosítására, hogy az 1. cikkben említett M2 és M3 kategóriájú gépjárművek a közúton csak akkor legyenek használhatók, ha olyan sebességkorlátozó készülékkel vannak felszerelve, amelynél a legnagyobb sebesség 100 km/órára van beállítva.
A 2005. január 1-je előtt bejegyzett, 10 tonnát meghaladó legnagyobb tömegű M3 kategóriájú járművek továbbra is felszerelhetők olyan készülékkel, amelynél a legnagyobb sebesség 100 km/órára van beállítva.
3. cikk
(1) A tagállamok megteszik a szükséges intézkedéseket annak biztosítására, hogy az N2 és N3 kategóriájú gépjárművek a közutakon csak akkor legyenek használhatók, ha olyan sebességkorlátozó készülékkel vannak felszerelve, amelyet úgy állítanak be, hogy sebességük ne haladhassa meg a 90 km/óra értéket.
(2) A tagállamokat felhatalmazzák annak megkövetelésére, hogy a területükön bejegyzett, kizárólag veszélyes áruk szállítására használt járművek olyan sebességkorlátozó készülékkel legyenek felszerelve, amelyet úgy állítanak be, hogy sebességük ne haladhassa meg a 90 km/óra értéket.
4. cikk
(1) Az M3 kategóriájú, 10 tonnát meghaladó legnagyobb tömegű gépjárművek, valamint az N3 kategóriájú gépjárművek tekintetében a 2. és a 3. cikket az alábbiak szerint kell alkalmazni:
a) az 1994. január 1-jétől bejegyzett járművekre vonatkozóan 1994. január 1-jétől;
b) az 1988. január 1. és 1994. január 1. között bejegyzett járművekre vonatkozóan:
i. mind az országhatáron belüli, mind a nemzetközi szállításra használt járművek esetében 1995. január 1-jétől;
ii. a kizárólag országhatáron belüli szállításra használt járművek esetében 1996. január 1-jétől.
(2) Az M2 kategóriájú gépjárművek, az M3 kategóriájú, 5 tonnát meghaladó, de 10 tonnánál nem nagyobb legnagyobb tömegű gépjárművek, valamint az N2 kategóriájú járművek tekintetében a 2. és a 3. cikket az alábbiak szerint kell alkalmazni:
a) a 2005. január 1-jétől bejegyzett járművekre vonatkozóan 2005. január 1-jétől;
b) a 88/77/EGK irányelvben [7] megállapított határértékeknek megfelelő, 2001. október 1. és 2005. január 1. között bejegyzett járművekre vonatkozóan:
i. mind az országhatáron belüli, mind a nemzetközi szállításra használt járművek esetében 2006. január 1-jétől;
ii. a kizárólag országhatáron belüli szállításra használt járművek esetében 2007. január 1-jétől.
(3) A 2005. január 1-jétől legfeljebb három évig tartó időszak alatt bármely tagállam mentesítheti a 2. és 3. cikk rendelkezéseinek hatálya alól az M2 és az N2 kategóriájú, 3,5 tonnánál nagyobb, de legfeljebb 7,5 tonna legnagyobb tömegű, az országos nyilvántartásban bejegyzett és más tagállam területén nem közlekedő járműveket.
5. cikk
(1) A 2. és 3. cikkben említett sebességkorlátozó készülékeknek meg kell felelniük a 92/24/EGK irányelv [8] mellékletében megállapított műszaki előírásoknak. Azonban az ezen irányelv hatálya alá tartozó és 2005. január 1-je előtt bejegyzett valamennyi jármű továbbra is felszerelhető olyan sebességkorlátozó készülékkel, amely megfelel az illetékes nemzeti hatóságok által megállapított műszaki előírásoknak.
(2) A sebességkorlátozó készülékeket a tagállamok által jóváhagyott üzemeknek vagy szerveknek kell beépíteniük."
2. Az irányelv a következő cikkel egészül ki:
"6a. cikk
A 2002-2010. közötti időszakra vonatkozó közúti biztonsági cselekvési program keretében a Bizottság értékeli, hogy milyen hatása van a közúti biztonságra és a közúti közlekedésre az M2 kategóriájú járművek, valamint a legfeljebb 7,5 tonna legnagyobb tömegű N2 kategóriájú járművek által alkalmazott sebességkorlátozó készülékeknek az ezen irányelvben megállapított sebességekre történő beállítása.
Szükség esetén a Bizottság megfelelő javaslatokat terjeszt be."
2. cikk
A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 2005. január 1-jéig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
3. cikk
Ez az irányelv az Európai Közösségek Hivatalos Lapjában való kihirdetésének napján lép hatályba.
4. cikk
Ennek az irányelvnek a tagállamok a címzettjei.
AZ EURÓPAI PARLAMENT ÉS A TANÁCS 2002/87/EK IRÁNYELVE
(2002. december 16.)
a pénzügyi konglomerátumhoz tartozó hitelintézetek, biztosítóintézetek és befektetési vállalkozások kiegészítő felügyeletéről, valamint a 73/239/EGK, a 79/267/EGK, a 92/49/EGK, a 92/96/EGK, a 93/6/EGK és a 93/22/EGK tanácsi irányelvek, illetve a 98/78/EK és 2000/12/EK európai parlamenti és tanácsi irányelvek módosításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 47. cikke (2) bekezdésére,
tekintettel a Bizottság javaslatára[i],
tekintettel a Gazdasági és Szociális Bizottság véleményére[ii],
a Régiók Bizottságával folytatott konzultációt követően,
tekintettel az Európai Központi Bank véleményére[iii],
a Szerződés 251. cikkében megállapított eljárásnak megfelelően[iv],
mivel:
(1) A hatályos közösségi jog átfogó szabályrendszert ír elő az önállóan működő hitelintézetek, biztosítóintézetek és befektetési vállalkozások, valamint a bankcsoporthoz, befektetési vállalkozások csoportjához, illetőleg biztosítási csoporthoz, azaz homogén pénzügyi tevékenységet folytató csoporthoz tartozó hitelintézetek, biztosítóintézetek és befektetési vállalkozások prudenciális felügyeletére.
(2) A pénzpiacokon végbemenő újabb fejlemények olyan pénzügyi csoportok, úgynevezett konglomerátumok kialakulásához vezettek, amelyek a pénzpiacok különböző ágazataiban nyújtanak szolgáltatásokat és termékeket. Mindeddig nem létezett az ilyen konglomerátumhoz tartozó hitelintézetek, biztosítóintézetek és befektetési vállalkozások prudenciális felügyeletének a csoportra kiterjedő formája, különösen a csoport szintjén vizsgált fizetőképesség és kockázati koncentráció, a csoporton belüli ügyletek, a csoportszintű belső kockázatkezelési eljárások, valamint a vezetés alkalmassága és megfelelő volta tekintetében. E konglomerátumok némelyike a pénzpiacokon tevékenykedő legnagyobb pénzügyi csoportok közé tartozik, és világszerte nyújt szolgáltatásokat. Amennyiben az ilyen konglomerátumok, és különösen az ilyen konglomerátumhoz tartozó hitelintézetek, biztosítóintézetek és befektetési vállalkozások pénzügyi nehézségekkel küzdenének, ez súlyosan destabilizálná a pénzügyi rendszert, és kárt okozhat az egyéni betéteseknek, a biztosítottaknak és a befektetőknek.
(3) A Bizottság pénzügyi szolgáltatásokkal kapcsolatos cselekvési terve egy sor olyan intézkedést állapít meg, amelyek szükségesek a pénzügyi szolgáltatások egységes piacának megvalósításához, és a pénzügyi konglomerátumokra vonatkozó olyan kiegészítő prudenciális jogszabályok kialakítását jelenti be, amelyek célja a hatályos ágazati jogszabályok hiányosságainak, valamint a prudens működéssel kapcsolatos további kockázatok kiküszöbölése az ágazatközi vegyes tevékenységet folytató pénzügyi csoportok hatékony felügyeletének biztosítása érdekében. Egy ilyen ambiciózus célkitűzés csak szakaszokban valósítható meg. A pénzügyi konglomerátumokhoz tartozó hitelintézetek, biztosítóintézetek és befektetési vállalkozások kiegészítő felügyeletének létrehozása ilyen szakaszt jelent.
(4) Más nemzetközi fórumok is megfogalmazták a pénzügyi konglomerátumok megfelelő felügyeletére vonatkozó koncepció kidolgozásának szükségességét.
(5) Az eredményességhez a pénzügyi konglomerátumhoz tartozó hitelintézetek, biztosítóintézetek és befektetési vállalkozások kiegészítő felügyeletét minden olyan érintett csoportra alkalmazni kell, amelynek ágazatközi pénzügyi tevékenységei meghatározott küszöbérték alapján jelentősnek minősülnek, függetlenül azok struktúrájától. A kiegészítő felügyeletnek az ágazati pénzügyi jogszabályokban meghatározott valamennyi pénzügyi tevékenységre ki kell terjednie, és a kiegészítő felügyelet hatálya alá kell vonni valamennyi, elsődlegesen ilyen tevékenységet folytató vállalkozást, a vagyonkezelő társaságokat is beleértve.
(6) Az arra vonatkozó döntést, hogy valamely vállalkozás ne tartozzék a kiegészítő felügyelet hatálya alá, többek között annak figyelembevételével kell meghozni, hogy az ágazati szabályok értelmében az adott vállalkozás a csoportszintű felügyelet hatálya alá esik-e.
(7) Az illetékes hatóságoknak fel kell tudni mérniük a pénzügyi konglomerátumhoz tartozó hitelintézetek, biztosítóintézetek és befektetési vállalkozások csoportszintű pénzügyi helyzetét, különösen a fizetőképesség (ideértve a szavatoló tőke terhére történő többszörös kötelezettségvállalás kiküszöbölését), a kockázati koncentráció és a csoporton belüli ügyletek tekintetében.
(8) A pénzügyi konglomerátumok vezetése gyakran üzletági alapon történik, amely nem esik teljesen egybe a csoport jogi felépítésével. Ennek a tendenciának a figyelembevétele érdekében tovább kell bővíteni a vezetéssel kapcsolatos követelményeket, különösen a vegyes pénzügyi holdingtársaságok vezetése tekintetében.
(9) A kiegészítő felügyelet hatálya alá tartozó valamennyi pénzügyi konglomerátum esetében ki kell jelölni egy koordinátort az érintett illetékes hatóságok közül.
(10) A koordinátor feladatai nem érinthetik az illetékes hatóságoknak az ágazati szabályokban meghatározott feladatait és felelősségi körét.
(11) Az érintett illetékes hatóságoknak és különösen a koordinátornak megfelelő eszközzel kell rendelkezniük ahhoz, hogy megkapják a pénzügyi konglomerátumon belüli vállalkozásoktól, illetve az egyéb illetékes hatóságoktól a kiegészítő felügyelet ellátásához szükséges információkat.
(12) Sürgős szükség van a hitelintézetek, biztosítóintézetek és befektetési vállalkozások felügyeletéért felelős hatóságok közötti fokozott együttműködésre, beleértve az ugyanahhoz a pénzügyi konglomerátumhoz tartozó vállalkozások felügyeletébe bevont hatóságok közötti ad hoc együttműködési szabályok kialakítását.
(13) Előfordulhat, hogy egyes hitelintézetek, biztosítóintézetek és befektetési vállalkozások, amelyek székhelye a Közösségen belül helyezkedik el, olyan pénzügyi konglomerátumhoz tartoznak, amelynek székhelye a Közösségen kívül található. Ezeket a felügyelt vállalkozásokat is olyan egyenértékű és megfelelő kiegészítő felügyeleti szabályok hatálya alá kell vonni, amelyek alkalmasak az ezen irányelv rendelkezései által kitűzött célok és eredmények eléréséhez. E célból rendkívül fontos a szabályok átláthatósága és a harmadik országbeli hatóságokkal folytatott információcsere valamennyi lényeges körülményről.
(14) Csak akkor feltételezhető ilyen egyenértékű és megfelelő kiegészítő felügyeleti szabályok megléte, ha a harmadik országbeli felügyeleti hatóságok megállapodtak az érintett illetékes hatóságokkal való együttműködésről a pénzügyi konglomerátumok feletti kiegészítő felügyelet gyakorlásának eszközei és célkitűzései tekintetében.
(15) Ez az irányelv nem írja elő az ezen irányelv, illetve egyéb ágazati irányelvek értelmében titoktartási kötelezettség hatálya alá eső információknak az illetékes hatóságok által történő felfedését a pénzügyi konglomerátumokkal foglalkozó bizottság előtt.
(16) Mivel a javasolt intézkedés, azaz a pénzügyi konglomerátumhoz tartozó hitelintézetek, biztosítóintézetek és befektetési vállalkozások kiegészítő felügyeletére vonatkozó szabályok megalkotásának célkitűzése a tagállamok részéről elégséges módon nem érhető el, és ezért az intézkedés nagyságrendjére és hatásaira tekintettel közösségi szinten könnyebben megvalósítható, a Közösség, a Szerződés 5. cikkében meghatározott szubszidiaritás elvével összhangban elfogadhat ilyen intézkedéseket. Az említett cikkben meghatározott arányosság elvének megfelelően ez az irányelv nem lép túl az említett célkitűzés eléréséhez szükséges mértéken. Tekintettel arra, hogy ez az irányelv minimumszabályokat határoz meg, a tagállamoknak jogukban áll szigorúbb szabályokat megállapítani.
(17) Ez az irányelv tiszteletben tartja az alapvető jogokat, és különösen az Európai Unió alapjogi chartájában elismert alapelveket.
(18) Az ezen irányelv végrehajtásához szükséges intézkedéseket a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1999. június 28-i 1999/468/EK tanácsi határozattal[v] összhangban kell elfogadni.
(19) Az ezen irányelvben megállapított szabályok tekintetében időről időre technikai iránymutatásra és végrehajtási intézkedésekre lehet szükség a pénzpiacokon végbemenő újabb fejlemények figyelembevétele érdekében. A Bizottságot ennek megfelelően fel kell hatalmazni végrehajtási intézkedések elfogadására, feltéve, hogy nem jelentik ezen irányelv lényeges elemeinek módosítását.
(20) A hitelintézetekre, biztosítóintézetekre és befektetési vállalkozásokra vonatkozó hatályos ágazati szabályokat ki kell egészíteni egy minimális szintre, különösen az ágazati szabályok és a pénzügyi konglomerátumokra vonatkozó jogszabályok közötti esetleges különbségek kihasználásának elkerülése érdekében. Ezért megfelelően módosítani kell az életbiztosítás körén kívül eső közvetlen biztosítási tevékenységek megkezdésére és gyakorlására vonatkozó törvényi, rendeleti és közigazgatási rendelkezések összehangolásáról szóló, 1973. július 24-i 73/239/EGK első tanácsi irányelvet[vi], a közvetlen életbiztosítási tevékenység megkezdésére és gyakorlására vonatkozó törvényi, rendeleti és közigazgatási rendelkezések összehangolásáról szóló, 1979. március 5-i 79/267/EGK első tanácsi irányelvet[vii], az életbiztosítás körén kívül eső közvetlen biztosítási tevékenységekre vonatkozó törvényi, rendeleti és közigazgatási rendelkezések összehangolásáról szóló, 1992. június 18-i 92/49/EGK tanácsi irányelvet (harmadik nem-életbiztosítási irányelv)[viii], a közvetlen életbiztosítási tevékenységre vonatkozó törvényi, rendeleti és közigazgatási rendelkezések összehangolásáról szóló, 1992. november 10-i 92/96/EGK tanácsi irányelvet (harmadik életbiztosítási irányelv)[ix], a befektetési vállalkozások és hitelintézetek tőkemegfeleléséről szóló, 1993. március 15-i 93/6/EGK tanácsi irányelvet[x], az értékpapír befektetési szolgáltatásokról szóló, 1993. május 10-i 93/22/EGK tanácsi irányelvet[xi], valamint a biztosítási csoportok biztosítóintézeteinek kiegészítő felügyeletéről szóló, 1998. október 27-i 98/78/EK európai parlamenti és tanácsi irányelvet[xii] és a hitelintézetek tevékenységének megkezdéséről és folytatásáról szóló, 2000. március 20-i 2000/12/EK európai parlamenti és tanácsi irányelvet[xiii]. A további jogharmonizáció célkitűzése ugyanakkor csak gondos elemzés alapján, szakaszosan valósítható meg.
(21) A vagyonkezelő társaságok ágazati szabályokkal összhangban történő kezelésével kapcsolatos esetleges további harmonizáció szükségességének felmérése és előkészítése céljából a Bizottságnak be kell számolnia a tagállamok által e területen folytatott gyakorlatról,
ELFOGADTA EZT AZ IRÁNYELVET:
I. FEJEZET
CÉLKITŰZÉS ÉS FOGALOMMEGHATÁROZÁSOK
1. cikk
Célkitűzés
Ez az irányelv a 73/239/EGK irányelv 6. cikkének, a 79/267/EGK irányelv 6. cikkének, a 93/22/EGK irányelv 3. cikke (1) bekezdésének, illetve a 2000/12/EK irányelv 4. cikkének értelmében engedélyezett, pénzügyi konglomerátumhoz tartozó szabályozott vállalkozások kiegészítő felügyeletére vonatkozó szabályokat határoz meg. Egyúttal módosítja a fent említett irányelvekben szabályozott vállalkozásokra vonatkozó ágazati szabályokat.
2. cikk
Fogalommeghatározások
Ezen irányelv alkalmazásában:
1. "hitelintézet": a 2000/12/EK irányelv 1. cikke (1) bekezdésének második albekezdése szerinti hitelintézet;
2. "biztosítóintézet": a 73/239/EGK irányelv 6. cikke, a 79/267/EGK irányelv 6. cikke vagy a 98/78/EK irányelv 1. cikkének b) pontja szerinti biztosítóintézet;
3. "befektetési vállalkozás": a 93/22/EGK irányelv 1. cikkének (2) bekezdése szerinti befektetési vállalkozás, ideértve a 93/6/EGK irányelv 2. cikkének (4) bekezdésében említett vállalkozásokat is;
4. "szabályozott vállalkozás": hitelintézet, biztosítóintézet vagy befektetési vállalkozás;
5. "vagyonkezelő társaság": az átruházható értékpapírokkal foglalkozó kollektív befektetési vállalkozásokra (ÁÉKBV) vonatkozó törvényi, rendeleti és közigazgatási rendelkezések összehangolásáról szóló, 1985. december 20-i 85/611/EGK tanácsi irányelv[xiv] 1a. cikkének (2) bekezdése szerinti vagyonkezelő társaság, illetve olyan vállalkozás, amelynek létesítő okirat szerinti székhelye a Közösségen kívül található és amelynek az említett irányelv 5. cikke (1) bekezdésének értelmében engedélyre lenne szüksége, amennyiben létesítő okirat szerinti székhelye a Közösségen belül lenne;
6. "viszontbiztosító intézet": a 98/78/EK irányelv 1. cikkének c) pontja szerinti viszontbiztosító intézet;
7. "ágazati szabályok": a szabályozott vállalkozások prudenciális felügyeletével kapcsolatos közösségi jogszabályok, és különösen a 73/239/EGK, a 79/267/EGK, a 98/78/EK, a 93/6/EGK, a 93/22/EGK és 2000/12/EK irányelvben foglaltak;
8. "pénzügyi ágazat": a következő vállalkozások közül legalább egyet magában foglaló ágazat:
a) a 2000/12/EK irányelv 1. cikkének (5) és (23) bekezdése szerinti hitelintézet, pénzügyi intézmény vagy kiegészítő banki szolgáltatásokat nyújtó vállalkozás (banki ágazat);
b) a 98/78/EK irányelv 1. cikkének i) pontja szerinti biztosítóintézet, viszontbiztosító intézet vagy biztosítási holdingtársaság (biztosítási ágazat);
c) a 93/6/EGK irányelv 2. cikkének (7) bekezdése szerinti befektetési vállalkozás vagy pénzügyi szervezet (befektetési szolgáltatási ágazat);
d) vegyes pénzügyi holdingtársaság;
9. "anyavállalat": az összevont (konszolidált) beszámolóról szóló, 1983. június 13-i 83/349/EGK hetedik tanácsi irányelv[xv] 1. cikke szerinti anyavállalat, illetve olyan vállalkozás, amely az illetékes hatóságok véleménye szerint ténylegesen meghatározó befolyást gyakorol egy másik vállalkozásra;
10. "leányvállalat": a 83/349/EGK irányelv 1. cikke szerinti leányvállalat, illetve olyan vállalkozás, amely felett egy anyavállalat az illetékes hatóságok véleménye szerint ténylegesen meghatározó befolyást gyakorol; a leányvállalat valamennyi leányvállalata egyúttal az anyavállalat leányvállalatának is minősül;
11. "részesedés": a meghatározott jogi formájú gazdasági társaságok éves beszámolójáról szóló, 1978. július 25-i 78/660/EGK negyedik tanácsi irányelv[xvi] 17. cikkének első mondata szerinti részesedés, illetve egy vállalkozás szavazati jogai vagy tőkéje legalább 20 %-ának közvetlen vagy közvetett tulajdona;
12. "csoport": anyavállalatból, annak leányvállalataiból, továbbá olyan vállalkozásokból álló csoport, amelyben az anyavállalat vagy leányvállalatai részesedéssel rendelkeznek, valamint a 83/349/EGK irányelv 12. cikkének (1) bekezdése szerint egymással kapcsolatban álló vállalkozások;
13. "szoros kapcsolat": olyan helyzet, amelyben két vagy több természetes vagy jogi személyt:
a) olyan "részesedés" köt össze, amely egy vállalkozás szavazati jogainak vagy tőkéjének 20 %-os vagy azt meghaladó részben közvetlen vagy ellenőrzés útján fennálló tulajdonlása, vagy
b) olyan "ellenőrzés" köt össze, amely az anyavállalat és leányvállalat között fennálló viszony a 83/349/EGK irányelv 1. cikke (1) és (2) bekezdése értelmében, az ott említett valamennyi esetet ideértve, vagy bármely természetes vagy jogi személy és egy vállalkozás közötti hasonló jellegű kapcsolat; egy leányvállalat bármely leányvállalata egyben az előbbi vállalkozások élén álló anyavállalat leányvállalatának is tekintendő.
Olyan helyzetet, amelyben két vagy több természetes vagy jogi személy ellenőrzési kapcsolat révén tartósan kapcsolódik ugyanahhoz a személyhez, szintén az ilyen személyek közötti szoros kapcsolatnak kell tekinteni;
14. "pénzügyi konglomerátum": olyan csoport, amely a 3. cikkre is figyelemmel eleget tesz a következő feltételeknek:
a) a csoport élén egy az 1. cikk szerinti szabályozott vállalkozás áll, vagy a csoportba tartozó leányvállalatok legalább egyike az 1. cikk szerinti szabályozott vállalkozás;
b) amennyiben az 1. cikk szerinti szabályozott vállalkozás áll a csoport élén, az vagy egy pénzügyi ágazatbeli vállalkozás anyavállalata, pénzügyi ágazatbeli vállalkozásban részesedéssel rendelkező vállalkozás, vagy egy pénzügyi ágazatbeli vállalkozással a 83/349/EGK irányelv 12. cikkének (1) bekezdése szerinti kapcsolatban álló vállalkozás;
c) abban az esetben, ha a csoport élén nem az 1. cikk szerinti szabályozott vállalkozás áll, a csoport tevékenységei a 3. cikk (1) bekezdésének megfelelően elsősorban a pénzügyi ágazatban folynak;
d) a csoporthoz tartozó vállalkozásoknak legalább egyike a biztosítási ágazatban és legalább egyike a banki vagy a befektetetési szolgáltatási ágazatban működik;
e) a csoporton belül a biztosítási ágazatban működő vállalkozások összevont és/vagy összesített tevékenységei és a banki és befektetési szolgáltatási ágazatban működő vállalkozások összevont és/vagy összesített tevékenységei a 3. cikk (2) vagy (3) bekezdése értelmében egyaránt jelentősnek minősülnek.
A 12. pont szerinti csoport bármely, az e pontban felsorolt követelményeknek megfelelő alcsoportja pénzügyi konglomerátumnak minősül.
15. "vegyes pénzügyi holdingtársaság": a szabályozott vállalkozáson kívüli anyavállalat, amely leányvállalataival együtt - amelyek közül legalább egy olyan szabályozott vállalkozás, amelynek székhelye a Közösségen belül található -, valamint az egyéb vállalkozások együttesen pénzügyi konglomerátumot alkot;
16. "illetékes hatóságok": az egyes tagállamok azon nemzeti hatóságai, amelyeket törvény vagy rendelet felhatalmaz hitelintézetek és/vagy biztosítóintézetek és/vagy befektetési vállalkozások akár egyedi, akár csoportszintű felügyeletére;
17. "érintett illetékes hatóságok" a következők:
a) a tagállamoknak a pénzügyi konglomerátum bármely szabályozott vállalkozásának ágazati csoportszintű felügyeletéért felelős illetékes hatóságai;
b) a 10. cikk szerint kinevezett koordinátor, amennyiben nem azonos az a) pontban említett hatóságokkal;
c) egyéb, az a) és b) pontban említett hatóságok véleménye szerint illetékesnek minősülő hatóságok; e vélemény kialakítása során különösen figyelembe kell venni a konglomerátum szabályozott vállalkozásainak más tagállamokban fennálló és különösen az 5 %-os arányt meghaladó piaci részesedését, valamint egy másik tagállamban létrehozott szabályozott vállalkozásnak a konglomerátumon belüli jelentőségét;
18. "csoporton belüli ügylet": minden olyan ügylet, amelynek révén a pénzügyi konglomerátumon belüli szabályozott vállalkozást közvetve vagy közvetlenül ugyanazon csoportba tartozó egyéb vállalkozáshoz, illetve az abban a csoportban részt vevő vállalkozással "szoros kapcsolatban" álló bármely természetes vagy jogi személyhez valamely - szerződéses vagy azon kívüli - kötelezettség, akár fizetéses, akár pedig azon kívüli teljesítésre irányuló kapcsolat fűzi;
19. "kockázati koncentráció": a pénzügyi konglomerátumon belüli szabályozott vállalkozások által viselt valamennyi olyan kárveszéllyel járó kockázat, amely elég nagy a pénzügyi konglomerátumhoz tartozó szabályozott vállalkozások fizetőképességének vagy általános pénzügyi helyzetének veszélyeztetéséhez; ilyen kockázatot eredményezhet ügyfélkockázat/hitelkockázat, befektetési kockázat, biztosítási kockázat, piaci kockázat, egyéb kockázatok vagy az ilyen kockázatok kombinációja, illetve kölcsönhatása.
3. cikk
A pénzügyi konglomerátum meghatározására szolgáló küszöbértékek
(1) Annak meghatározásához, hogy valamely csoport tevékenységei a 2. cikk (14) bekezdésének c) pontja szerint elsősorban a pénzügyi ágazatban folynak-e, a csoporthoz tartozó szabályozott és nem szabályozott pénzügyi ágazatbeli vállalkozások mérlegfőösszegének meg kell haladnia a csoport egésze mérlegfőösszegének 40 %-át.
(2) Annak meghatározásához, hogy a különböző pénzügyi ágazatokban folytatott tevékenységek a 2. cikk (14) bekezdésének e) pontja szerint jelentősnek minősülnek-e, az egyes pénzügyi ágazatok esetében az adott pénzügyi ágazatbeli mérlegfőösszegnek a csoport valamennyi pénzügyi ágazatbeli vállalkozása mérlegfőösszegéhez viszonyított aránya átlagának, valamint az azonos pénzügyi ágazatra vonatkozó fizetőképességi követelményeknek a csoport valamennyi pénzügyi ágazatbeli vállalkozására vonatkozó fizetőképességi követelményekhez viszonyított arányának meg kell haladnia a 10 %-ot.
Ezen irányelv alkalmazásában az számít a pénzügyi konglomerátum legkisebb pénzügyi ágazatának, amelynek átlaga a legalacsonyabb, és az számít a pénzügyi konglomerátum legfontosabb pénzügyi ágazatának, amelynek átlaga a legmagasabb. Az átlag kiszámítása, valamint a legkisebb és a legfontosabb pénzügyi ágazat meghatározása céljából a banki és a befektetési szolgáltatási ágazatot együttesen kell figyelembe venni.
(3) Az ágazatközi tevékenységek a 2. cikk (14) bekezdésének e) pontja szerint akkor minősülnek jelentősnek, ha a csoportbeli legkisebb pénzügyi ágazat mérlegfőösszege meghaladja a 6 milliárd eurót. Amennyiben a csoport nem éri el a (2) bekezdésben említett küszöbértéket, az érintett illetékes hatóságok közös megállapodással úgy dönthetnek, hogy a csoportot nem tekintik pénzügyi konglomerátumnak, vagy nem alkalmazzák a 7., a 8., illetve a 9. cikk rendelkezéseit, ha úgy vélik, hogy a csoport ezen irányelv hatálya alá vonása vagy az ilyen rendelkezések alkalmazása nem szükséges, nem lenne helyénvaló vagy félrevezető lenne a kiegészítő felügyelet célkitűzései tekintetében, figyelembe véve például azt a tényt, hogy:
a) a legkisebb pénzügyi ágazat aránya nem haladja meg az 5 %-ot, akár a (2) bekezdésben említett átlag, akár pedig a mérlegfőösszeg vagy az adott pénzügyi ágazatra vonatkozó fizetőképességi követelmények alapján mérve; vagy
b) a piaci részesedés nem haladja meg az 5 %-ot egyetlen tagállamban sem, a banki vagy befektetési szolgáltatási ágazat mérlegfőösszege és a biztosítási ágazat által kötött ügyletek bruttó biztosítási díjainak összege alapján számítva.
Az e bekezdéssel összhangban hozott döntésekről értesíteni kell a többi érintett illetékes hatóságot.
(4) Az (1), (2) és (3) bekezdés alkalmazásában az érintett illetékes hatóságok közös megállapodással:
a) a 6. cikk (5) bekezdésében említett esetekben az arányok kiszámításából kizárhatnak egyes vállalkozásokat;
b) a szabályozás hirtelen változásának elkerülése érdekében figyelembe vehetik az (1) és a (2) bekezdésben felvázolt küszöbértékek teljesülését három egymást követő év során és eltekinthetnek azok teljesülésétől, amennyiben jelentős változások következnek be a csoport szerkezetében.
Amennyiben az (1), a (2) és a (3) bekezdés szerint pénzügyi konglomerátumként került meghatározásra egy csoport, az e bekezdés első albekezdésében említett döntéseket az adott pénzügyi konglomerátum koordinátora által tett javaslat alapján hozzák meg.
(5) Az (1) és a (2) bekezdés alkalmazásában az érintett illetékes hatóságok kivételes esetekben közös megállapodással a mérlegfőösszegre vonatkozó követelményt felválthatják a következő paraméterek legalább egyikével, illetve kiegészíthetik a következő paraméterek legalább egyikével, amennyiben megítélésük szerint e paraméterek különösen jelentősnek minősülnek az ezen irányelvnek megfelelő, kiegészítő felügyelet céljából: jövedelemszerkezet és mérlegen kívüli tevékenységek.
(6) Az (1) és a (2) bekezdés alkalmazásában, amennyiben az e bekezdésekben említett arányszámok 40 %, illetve 10 % alá csökkennek, a már kiegészítő felügyelet hatálya alá vont, vegyes tevékenységű csoport esetében, a következő három év során alacsonyabb, 35 %-os, illetve 8 %-os arányokat kell alkalmazni a szabályozás hirtelen változásának elkerülése érdekében.
Hasonlóképpen a (3) bekezdés alkalmazásában, amennyiben a csoport legkisebb pénzügyi ágazatának mérlegfőösszege 6 milliárd euró alá csökken, a már kiegészítő felügyelet hatálya alá vont, vegyes tevékenységű csoport esetében a következő három év során alacsonyabb, 5 milliárd eurónak megfelelő összeget kell alkalmazni a szabályozás hirtelen változásának elkerülése érdekében.
Az e bekezdésben említett időszak során a koordinátor az egyéb érintett illetékes hatóságok beleegyezésével úgy dönthet, hogy az e bekezdésben említett alacsonyabb arányszámok, illetve alacsonyabb összeg a továbbiakban nem alkalmazandó.
(7) Az e cikkben a mérleggel kapcsolatban említett számításokat a csoport vállalkozásainak összesített mérlegfőösszege alapján kell elvégezni, éves beszámolóik szerint. E számítás során a csoport birtokában lévő összesített arányos részesedésnek megfelelő mérlegfőösszegek összegének mértékéig figyelembe kell venni mindazon vállalkozásokat, amelyekben a csoportnak részesedése van. Azonban amennyiben rendelkezésre áll összevont (konszolidált) éves beszámoló, az összesített (aggregált) mérlegbeszámolók helyett azt kell használni.
A (2) és a (3) bekezdésben szereplő fizetőképességi követelményeket a megfelelő ágazati szabályok rendelkezései szerint kell kiszámítani.
4. cikk
A pénzügyi konglomerátum azonosítása
(1) A szabályozott vállalkozásokat engedélyező illetékes hatóságok a 2., a 3. és az 5. cikk értelmében kötelesek azonosítani valamennyi, ezen irányelv hatálya alá tartozó csoportot.
Ebből a célból:
- a csoportban működő szabályozott vállalkozásokat engedélyező illetékes hatóságok szükséges esetben szorosan együttműködnek egymással,
- ha valamely illetékes hatóság azon a véleményen van, hogy az adott illetékes hatóság által engedélyezett valamely szabályozott vállalkozás olyan csoport tagja, amely ezen irányelv értelmében még nem azonosított pénzügyi konglomerátumnak minősülhet, az illetékes hatóság tájékoztatja véleményéről az egyéb érintett illetékes hatóságokat.
(2) A 10. cikkel összhangban kinevezett koordinátor tájékoztatja a csoport élén álló anyavállalatot, illetve anyavállalat hiányában azt a szabályozott vállalkozást, amely a csoport legfontosabb pénzügyi ágazatában a legnagyobb mérlegfőösszeggel rendelkezik, hogy a csoportot pénzügyi konglomerátumként azonosították, és hogy koordinátort neveztek ki. A koordinátor tájékoztatja azokat az illetékes hatóságokat, amelyek szabályozott vállalkozásokat engedélyeztek a csoporton belül, továbbá azon tagállam illetékes hatóságait, amelyben a vegyes pénzügyi holdingtársaság székehelye található, valamint a Bizottságot.
II. FEJEZET
KIEGÉSZÍTŐ FELÜGYELET
1. SZAKASZ
HATÁLY
5. cikk
Az 1. cikkben említett szabályozott vállalkozások kiegészítő felügyeletének hatálya
(1) Az ágazati szabályokban foglalt felügyeleti rendelkezések sérelme nélkül, a tagállamok az ezen irányelvben előírt mértékben és módon rendelkeznek az 1. cikkben említett szabályozott vállalkozások kiegészítő felügyeletéről.
(2) A pénzügyi konglomerátum szintjén a következő szabályozott vállalkozások tartoznak kiegészítő felügyelet hatálya alá a 6-17. cikk értelmében:
a) valamennyi olyan szabályozott vállalkozás, amely pénzügyi konglomerátum élén áll;
b) valamennyi szabályozott vállalkozás, amelynek anyavállalata olyan vegyes pénzügyi holdingtársaság, amelynek székhelye a Közösségen belül található;
c) valamennyi olyan szabályozott vállalkozás, amely a 83/349/EGK irányelv 12. cikkének (1) bekezdése szerinti kapcsolatban áll egy másik pénzügyi ágazatbeli vállalkozással.
Amennyiben egy pénzügyi konglomerátum egy másik, az első albekezdés előírásainak megfelelő pénzügyi konglomerátum alcsoportja, a tagállamoknak jogukban áll a 6-17. cikket csak az utóbbi csoportra alkalmazni, és ebben az esetben az irányelvben a csoport, illetve a pénzügyi konglomerátum fogalmára tett utalás az utóbbi csoportra tett utalásnak minősül.
(3) Valamennyi olyan szabályozott vállalkozás, amely a (2) bekezdés értelmében nem tartozik kiegészítő felügyelet hatálya alá, és amelynek anyavállalata szabályozott vállalkozás vagy olyan vegyes pénzügyi holdingtársaság, amelynek székhelye a Közösségen kívül található, a pénzügyi konglomerátum szintjén kiegészítő felügyelet hatálya alá tartozik a 18. cikkben meghatározott mértékben és módon.
(4) Amennyiben egy személy részesedéssel vagy tőkekapcsolatokkal rendelkezik legalább egy szabályozott vállalkozásban, vagy részesedésen, illetve tőkekapcsolaton kívüli jelentős befolyást gyakorol ilyen vállalkozás felett, a (2) és a (3) bekezdésben említett esetek kivételével, az érintett illetékes hatóságok közös megállapodással, a nemzeti joggal összhangban határozzák meg, hogy gyakoroljanak-e kiegészítő felügyeletet a szabályozott vállalkozások felett, és ha igen, milyen mértékben, úgy, mintha azok pénzügyi konglomerátumot képeznének.
Ilyen kiegészítő felügyelet alkalmazásához legalább egy vállalkozásnak az 1. cikkben említett szabályozott vállalkozásnak kell lennie, és eleget kell tennie a 2. cikk (14) bekezdésének d) és e) pontjában meghatározott feltételeknek. Az érintett illetékes hatóságok döntésüket a kiegészítő felügyelet ezen irányelvben meghatározott célkitűzései figyelembevételével hozzák meg.
Az első albekezdés "szövetkezeti jellegű csoportok"-ra történő alkalmazásakor az illetékes hatóságoknak számba kell venniük e csoportok államháztartás felé fennálló pénzügyi kötelezettségeit egyéb pénzügyi vállalkozásokra tekintettel.
(5) A 13. cikk sérelme nélkül, a pénzügyi konglomerátum szintjén gyakorolt kiegészítő felügyelet semmilyen módon nem jelenti azt, hogy az illetékes hatóságoknak önálló felügyeleti szerepet kellene betölteniük vegyes pénzügyi holdingtársaságok, pénzügyi konglomerátumhoz tartozó, harmadik országbeli szabályozott vállalkozások vagy pénzügyi konglomerátumban működő, nem szabályozott vállalkozások tekintetében.
2. SZAKASZ
PÉNZÜGYI HELYZET
6. cikk
Tőkemegfelelés
(1) Az ágazati szabályok sérelme nélkül, a pénzügyi konglomerátumhoz tartozó szabályozott vállalkozások tőkemegfelelésére vonatkozó kiegészítő felügyeletet az e fejezet 3. szakasza 9. cikkének (2)-(5) bekezdésében, valamint az I. mellékletben meghatározott szabályok szerint kell gyakorolni.
(2) A tagállamok előírják a pénzügyi konglomerátumhoz tartozó szabályozott vállalkozások részére annak biztosítását, hogy a pénzügyi konglomerátum szintjén mindenkor rendelkezésre álló szavatoló tőke ne legyen kevesebb az I. mellékletben meghatározott módon számított tőkemegfelelési követelménynél.
A tagállamok előírják továbbá a szabályozott vállalkozások részére, hogy a pénzügyi konglomerátum szintjén folytassanak megfelelő intézményesített politikát a tőkemegfelelés tekintetében.
Az első és második albekezdésben említett követelmények betartását a koordinátor a 3. szakasznak megfelelően felügyeli.
A koordinátor gondoskodik arról, hogy az első albekezdésben említett számítást legalább évente egyszer elvégezze vagy maga a szabályozott vállalkozás, vagy pedig a vegyes pénzügyi holdingtársaság.
A számítás eredményeit és az annak alapjául szolgáló lényeges adatokat a pénzügyi konglomerátum élén álló, 1. cikk szerinti szabályozott vállalkozás, illetve amennyiben a pénzügyi konglomerátum élén nem az 1. cikk szerinti szabályozott vállalkozás áll, a vegyes pénzügyi holdingtársaság vagy a pénzügyi konglomerátumon belül a koordinátor által a többi érintett illetékes hatósággal és a pénzügyi konglomerátummal folytatott konzultációt követően meghatározott szabályozott vállalkozás a koordinátor elé terjeszti.
(3) A (2) bekezdés első albekezdésében említett tőkemegfelelési követelmények kiszámítása során a következő vállalkozások tartoznak a kiegészítő felügyelet hatálya alá az I. mellékletben meghatározott módon és mértékben:
a) a 2000/12/EK irányelv 1. cikkének (5) és (23) bekezdése szerinti hitelintézet, pénzügyi intézmény vagy kiegészítő banki szolgáltatást végző vállalkozás;
b) a 98/78/EK irányelv 1. cikkének i) pontja szerinti biztosítóintézet, viszontbiztosító intézet vagy biztosítási holdingtárasság;
c) a 93/6/EGK irányelv 2. cikkének (7) bekezdése szerinti befektetési vállalkozás vagy pénzügyi intézmény;
d) vegyes pénzügyi holdingtársaság.
(4) A tőkemegfelelésre vonatkozó kiegészítő követelményeknek egy pénzügyi konglomerátum tekintetében az I. mellékletben említett 1. módszer (Számviteli konszolidáció) alkalmazásával történő kiszámításakor a csoporthoz tartozó vállalkozások szavatoló tőkéjét és fizetőképességi követelményeit a különösen a 2000/12/EK irányelv 54. cikkében és a 98/78/EK irányelv I. mellékletének 1.B. pontjában meghatározott, megfelelő ágazati szabályoknak a konszolidáció módjára és mértékére történő alkalmazásával kell kiszámítani.
Az I. mellékletben említett 2. vagy 3. (Levonás és összesítés, Könyv szerinti érték/követelménylevonás) módszer alkalmazásakor a számítás során az anyavállalat vagy a csoport valamely más vállalkozásában részesedéssel rendelkező vállalkozás arányos részesedését kell figyelembe venni. Az "arányos részesedés" a jegyzett tőkének azon hányada, amelyet az adott vállalkozás közvetlenül vagy közvetve birtokol.
(5) A koordinátor a tőkemegfelelésre vonatkozó kiegészítő követelmények számítása során a következő esetekben úgy dönthet, hogy egy adott vállalkozást nem von a felügyelet hatálya alá:
a) ha a vállalkozás egy olyan harmadik országban található, ahol jogi akadályok gátolják a szükséges információ átadását, az illetékes hatóságok ágazati szabályokból fakadó azon kötelezettségének sérelme nélkül, hogy megtagadják az engedély kiadását abban az esetben, ha felügyeleti feladataik tényleges gyakorlásában akadályoztatva vannak;
b) ha a vállalkozás a pénzügyi konglomerátumhoz tartozó szabályozott vállalkozások kiegészítő felügyeletének célkitűzéseire tekintettel elhanyagolható jelentőségű;
c) ha a vállalkozás bevonása a felügyelet hatálya alá nem helyénvaló vagy félrevezető lenne a kiegészítő felügyelet célkitűzéseire tekintettel.
Azonban amennyiben az első albekezdés b) pontja alapján számos vállalkozást kellene kizárni a felügyelet hatálya alól, a fentiekre való tekintet nélkül figyelembe kell venni azokat, ha jelentőségük összességében mégsem elhanyagolható.
Az első albekezdés c) pontjában említett esetben a koordinátor a sürgős eseteket kivéve konzultál a többi érintett illetékes hatósággal döntésének meghozatala előtt.
Amennyiben a koordinátor az első albekezdés b) és c) pontjában meghatározott esetek valamelyike értelmében egy szabályozott vállalkozást nem von a felügyelet hatálya alá, azon tagállam illetékes hatóságainak, ahol a vállalkozás található, jogukban áll olyan információt kérni a pénzügyi konglomerátum élén álló vállalkozástól, amely megkönnyíti számukra a szabályozott vállalkozás felügyeletét.
7. cikk
Kockázati koncentráció
(1) Az ágazati szabályok sérelme nélkül, a pénzügyi konglomerátum szabályozott vállalkozásainak kockázati koncentrációjára vonatkozó kiegészítő felügyeletet az e fejezet 3. szakasza 9. cikkének (2)-(4) bekezdésében, valamint a II. mellékletben megállapított szabályokkal összhangban kell gyakorolni.
(2) A tagállamok előírják a szabályozott vállalkozások vagy vegyes pénzügyi holdingtársaságok számára, hogy rendszeresen, de évente legalább egyszer számoljanak be a koordinátornak az e cikkben, valamint a II. mellékletben megállapított szabályok szerint a pénzügyi konglomerátum szintjén esetlegesen mutatkozó jelentős kockázati koncentrációról. A szükséges információt a pénzügyi konglomerátum élén álló, 1. cikk szerinti szabályozott vállalkozás nyújtja be a koordinátornak, illetve - amennyiben a pénzügyi konglomerátum élén nem az 1. cikk szerinti szabályozott vállalkozás áll - a vegyes pénzügyi holdingtársaság vagy a koordinátor által az egyéb érintett illetékes hatóságokkal és a pénzügyi konglomerátummal folytatott konzultációt követően a pénzügyi konglomerátumból kijelölt szabályozott vállalkozás nyújtja be a jelentést.
E kockázati koncentrációk felügyeletét a koordinátor a 3. szakasz szerint látja el.
(3) A közösségi jogszabályok további összehangolásáig a tagállamok a pénzügyi konglomerátum szintjén fennálló kockázati koncentráció tekintetében mennyiségi korlátokat állapíthatnak meg, illetve engedélyezhetik illetékes hatóságaik számára ilyen mennyiségi korlátok megállapítását, vagy egyéb felügyeleti intézkedéseket hozhatnak a kiegészítő felügyelet célkitűzéseinek elérése érdekében.
(4) Amennyiben egy pénzügyi konglomerátum élén vegyes pénzügyi holdingtársaság áll, a pénzügyi konglomerátum legfontosabb pénzügyi ágazatában fennálló kockázati koncentrációra vonatkozó esetleges ágazati szabályok azon adott ágazat egészére alkalmazandók, a vegyes pénzügyi holdingtársaságot is beleértve.
8. cikk
Csoporton belüli ügyletek
(1) Az ágazati szabályok sérelme nélkül, a pénzügyi konglomerátumhoz tartozó szabályozott vállalkozások között végbemenő, csoporton belüli ügyletekre vonatkozó kiegészítő felügyeletet az e fejezet 3. szakasza 9. cikkének (2)-(4) bekezdésében, valamint a II. mellékletben megállapított szabályokkal összhangban kell gyakorolni.
(2) A tagállamoknak jogában áll előírni a szabályozott vállalkozások, illetve a vegyes pénzügyi holdingtársaságok számára, hogy rendszeresen, de évente legalább egyszer számoljanak be a koordinátornak az e cikkben és a II. mellékletben megállapított szabályok szerint a pénzügyi konglomerátumhoz tartozó szabályozott vállalkozások között végbemenő valamennyi jelentős, csoporton belüli ügyletről. Amennyiben a II. melléklet első bekezdésének utolsó mondatában említett küszöbértékek nem kerülnek meghatározásra, a csoporton belüli ügylet akkor minősül jelentősnek, ha összege meghaladja a pénzügyi konglomerátum szintjén megállapított tőkemegfelelési követelmények teljes összegének legalább 5 %-át.
A szükséges tájékoztatást a pénzügyi konglomerátum élén álló, 1. cikk szerinti szabályozott vállalkozás nyújtja be a koordinátornak, illetve, amennyiben a pénzügyi konglomerátum élén nem az 1. cikk szerinti szabályozott vállalkozás áll, a vegyes pénzügyi holdingtársaság vagy a pénzügyi konglomerátumból a koordinátor által az egyéb érintett illetékes hatóságokkal és a pénzügyi konglomerátummal folytatott konzultációt követően kijelölt szabályozott vállalkozás nyújtja be.
Ezeket a csoporton belüli ügyleteket a koordinátor felügyeli.
(3) A közösségi jogszabályok további összehangolásáig a tagállamok a pénzügyi konglomerátumhoz tartozó szabályozott vállalkozások között végbemenő, csoporton belüli ügyletek tekintetében mennyiségi korlátokat és minőségi követelményeket állapíthatnak meg, illetve engedélyezhetik illetékes hatóságaik számára ilyen mennyiségi korlátok és minőségi követelmények megállapítását, vagy egyéb felügyeleti intézkedéseket hozhatnak a kiegészítő felügyelet célkitűzéseinek elérése érdekében.
(4) Amennyiben egy pénzügyi konglomerátum élén vegyes pénzügyi holdingtársaság áll, a pénzügyi konglomerátum legfontosabb pénzügyi ágazatában végbemenő csoporton belüli ügyletekre vonatkozó esetleges ágazati szabályok az adott ágazat egészére alkalmazandók, a vegyes pénzügyi holdingtársaságot is beleértve.
9. cikk
Belső ellenőrzési mechanizmusok és kockázatkezelési eljárások
(1) A tagállamok előírják a szabályozott vállalkozásoknak, hogy a pénzügyi konglomerátum szintjén intézményesítsenek megfelelő kockázatkezelési eljárásokat és belső ellenőrzési mechanizmusokat, hatékony adminisztratív és számviteli eljárásokat is beleértve.
(2) A kockázatkezelési eljárások közé az alábbiak tartoznak:
a) hatékony és eredményes irányítás és gazdálkodás, beleértve a vállalati stratégiáknak és politikáknak a pénzügyi konglomerátum szintjén működő, megfelelő irányító szervek általi jóváhagyását és időszakos felülvizsgálatát, tekintettel a teljes kockázatvállalás mértékére;
b) megfelelő tőkemegfelelési politika kidolgozása a 6. cikk és az I. melléklet szerint, az üzleti stratégia kockázati profilra és tőkeigényre gyakorolt hatásainak előrejelzésére;
c) megfelelő eljárások annak biztosítására, hogy a kockázatfigyelő rendszerek jól beépültek a vállalati szervezetbe, és minden intézkedést megtettek a kiegészítő felügyelet hatálya alá tartozó valamennyi vállalkozásnál a bevezetett rendszerek összhangja és így a kockázatoknak a pénzügyi konglomerátum szintjén való mérése, nyomon követése és ellenőrzése érdekében.
(3) A belső ellenőrzési mechanizmusok közé az alábbiak tartoznak:
a) megfelelő tőkefedezeti mechanizmusok valamennyi felmerülő jelentős kockázat meghatározása és mérése, valamint a szavatoló tőkének a kockázatokhoz való megfelelő viszonyítása céljából;
b) hatékony és eredményes beszámolási és számviteli eljárások a csoporton belüli ügyletek és a kockázati koncentráció meghatározására, mérésére, nyomon követésére és ellenőrzésére.
(4) A tagállamok gondoskodnak arról, hogy az 5. cikkből fakadóan a kiegészítő felügyelet hatálya alá tartozó valamennyi vállalkozásnál megfelelő belső ellenőrzési mechanizmusok legyenek a kiegészítő felügyelet szempontjából lényeges adatok és egyéb információ előállításához.
(5) Az (1)-(4) bekezdésben említett eljárásokat és mechanizmusokat a koordinátor felügyeli.
3. SZAKASZ
A KIEGÉSZÍTŐ FELÜGYELET ELLÁTÁSÁT SEGÍTŐ INTÉZKEDÉSEK
10. cikk
A kiegészítő felügyelet ellátásáért felelős illetékes hatóság (koordinátor)
(1) Egy pénzügyi konglomerátumhoz tartozó szabályozott vállalkozások megfelelő kiegészítő felügyeletének ellátása érdekében az érintett tagállamok illetékes hatóságai közül - a vegyes pénzügyi holdingtársaság székhelye szerinti tagállam illetékes hatóságait is beleértve - a kiegészítő felügyelet összehangolásáért és ellátásáért felelős koordinátort neveznek ki.
(2) A kinevezés az alábbi szempontok alapján történik:
a) amennyiben a pénzügyi konglomerátum élén szabályozott vállalkozás áll, a koordinátor feladatát az az illetékes hatóság látja el, amely a megfelelő ágazati szabályok értelmében engedélyezte az említett szabályozott vállalkozás működését;
b) amennyiben a pénzügyi konglomerátum élén nem szabályozott vállalkozás áll, a koordinátor feladatát az alábbi elvekkel összhangban kiválasztott illetékes hatóság látja el:
i. amennyiben a szabályozott vállalkozás anyavállalata vegyes pénzügyi holdingtársaság, a koordinátor feladatát az az illetékes hatóság látja el, amely a megfelelő ágazati szabályok értelmében engedélyezte az említett szabályozott vállalkozás működését;
ii. amennyiben több, a Közösségen belüli székhellyel rendelkező szabályozott vállalkozásnak ugyanaz a vegyes pénzügyi holdingtársaság az anyavállalata, és közülük az egyik működési engedélyét abban a tagállamban állították ki, ahol a vegyes pénzügyi holdingtársaság székhelye található, a koordinátor feladatát az említett tagállamban engedélyezett szabályozott vállalkozás felügyeletére illetékes hatóság látja el.
Amennyiben több, különböző pénzügyi ágazatokban tevékenykedő vállalkozás működési engedélyét állították ki abban a tagállamban, ahol a vegyes pénzügyi holdingtársaság székhelye található, a koordinátor feladatát a legfontosabb pénzügyi ágazatban tevékenykedő szabályozott vállalkozás felügyeletére illetékes hatóság látja el.
Amennyiben a pénzügyi konglomerátum élén több olyan vegyes pénzügyi holdingtársaság áll, amelyek székhelyei különböző tagállamokban találhatók, és valamennyi érintett tagállamban működik egy szabályozott vállalkozás, a koordinátor feladatát - ugyanabban a pénzügyi ágazatban működő szabályozott vállalkozások esetében - a legnagyobb mérlegfőösszeggel rendelkező vállalkozás felügyeletére illetékes hatóság, vagy a legfontosabb pénzügyi ágazatban tevékenykedő szabályozott vállalkozás felügyeletére illetékes hatóság látja el;
iii. amennyiben több, a Közösségen belüli székhellyel rendelkező szabályozott vállalkozásnak ugyanaz a vegyes pénzügyi holdingtársaság az anyavállalata, és nincs közöttük olyan, amelynek működési engedélyét abban a tagállamban állították ki, ahol a vegyes pénzügyi holdingtársaság székhelye található, a koordinátor feladatát a legfontosabb pénzügyi ágazatban a legnagyobb mérlegfőösszeggel rendelkező szabályozott vállalkozás működését engedélyező illetékes hatóság látja el;
iv. amennyiben a pénzügyi konglomerátum olyan csoport, amelynek élén nem áll anyavállalat, illetve valamennyi egyéb esetben a koordinátor feladatát a legfontosabb pénzügyi ágazatban a legnagyobb mérlegfőösszeggel rendelkező szabályozott vállalkozás működését engedélyező illetékes hatóság látja el.
(3) Olyan esetekben, amikor a (2) bekezdésben felsorolt követelmények alkalmazása a vegyes tevékenységű csoport összetételére és a különböző országokban folytatott tevékenységek relatív jelentőségére figyelemmel nem helyénvaló, az érintett illetékes hatóságok közös megegyezéssel eltekinthetnek azok alkalmazásától, és megbízhatnak egy másik illetékes hatóságot a koordinátori feladatok ellátásával. Ilyen esetekben az illetékes hatóságok a döntés előtt lehetővé teszik a vegyes tevékenységű csoport számára, hogy ismertesse álláspontját a döntéssel kapcsolatban.
11. cikk
A koordinátor feladatai
(1) A kiegészítő felügyelet ellátása során a koordinátor többek között az alábbi feladatokat látja el:
a) tárgyhoz tartozó, illetve lényeges információk összegyűjtésének és terjesztésének összehangolása szokványosnak tekinthető üzletmenet során és szükséghelyzetben egyaránt, beleértve olyan információkat, amelyek az ágazati szabályok értelmében különösen fontosak az illetékes hatóság felügyeleti feladatának ellátásához;
b) a pénzügyi konglomerátum pénzügyi helyzetének felügyeleti áttekintése és értékelése;
c) a tőkemegfelelésre és a kockázati koncentrációra, valamint a csoporton belüli ügyletekre vonatkozóan a 6., a 7. és a 8. cikkben megállapított szabályok betartásának értékelése;
d) a pénzügyi konglomerátum összetételének, szervezetének és belső ellenőrzési rendszerének értékelése a 9. cikkben meghatározottak szerint;
e) az érintett illetékes hatóságok bevonásával felügyeleti tevékenységek tervezése és összehangolása szokványos üzletmenet során és szükséghelyzetben egyaránt;
f) az ezen irányelv által vagy az irányelv alkalmazásából eredően a koordinátorra bízott egyéb feladatok, intézkedések és döntések.
A kiegészítő felügyelet széles jogalapon történő bevezetése érdekében a koordinátornak és a többi érintett illetékes hatóságnak, valamint szükség esetén az egyéb érdekelt illetékes hatóságoknak megfelelő koordinációs megállapodásokat kell kötniük. A koordinációs megállapodások további feladatokat is megállapíthatnak a koordinátor számára, és meghatározhatják az érintett illetékes hatóságok között a 3. és 4. cikk, az 5. cikk (4) bekezdése, a 16. és 18. cikk szerint létrehozandó döntéshozatali eljárásokat, valamint az egyéb illetékes hatóságokkal folytatott együttműködést.
(2) Amennyiben a koordinátornak olyan információra van szüksége, amelyet az ágazati szabályokkal összhangban egy másik illetékes hatóságnak már megküldtek, a koordinátornak lehetőség szerint fel kell vennie a kapcsolatot ezzel a hatósággal, hogy megelőzze a felügyelet ellátásába bevont különböző hatóságoknak párhuzamosan küldendő jelentések készítését.
(3) A meghatározott felügyeleti hatáskörök és kötelezettségek átruházásának lehetőségére vonatkozó közösségi jogszabályok sérelme nélkül, a pénzügyi konglomerátumhoz tartozó szabályozott vállalkozások kiegészítő felügyeletére vonatkozó konkrét feladatok ellátásával megbízott koordinátor jelenléte nem érinti az illetékes hatóságok ágazati szabályokban megfogalmazott feladatainak és kötelességeinek ellátását.
12. cikk
Együttműködés és információcsere az illetékes hatóságok között
(1) A pénzügyi konglomerátumhoz tartozó szabályozott vállalkozások felügyeletéért felelős illetékes hatóságok és az adott pénzügyi konglomerátum vonatkozásában koordinátori feladatok ellátásával megbízott illetékes hatóság szorosan együttműködik egymással. Az ágazati szabályokban megfogalmazott kötelezettségeik sérelme nélkül, ezek a hatóságok - függetlenül attól, hogy egyazon tagállamban működnek-e vagy sem - kölcsönösen megküldik egymásnak a másik hatóság által az ágazati szabályok vagy az irányelv alapján ellátott felügyeleti feladatokhoz szükséges, illetve lényegesnek tekintett információkat. Az illetékes hatóságok és a koordinátor kérés esetén megküldik egymásnak a tárgyhoz tartozó valamennyi információt, és saját kezdeményezésükre kicserélnek egymással valamennyi lényegesnek ítélt információt.
Az együttműködés legalább az alábbi információk gyűjtésére és cseréjére vonatkozik:
a) a pénzügyi konglomerátumhoz tartozó valamennyi jelentős vállalkozás csoportszerkezetének, valamint a csoporthoz tartozó szabályozott vállalkozások felügyeletét ellátó illetékes hatóságok azonosítása;
b) a pénzügyi konglomerátum stratégiai politikái;
c) a pénzügyi konglomerátum pénzügyi helyzete, különösen a tőkemegfelelés, a csoporton belüli ügyletek, a kockázati koncentráció és a jövedelmezőség tekintetében;
d) a pénzügyi konglomerátum nagyrészvényesei és vezetése;
e) a pénzügyi konglomerátum szintjének szervezete, kockázatkezelése és belső ellenőrzési rendszerei;
f) a pénzügyi konglomerátumhoz tartozó vállalkozásoktól származó információ gyűjtése, valamint az összegyűjtött információ ellenőrzése;
g) olyan kedvezőtlen fejlemények a pénzügyi konglomerátumhoz tartozó szabályozott vagy egyéb vállalkozásoknál, amelyek jelentős hatással lehetnek a szabályozott vállalkozásokra;
h) az illetékes hatóságok által az ágazati szabályokkal vagy az irányelvvel összhangban hozott súlyos szankciók és kivételes intézkedések.
Az illetékes hatóságok az ágazati szabályokban megállapított rendelkezésekkel összhangban kicserélhetik a feladataik ellátásához szükséges információkat az alábbi hatóságokkal: központi bankok, a Központi Bankok Európai Rendszere és az Európai Központi Bank.
(2) Az ágazati szabályokban megállapított kötelezettségeik sérelme nélkül, minden olyan esetben, amikor döntéseik fontosak más illetékes hatóságok felügyeleti feladatainak ellátásához, az illetékes hatóságok döntéshozataluk előtt konzultációt folytatnak egymással az alábbi kérdésekben:
a) a pénzügyi konglomerátumhoz tartozó szabályozott vállalkozások részvényesi összetételében, szervezeti rendszerében és vezetésében bekövetkező olyan változás, amelyhez szükség van az illetékes hatóságok jóváhagyására, illetve engedélyére;
b) az illetékes hatóságok által hozott jelentős szankciók vagy kivételes intézkedések.
Az illetékes hatóság hozhat olyan döntést, miszerint sürgős esetben vagy amennyiben a konzultáció veszélyeztetheti a döntés hatékonyságát, eltekint a fent említett konzultációtól. Ebben az esetben az illetékes hatóság haladéktalanul tájékoztatja a többi illetékes hatóságot.
(3) A koordinátor felszólíthatja az anyavállalat székhelyének helye szerinti tagállamban működő, és a 10. cikk értelmében kiegészítő felügyeleti feladattal nem rendelkező illetékes hatóságokat, hogy bekérjék az anyavállalattól az irányelv 11. cikkében megállapított koordinációs feladatok ellátásához szükséges információkat, és megküldjék azokat a koordinátornak.
Amennyiben a 14. cikk (2) bekezdésében említett információt az ágazati szabályokkal összhangban már megküldték egy illetékes hatóságnak, a kiegészítő felügyelet ellátásáért felelős illetékes hatóságoknak jogukban áll az elsőként említett illetékes hatóságtól bekérni az információt.
(4) A tagállamok engedélyezik az illetékes hatóságaik közötti, illetve az illetékes hatóságaik és más hatóságok közötti információcserét az (1), a (2) és a (3) bekezdés szerint. A pénzügyi konglomerátumhoz tartozó, nem szabályozott vállalkozásra vonatkozó információ gyűjtése és birtoklása semmiképpen sem jelentheti azt, hogy az illetékes hatóságoknak önálló felügyeletet kellene gyakorolniuk az ilyen vállalkozások felett.
A kiegészítő felügyelet keretében gyűjtött információra, és különösen az illetékes hatóságok között, illetve az illetékes hatóságok és az egyéb hatóságok között az irányelv rendelkezéseivel összhangban végzett információcserére is vonatkoznak az ágazati szabályokban a szakmai titoktartással és a bizalmas információ közlésével kapcsolatosan megállapított rendelkezések.
13. cikk
A vegyes pénzügyi holdingtársaság igazgatói testülete
A tagállamok előírják, hogy a vegyes pénzügyi holdingtársaság üzleti tevékenységét ténylegesen irányító személyek jó hírnévvel és kellő szakmai tapasztalattal rendelkezzenek feladataik ellátásához.
14. cikk
Az információhoz való hozzáférés
(1) A tagállamok gondoskodnak arról, hogy a joghatóságuk alá tartozó területeken ne legyenek olyan jogi akadályok, amelyek meggátolhatják a kiegészítő felügyelet hatálya alá tartozó természetes és jogi személyeket - legyenek azok szabályozott vagy nem szabályozott vállalkozások - abban, hogy kicseréljék egymással a kiegészítő felügyelet szempontjából lényegesnek minősülő információkat.
(2) A tagállamok rendelkeznek arról, hogy a kiegészítő felügyelet ellátásáért felelős illetékes hatóságaik a pénzügyi konglomerátumhoz tartozó szabályozott vagy nem szabályozott vállalkozások közvetlen vagy közvetett ellenőrzése során hozzáférhessenek valamennyi, a kiegészítő felügyelet ellátásához szükséges információhoz.
15. cikk
Ellenőrzés
Amennyiben az illetékes hatóságok ezen irányelv alkalmazása során meghatározott esetekben ellenőrizni kívánják a pénzügyi konglomerátum részeként egy másik tagállamban működő szabályozott vagy nem szabályozott vállalkozásra vonatkozó információkat, felkérhetik a másik érintett tagállam illetékes hatóságait az ellenőrzés elvégzésére.
Azok a hatóságok, amelyek megbízást kapnak ilyen ellenőrzésre, saját hatáskörükön belül vagy önállóan végzik el az ellenőrzést, vagy megbíznak egy könyvvizsgálót, illetve más szakértőt az ellenőrzés elvégzésével, vagy pedig engedélyezik az ellenőrzést kérő hatóság számára az ellenőrzés önálló elvégzését.
Az ellenőrzést kérő illetékes hatóság, ha kívánja, részt vehet az ellenőrzésben, amennyiben nem saját maga végzi az ellenőrzést.
16. cikk
Végrehajtási intézkedések
Amennyiben a pénzügyi konglomerátumhoz tartozó szabályozott vállalkozások nem tesznek eleget a 6-9. cikkben említett követelményeknek, vagy ha a követelmények teljesülnek ugyan, de az illető vállalkozás fizetőképessége veszélyben forog, vagy amennyiben a csoporton belüli ügyletek, illetve a kockázati koncentrációk veszélyeztetik a szabályozott vállalkozások pénzügyi helyzetét, az alábbi szerveknek a lehető legrövidebb időn belül meg kell tenniük a helyzet orvoslásához szükséges intézkedéseket:
- vegyes pénzügyi holdingtársaság esetében a koordinátor,
- szabályozott vállalkozás esetében az illetékes hatóságok; a koordinátor tájékoztatja megállapításairól az illetékes hatóságokat.
A 17. cikk (2) bekezdésének sérelme nélkül a tagállamok határozhatnak arról, milyen intézkedéseket hozhatnak illetékes hatóságaik a vegyes pénzügyi holdingtársaságok ellenőrzésével kapcsolatosan.
Az érintett illetékes hatóságok, a koordinátort is beleértve, szükség esetén összehangolják intézkedéseiket.
17. cikk
Az illetékes hatóságok kiegészítő jogkörei
(1) Az ágazati szabályok további harmonizációjáig a tagállamok rendelkeznek arról, hogy illetékes hatóságaik jogosultak legyenek minden olyan felügyeleti intézkedés megtételére, amely szükséges lehet a pénzügyi konglomerátumhoz tartozó szabályozott vállalkozások által az ágazati szabályok megkerülésére tett lépések megelőzésére, illetve megfelelő kezelésére.
(2) A tagállamok büntetőjogi rendelkezéseik sérelme nélkül gondoskodnak arról, hogy büntető- vagy a megállapított törvényszegések, illetve azok okainak megszüntetésére irányuló egyéb intézkedésekkel jogkövető magatartásra kényszerítsék az irányelv végrehajtása érdekében hozott törvényi, rendeleti vagy közigazgatási rendelkezéseket sértő vegyes pénzügyi holdingtársaságokat, illetve azok tényleges vezetőit. Egyes esetekben bírósági beavatkozás szükséges ilyen intézkedésekhez. Az illetékes hatóságok szoros együttműködést alakítanak ki egymással annak érdekében, hogy az ilyen büntető- vagy egyéb intézkedések meghozzák a kívánt eredményeket.
4. SZAKASZ
HARMADIK ORSZÁGOK
18. cikk
A Közösségen kívül működő anyavállalatok
(1) Az ágazati szabályok sérelme nélkül, az 5. cikk (3) bekezdésében említett esetekben az olyan vállalkozások ellenőrzése során, ahol az anyavállalat székhelye a Közösség területén kívül található, az illetékes hatóságok meggyőződnek arról, hogy az említett vállalkozásokat olyan felügyelet hatálya alá vonta-e egy harmadik országbeli illetékes hatóság, amely egyenértékű az 5. cikk (2) bekezdésében említett szabályozott vállalkozások kiegészítő felügyeletére vonatkozó rendelkezésekben előírt felügyelettel. Az ellenőrzést az anyavállalat, illetve a Közösségben engedélyezett vállalkozás megbízása alapján, vagy saját kezdeményezésére azon illetékes hatóság végezi el, amely a 10. cikk (2) bekezdésében meghatározott követelmények alkalmazása esetén megbízást kapna koordinátori feladatok ellátására. Az említett illetékes hatóság konzultációt folytat az egyéb érintett illetékes hatóságokkal, és figyelembe veszi a pénzügyi konglomerátumokkal foglalkozó bizottság által a 21. cikk (5) bekezdésével összhangban készített iránymutatást. Ebből a célból az illetékes hatóság döntéshozatala előtt konzultációt folytat a bizottsággal.
(2) Az (1) bekezdésben említett egyenértékű felügyelet hiányában a tagállamok a szabályozott vállalkozások ellenőrzése során analógia alapján alkalmazzák az 5. cikk (2) bekezdésében említett szabályozott vállalkozások kiegészítő felügyeletére vonatkozó rendelkezéseket. Alternatív megoldásként az illetékes hatóságok a (3) bekezdésben felsorolt módszerek egyikét is alkalmazhatják.
(3) A tagállamok engedélyezik illetékes hatóságaik részére olyan egyéb módszerek alkalmazását, amelyek biztosítják a pénzügyi konglomerátumhoz tartozó szabályozott vállalkozások megfelelő kiegészítő felügyeletét. Ezeket a módszereket - az egyéb érintett illetékes hatóságokkal folytatott konzultációt követően - a koordinátorral kell egyeztetni. Az illetékes hatóságok előírhatják többek között a Közösségen belül székhellyel rendelkező vegyes pénzügyi holdingtársaság felállítását, és alkalmazhatják ezt az irányelvet az illető holdingtársaság vezetésével működő pénzügyi konglomerátumhoz tartozó szabályozott vállalkozások tekintetében is. A módszereknek biztosítaniuk kell az ezen irányelvben a kiegészítő felügyeletre vonatkozóan meghatározott célkitűzések elérését, és közölni kell azokat az egyéb érintett illetékes hatóságokkal, valamint a Bizottsággal.
19. cikk
Együttműködés harmadik országok illetékes hatóságaival
(1) A 2000/12/EK irányelv 25. cikkének (1) és (2) bekezdése, valamint a 98/78/EK irányelv 10a. cikke megfelelően alkalmazandó a pénzügyi konglomerátumhoz tartozó szabályozott vállalkozások kiegészítő felügyelete során gyakorolt eljárásokra vonatkozó megállapodások tekintetében egy vagy több harmadik országgal folytatott tárgyalásokra.
(2) A Bizottság, a bankügyi tanácsadó bizottság, a biztosítási bizottság és a pénzügyi konglomerátumokkal foglalkozó bizottság megvizsgálja az (1) bekezdésben említett tárgyalások eredményét és az abból eredően kialakult helyzetet.
III. FEJEZET
A BIZOTTSÁGRA RUHÁZOTT JOGKÖRÖK ÉS A BIZOTTSÁGI ELJÁRÁS RENDJE
20. cikk
A Bizottságra ruházott hatáskörök
(1) A Bizottság a 21. cikk (2) bekezdésében említett eljárással összhangban elvégzi az irányelvben az alábbi területeken szükséges technikai kiigazításokat:
a) a 2. cikkben említett meghatározások egyértelműbbé tétele az irányelv alkalmazása során a pénzpiacokon bekövetkezett változások figyelembevétele érdekében;
b) a 2. cikkben említett meghatározások egyértelműbbé tétele a Közösség területén az irányelv egységes alkalmazásának biztosítása érdekében;
c) a terminológia egységesítése és a meghatározások átalakítása a szabályozott vállalkozásokra és az azokkal kapcsolatos ügyekre vonatkozó további közösségi jogszabályokkal összhangban;
d) az I. mellékletben ismertetett számítási módszerek pontosabb meghatározása a pénzpiaci fejlemények és a prudens működési technikák figyelembevétele érdekében;
e) a 7. és a 8. cikknek, valamint a II. mellékletnek megfelelően bevezetett rendelkezések összehangolása a Közösség területén a rendelkezések egységes alkalmazásának ösztönzése érdekében.
(2) A Bizottság tájékoztatja a közvéleményt az e cikkel összhangban előterjesztett javaslatokról, és a 21. cikkben említett intézkedéstervezeteknek a pénzügyi konglomerátumokkal foglalkozó bizottság elé terjesztése előtt konzultációt folytat az érdekelt felekkel.
21. cikk
A bizottság
(1) A Bizottság munkáját a pénzügyi konglomerátumokkal foglalkozó bizottság, a továbbiakban "a bizottság" segíti.
(2) Amennyiben erre a bekezdésre hivatkoznak, az 1999/468/EK határozat 5. és 7. cikkét kell alkalmazni, tekintettel a határozat 8. cikkében szereplő rendelkezésekre.
Az 1999/468/EK határozat 5. cikkének (6) bekezdésében megállapított időszak tartama három hónap.
(3) A bizottság elfogadja az eljárási szabályzatát.
(4) A már elfogadott végrehajtási intézkedések sérelme nélkül, az irányelv hatálybalépését követő négyéves időszak lejártával felfüggesztésre kerül az irányelv azon rendelkezéseinek alkalmazása, amelyek a (2) bekezdéssel összhangban különböző technikai szabályok és határozatok elfogadását teszik szükségessé. Az Európai Parlament és a Tanács a Bizottság előterjesztése alapján, a Szerződés 251. cikkében megállapított eljárással összhangban megújíthatja az érintett rendelkezéseket, és ebből a célból a fent említett időszak lejárta előtt az említett rendelkezések felülvizsgálatra kerülnek.
(5) A bizottság általános jellegű iránymutatást adhat arról, hogy a harmadik országok illetékes hatóságai által alkalmazott kiegészítő felügyeleti rendelkezések alkalmasak-e a kiegészítő felügyelet ezen irányelvben meghatározott céljainak megvalósítására olyan ellenőrzött vállalkozások esetében, amelyeknél a pénzügyi konglomerátum élén álló szervezet székhelye nem a Közösség területén található. A Bizottság gondoskodik az iránymutatás rendszeres felülvizsgálatáról, és figyelembe veszi az illetékes hatóságok által végzett, kiegészítő felügyeleti tevékenységben bekövetkező változásokat.
(6) A bizottság folyamatosan tájékoztatja a tagállamokat a csoporton belüli ügyletek és a kockázati koncentráció felügyelete tekintetében alkalmazott elvekről.
IV. FEJEZET
MÓDOSULÓ IRÁNYELVEK
22. cikk
A 73/239/EGK irányelv módosítása
A 73/239/EGK irányelv a következőképpen módosul:
1. a következő cikkel egészül ki:
"12a. cikk
(1) Konzultációt kell folytatni a másik érintett tagállam illetékes hatóságaival, mielőtt működési engedélyt adnának egy olyan biztosítóintézetnek, amely:
a) egy másik tagállamban engedélyezett biztosítóintézet leányvállalata; vagy
b) egy másik tagállamban engedélyezett biztosítóintézet anyavállalatának leányvállalata; vagy
c) egy másik tagállamban engedélyezett biztosítóintézetet ellenőrző természetes vagy jogi személy ellenőrzése alatt áll.
(2) Konzultációt kell folytatni az érintett tagállamnak a hitelintézetek, illetve a befektetési vállalkozások felügyeletének ellátásáért felelős illetékes hatóságával, mielőtt működési engedélyt adnának egy olyan biztosítóintézetnek, amely:
a) a Közösségben engedélyezett hitelintézet vagy befektetési vállalkozás leányvállalata; vagy
b) a Közösségben engedélyezett hitelintézet vagy befektetési vállalkozás anyavállalatának leányvállalata; vagy
c) a Közösségben engedélyezett hitelintézetet vagy befektetési vállalkozást ellenőrző természetes vagy jogi személy ellenőrzése alatt áll.
(3) Az (1) és (2) bekezdésben említett érintett illetékes hatóságok konzultációt folytatnak egymással az ugyanazon csoporthoz tartozó másik vállalkozás részvényeseinek alkalmasságára, valamint a vállalkozás vezetésében részt vevő igazgatóság tagjai jó hírnevének és szakmai felkészültségének értékelésére vonatkozó döntés előtt. Az illetékes hatóságok kölcsönösen egymás rendelkezésére bocsátják azokat a részvényesek alkalmasságára, valamint az igazgatóság tagjai jó hírnevére és szakmai felkészültségére vonatkozó információkat, amelyek fontosak lehetnek a másik illetékes hatóság számára egy engedély kiállításához, továbbá a működési feltételek betartásának folyamatos értékeléséhez."
2. a 16. cikk (2) bekezdése a következő albekezdésekkel egészül ki:
"A rendelkezésre álló szavatoló tőkéből le kell vonni az alábbi tételeket:
a) a biztosítóintézet részesedései
- az ezen irányelv 6. cikke, a közvetlen életbiztosítási tevékenységek megkezdésére és gyakorlására vonatkozó törvényi, rendeleti és közigazgatási rendelkezések összehangolásáról szóló, 1979. március 5-i 79/267/EGK első irányelv* 6. cikke, illetve a 98/78/EK európai parlamenti és tanácsi irányelv** 1. cikkének b) pontja szerinti biztosítóintézetekben,
- a 98/78/EK irányelv 1. cikkének c) pontja szerinti viszontbiztosító intézetekben,
- a 98/78/EK irányelv 1. cikkének i) pontja szerinti biztosítási holdingtársaságokban,
- a 2000/12/EK európai parlamenti és tanácsi irányelv*** 1. cikkének (1) és (5) bekezdése szerinti hitelintézetekben és pénzügyi intézményekben,
- a 93/22/EGK irányelv**** 1. cikkének (2) bekezdése és a 93/6/EGK irányelv***** 2. cikkének (4) és (7) bekezdése szerinti befektetési vállalkozásokban és pénzügyi intézményekben;
b) a biztosítóintézet érdekkörébe tartozó, a) pont szerinti vállalkozások tekintetében a biztosítóintézet birtokában levő alábbi tételek:
- a (3) bekezdésben említett eszközök,
- a 79/267/EGK irányelv 18. cikkének (3) bekezdésében említett eszközök,
- a 2000/12/EK irányelv 35. cikkében és 36. cikkének (3) bekezdésében említett alárendelt követelések és eszközök.
Ahol egy másik hitelintézetben, befektetési vállalkozásban, pénzügyi szervezetben, biztosítóintézetben, illetve viszontbiztosító intézetben vagy biztosítási holdingtársaságban lévő részesedések az érintett vállalkozás szervezeti átalakítását vagy életben tartását szolgáló pénzügyi támogatás céljából ideiglenesen vannak a biztosítóintézet tulajdonában, az illetékes hatóság eltekinthet a negyedik albekezdés a) és b) pontjában a levonásra vonatkozóan említett rendelkezések alkalmazásától.
A negyedik albekezdés a) és b) pontjában a biztosítóintézet által hitelintézetekben, befektetési vállalkozásokban és pénzügyi intézményekben birtokolt tételek levonására vonatkozóan említett rendelkezések alkalmazásának alternatívájaként a tagállamok engedélyezhetik biztosítóintézeteik részére a pénzügyi konglomerátumhoz tartozó hitelintézetek, biztosítóintézetek és befektetési vállalkozások kiegészítő felügyeletéről szóló, 2002. december 16-i 2002/87/EK európai parlamenti és tanácsi irányelv****** I. mellékletében meghatározott 1., 2., illetve 3. módszer megfelelő alkalmazását. Az 1. módszer (Számviteli konszolidáció) csak abban az esetben alkalmazható, ha az illetékes hatóság meggyőződött a konszolidáció hatálya alá vont vállalkozások integrált irányításának és belső ellenőrzésének színvonaláról. A kiválasztott módszert az idők folyamán következetesen kell alkalmazni.
A tagállamok rendelkezhetnek olyan módon, hogy az ezen irányelvben előírt szavatoló tőke számítása során a 98/78/EK irányelvvel összhangban kiegészítő felügyelet, illetve a 2002/87/EK irányelvvel összhangban kiegészítő felügyelet hatálya alá vont biztosítóintézeteknek nem kell levonniuk a negyedik albekezdés a) és b) pontjában említett, a biztosítóintézet által a kiegészítő felügyelet hatálya alá vont hitelintézetekben, befektetési vállalkozásokban, pénzügyi intézményekben, biztosítóintézetekben, illetve viszontbiztosító társaságokban vagy biztosítási holdingtársaságokban birtokolt tételeket.
Az e bekezdésben említett, a részesedések levonására vonatkozó rendelkezések alkalmazásában a részesedés 98/78/EK irányelv 1. cikkének f) pontja szerinti részesedést jelenti.
23. cikk
A 79/267/EGK irányelv módosítása
A 79/267/EGK irányelv a következőképpen módosul:
1. a szöveg a következő cikkel egészül ki:
"12a. cikk
(1) Konzultációt kell folytatni a másik érintett tagállam illetékes hatóságaival, mielőtt működési engedélyt adnának olyan életbiztosítással foglalkozó biztosítóintézetnek, amely:
a) egy másik tagállamban engedélyezett biztosítóintézet leányvállalata; vagy
b) egy másik tagállamban engedélyezett biztosítóintézet anyavállalatának leányvállalata; vagy
c) egy másik tagállamban engedélyezett biztosítóintézetet ellenőrző természetes vagy jogi személy ellenőrzése alatt áll.
(2) Konzultációt kell folytatni az érintett tagállamnak a hitelintézetek, illetve a befektetési vállalkozások felügyeletének ellátásáért felelős illetékes hatóságával, mielőtt működési engedélyt adnának egy olyan életbiztosítással foglalkozó biztosítóintézetnek, amely:
a) a Közösségben engedélyezett hitelintézet vagy befektetési vállalkozás leányvállalata; vagy
b) a Közösségben engedélyezett hitelintézet vagy befektetési vállalkozás anyavállalatának leányvállalata; vagy
c) a Közösségben engedélyezett hitelintézetet vagy befektetési vállalkozást ellenőrző természetes vagy jogi személy ellenőrzése alatt áll.
(3) Az (1) és (2) bekezdésben említett érintett illetékes hatóságok konzultációt folytatnak egymással az ugyanazon csoporthoz tartozó másik vállalkozás részvényeseinek alkalmasságára, valamint a vállalkozás vezetésében részt vevő igazgatóság tagjai jó hírnevének és szakmai felkészültségének értékelésére vonatkozó döntés előtt. Az illetékes hatóságok kölcsönösen egymás rendelkezésére bocsátják azokat a részvényesek alkalmasságára, valamint az igazgatóság tagjai jó hírnevére és szakmai felkészültségére vonatkozó információkat, amelyek fontosak lehetnek a másik illetékes hatóság számára egy engedély kiállításához, továbbá a működési feltételek betartásának folyamatos értékeléséhez."
2. a 18. cikk (2) bekezdése a következő albekezdésekkel egészül ki:
"A rendelkezésre álló szavatoló tőkéből le kell vonni az alábbi tételeket:
a) a biztosítóintézet részesedései
- az ezen irányelv 6. cikke, a 73/239/EGK első irányelv* 6. cikke, illetve a 98/78/EK európai parlamenti és tanácsi irányelv** 1. cikkének b) pontja szerinti biztosítóintézetekben,
- a 98/78/EK irányelv 1. cikkének c) pontja szerinti viszontbiztosító intézetekben,
- a 98/78/EK irányelv 1. cikkének i) pontja szerinti biztosítási holdingtársaságokban,
- a 2000/12/EK európai parlamenti és tanácsi irányelv*** 1. cikkének (1) és (5) bekezdése szerinti hitelintézetekben és pénzügyi intézményekben,
- a 93/22/EGK irányelv**** 1. cikkének (2) bekezdése és a 93/6/EGK irányelv***** 2. cikkének (4) és (7) bekezdése szerinti befektetési vállalkozásokban és pénzügyi intézményekben;
b) a biztosítóintézet érdekkörébe tartozó, a) pont szerinti vállalkozások tekintetében a biztosítóintézet birtokában levő alábbi tételek:
- a (3) bekezdésben említett eszközök,
- a 73/239/EGK irányelv 16. cikkének (3) bekezdésében említett eszközök,
- a 2000/12/EK irányelv 35. cikkében és 36. cikkének (3) bekezdésében említett alárendelt követelések és eszközök.
A tagállamok rendelkezhetnek olyan módon, hogy az ezen irányelvben előírt szavatoló tőke számítása során a 98/78/EK irányelvvel összhangban kiegészítő felügyelet, illetve a 2002/87/EK irányelvvel összhangban kiegészítő felügyelet hatálya alá vont biztosítóintézeteknek nem kell levonniuk a negyedik albekezdés a) és b) pontjában említett, a biztosítóintézet által a kiegészítő felügyelet hatálya alá vont hitelintézetekben, befektetési vállalkozásokban, pénzügyi intézményekben, biztosítóintézetekben, illetve viszontbiztosító intézetekben vagy biztosítási holdingtársaságokban birtokolt tételeket.
Az e bekezdésben említett, a részesedések levonására vonatkozó rendelkezések alkalmazásában a részesedés 98/78/EK irányelv 1. cikkének f) pontja szerinti részesedést jelenti.
24. cikk
A 92/49/EGK irányelv módosítása
A 92/49/EGK irányelv a következőképpen módosul:
1. Az 15. cikk a következő bekezdéssel egészül ki:
"(1a) Amennyiben az (1) bekezdésben említett részesedéseket egy másik tagállamban engedélyezett biztosítóintézet, hitelintézet vagy befektetési vállalkozás, illetve ilyen vállalkozás anyavállalata, vagy ilyen vállalkozást ellenőrző természetes vagy jogi személy szerzi meg, és amennyiben az ügylet következményeként az a vállalkozás, amelyben a vevő részesedés megszerzésére tesz ajánlatot a vevő leányvállalatává válna, illetve a vevő ellenőrzése alá kerülne, az ügylet vizsgálatához le kell folytatni a 73/239/EGK irányelv 12a. cikkében említett előzetes konzultációt."
2. A 16. cikk (5c) bekezdésének helyébe a következő szöveg lép:
"(5c) Az e cikkben foglaltak nem akadályozhatják az illetékes hatóságot abban, hogy megküldje
- a központi bankoknak vagy pénzügyi hatósági minőségükben hasonló feladatot ellátó egyéb testületeknek,
- megfelelő esetben a fizetési rendszerek felügyeletéért felelős egyéb állami hatóságoknak
a feladataik ellátásához szükséges információkat, illetve nem akadályozhatja meg az ilyen hatóságokat vagy testületeket abban, hogy megküldjék az illetékes hatóságoknak a (4) bekezdés alkalmazásában szükségessé váló információkat. Az így közölt információ a szakmai titoktartás e cikkben megállapított feltételeinek hatálya alá esik."
25. cikk
A 92/96/EGK irányelv módosítása
A 92/96/EGK irányelv a következőképpen módosul:
1. Az 14. cikk a következő bekezdéssel egészül ki:
"(1a) Amennyiben az (1) bekezdésben említett részesedéseket egy másik tagállamban engedélyezett biztosítóintézet, hitelintézet vagy befektetési vállalkozás, illetve ilyen vállalkozás anyavállalata, vagy ilyen vállalkozást ellenőrző természetes vagy jogi személy szerzi meg, és amennyiben az ügylet következményeként az a vállalkozás, amelyben a vevő részesedés megszerzésére tesz ajánlatot a vevő leányvállalatává válna, illetve a vevő ellenőrzése alá kerülne, az ügylet vizsgálatához le kell folytatni a 79/267/EGK irányelv 12a. cikkében említett előzetes konzultációt."
2. A 15. cikk (5c) bekezdésének helyébe a következő szöveg lép:
"(5c) Az e cikkben foglaltak nem akadályozhatják az illetékes hatóságot abban, hogy megküldje
- a központi bankoknak vagy pénzügyi hatósági minőségükben hasonló feladatot ellátó egyéb testületeknek,
- megfelelő esetben a fizetési rendszerek felügyeletéért felelős egyéb állami hatóságoknak
a feladataik ellátásához szükséges információkat, illetve nem akadályozhatja meg az ilyen hatóságokat vagy testületeket abban, hogy megküldjék az illetékes hatóságoknak a (4) bekezdés alkalmazásában szükségessé váló információkat. Az így közölt információ a szakmai titoktartás e cikkben megállapított feltételeinek hatálya alá esik."
26. cikk
A 93/6/EGK irányelv módosítása
A 93/6/EGK irányelv 7. cikkének (3) bekezdésében az első és a második francia bekezdés helyébe a következő szöveg lép:
"- pénzügyi holdingtársaság: olyan pénzügyi intézmény, amelynek leányvállalatai kivétel nélkül vagy alapvetően befektetési vállalkozások vagy olyan egyéb pénzügyi szervezetek, amelyek közül legalább egy befektetési vállalkozásnak minősül, és amely a pénzügyi konglomerátumhoz tartozó hitelintézetek, biztosítóintézetek és befektetési vállalkozások kiegészítő felügyeletéről szóló, 2002. december 16-i 2002/87/EK európai parlamenti és tanácsi irányelv* értelmében nem minősül vegyes pénzügyi holdingtársaságnak,
- vegyes tevékenységű holdingtársaság: olyan anyavállalat, amely a 2002/87/EK irányelv értelmében nem minősül pénzügyi holdingtársaságnak, befektetési vállalkozásnak vagy vegyes pénzügyi holdingtársaságnak, és amelynek leányvállalatai közül legalább egy befektetési vállalkozásnak minősül. * HL C 35., 2003.2.11."
27. cikk
A 93/22/EGK irányelv módosítása
A 93/22/EGK irányelv a következőképpen módosul:
1. a 6. cikk a következő bekezdésekkel egészül ki:
"Konzultációt kell folytatni az érintett tagállamnak a hitelintézetek, illetve a biztosítóintézetek felügyeletének ellátásáért felelős illetékes hatóságával, mielőtt működési engedélyt adnának egy olyan befektetési vállalkozásnak, amely:
a) a Közösségben engedélyezett hitelintézet vagy biztosítóintézet leányvállalata; vagy
b) a Közösségben engedélyezett hitelintézet vagy biztosítóintézet anyavállalatának leányvállalata;
c) a Közösségben engedélyezett hitelintézetet vagy biztosítóintézetet ellenőrző természetes vagy jogi személy ellenőrzése alatt áll.
Az első és második bekezdésben említett érintett illetékes hatóságok konzultációt folytatnak egymással az ugyanazon csoporthoz tartozó másik vállalkozás részvényeseinek alkalmasságára, valamint a vállalkozás vezetésében részt vevő igazgatóság tagjai jó hírnevének és szakmai felkészültségének értékelésére vonatkozó döntés előtt. Az illetékes hatóságok kölcsönösen egymás rendelkezésére bocsátják azokat a részvényesek alkalmasságára, valamint az igazgatóság tagjai jó hírnevére és szakmai felkészültségére vonatkozó információkat, amelyek fontosak lehetnek a másik illetékes hatóság számára egy engedély kiállításához, továbbá a működési feltételek betartásának folyamatos értékeléséhez."
2. A 9. cikk (2) bekezdésének helyébe a következő szöveg lép:
"(2) Amennyiben az (1) bekezdésben említett részesedést egy másik tagállamban engedélyezett befektetési vállalkozás, hitelintézet vagy biztosítóintézet, illetve egy másik tagállamban engedélyezett befektetési vállalkozás, hitelintézet vagy biztosítóintézet anyavállalata, vagy egy másik tagállamban engedélyezett befektetési vállalkozást, hitelintézetet vagy biztosítóintézetet ellenőrző természetes vagy jogi személy szerzi meg, és amennyiben az ügylet következményeként az a vállalkozás, amelyben a vevő részesedés megszerzésére tesz ajánlatot, a vevő leányvállalatává válna, illetve a vevő ellenőrzése alá kerülne, az ügylet vizsgálatához le kell folytatni a 6. cikkben előírt előzetes konzultációt."
28. cikk
A 98/78/EK irányelv módosítása
A 98/78/EK irányelv a következőképpen módosul:
1. az 1. cikk g), h), i) és j) pontjának helyébe a következő szöveg lép:
"g) részesedő vállalkozás: olyan vállalkozás, amely vagy anyavállalat, vagy olyan vállalkozás, amely részesedéssel rendelkezik, illetve olyan vállalkozás, amelyet a 83/349/EGK irányelv 12. cikkének (1) bekezdése szerinti viszony fűzi egy másik vállalkozáshoz;
h) kapcsolt vállalkozás: vagy egy leányvállalat, vagy olyan egyéb vállalkozás, amelyben részesedéssel rendelkeznek, illetve olyan vállalkozás, amelyet a 83/349/EGK irányelv 12. cikkének (1) bekezdése szerint viszony fűzi egy másik vállalkozáshoz;
i) biztosítási holdingtársaság olyan anyavállalat, amelynek fő üzleti tevékenysége abban áll, hogy olyan leányvállalatban szerezzen részesedést vagy rendelkezzen részesedéssel, amelyek kizárólag vagy elsősorban biztosítóintézetek, viszontbiztosító intézetek vagy harmadik ország biztosítóintézetei, amelyek közül legalább egy leányvállalatnak biztosítóintézetnek kell lennie, és amely anyavállalat a pénzügyi konglomerátumhoz tartozó hitelintézetek, biztosítóintézetek és befektetési vállalkozások kiegészítő felügyeletéről szóló, 2002. december 16-i 2002/87/EK európai parlamenti és tanácsi irányelv* értelmében nem minősül vegyes pénzügyi holdingtársaságnak;
j) vegyes tevékenységű biztosítási holdingtársaság: olyan anyavállalat, amely nem biztosítóintézet, harmadik ország biztosítóintézete, viszontbiztosító intézet vagy biztosítási holdingtársaság a 2002/87/EK irányelv értelmében, és amelynek a leányvállalatai között legalább egy biztosítóintézet van. * HL C 35., 2003.2.11."
2. A 6. cikk (3) bekezdése a következő mondattal egészül ki:
"Az ellenőrzést kérő illetékes hatóság, ha kívánja, részt vehet az ellenőrzésben, amennyiben nem saját maga végzi az ellenőrzést."
3. a 8. cikk (2) bekezdésében az első albekezdés helyébe a következő szöveg lép:
"A tagállamok előírják a biztosítóintézeteknek olyan megfelelő kockázatkezelési eljárások és belső ellenőrzési mechanizmusok, beleértve hatékony beszámolási és számviteli eljárások intézményesítését, amelyek alkalmasak az ügyletek (1) bekezdés szerinti meghatározására, mérésére, nyomon követésére és ellenőrzésére. A tagállamok előírják továbbá, hogy a biztosítóintézetek évente legalább egyszer beszámoljanak az illetékes hatóságoknak a jelentősnek minősülő ügyletekről. Ezeket az eljárásokat és mechanizmusokat az illetékes hatóságok felügyelik."
4. a következő cikkekkel egészül ki:
"10a. cikk
Együttműködés harmadik országbeli illetékes hatóságokkal
(1) A Bizottság egy tagállam kérése alapján vagy saját kezdeményezésére a Tanács elé terjeszti javaslatait a kiegészítő felügyelet ellátásának eszközeiről egy vagy több harmadik országgal a következő vállalkozások tekintetében létrehozandó megállapodásokkal kapcsolatos tárgyalásokra vonatkozóan:
a) olyan biztosítóintézetek, amelyeknek részesedő vállalkozásként a 2. cikk szerinti olyan vállalkozásaik vannak, amelyeknek székhelye harmadik országban található; valamint
b) olyan, harmadik országban működő biztosítóintézetek, amelyeknek részesedő vállalkozásként a 2. cikk szerinti olyan vállalkozásaik vannak, amelyeknek székhelye a Közösségen belül található.
(2) Az (1) bekezdésben említett megállapodások többek között azt a célt szolgálják, hogy:
a) a tagállamok illetékes hatóságai hozzájuthassanak a Közösségen belül található székhellyel, valamint a Közösségen kívüli leányvállalatokkal vagy részesedésekkel rendelkező biztosítóintézetek kiegészítő felügyeletének ellátásához szükséges információkhoz; valamint
b) a harmadik országbeli illetékes hatóságok hozzájuthassanak a saját területükön található székhellyel, valamint egy vagy több tagállamban leányvállalatokkal vagy részesedésekkel rendelkező biztosítóintézetek kiegészítő felügyeletének ellátásához szükséges információkhoz.
(3) A Bizottság és a biztosítási bizottság megvizsgálja az (1) bekezdésben említett tárgyalások eredményét és az abból eredően kialakult helyzetet.
10b. cikk
A biztosítási holdingtársaság vezető szerve
A tagállamok előírják, hogy a biztosítási holdingtársaság üzleti tevékenységét ténylegesen irányító személyek jó hírnévvel és kellő szakmai tapasztalattal rendelkezzenek feladataik ellátásához."
5. az I.1.B. melléklet a következő bekezdéssel egészül ki:
"Amennyiben egy biztosítási csoporthoz tartozó egyes vállalkozások között nincsenek tőkeérdekeltségi kapcsolatok, az illetékes hatóság dönt arról, hogy milyen arányt kell figyelembe venni."
6. az I.2. melléklet a következő ponttal egészül ki:
"2.4a. Kapcsolt hitelintézetek, befektetési vállalkozások és pénzügyi intézmények
A hitelintézetben, befektetési vállalkozásban vagy pénzügyi intézményben részesedő vállalkozásnak minősülő biztosítóintézet korrigált fizetőképességének számítása során megfelelően alkalmazandók a 73/239/EGK irányelv 16. cikkének (1) bekezdésében, valamint a 79/267/EGK irányelv 18. cikkében az ilyen részesedések levonására vonatkozóan megállapított szabályok, valamint azok a rendelkezések, amelyek értelmében a tagállamok meghatározott feltételek mellett engedélyezhetik alternatív módszerek alkalmazását és eltekinthetnek az ilyen részesedések levonásától."
29. cikk
A 2000/12/EK irányelv módosítása
A 2000/12/EK irányelv a következőképpen módosul:
1. Az 1. cikk a következőképpen módosul:
a) a 9. pont helyébe a következő szöveg lép:
"9. a részesedés az összevont felügyeletre vonatkozó rendelkezések, valamint a 34. cikk (2) bekezdése 15. és 16. pontjának alkalmazásában a 78/660/EGK irányelv 17. cikkének első mondata szerinti részesedés, illetve egy vállalkozás szavazati jogainak vagy a tőkéjének 20 %-os vagy annál nagyobb közvetlen vagy közvetett tulajdonlása;"
b) A 21. és 22. pont helyébe a következő szöveg lép:
"21. pénzügyi holdingtársaság olyan pénzügyi vállalkozás, amelynek leányvállalatai kizárólag, vagy nagy részben hitelintézetek vagy pénzügyi vállalkozások, és a leányvállalatok közül legalább egy hitelintézet, és amely a pénzügyi konglomerátumhoz tartozó hitelintézetek, biztosítóintézetek és befektetési vállalkozások kiegészítő felügyeletéről szóló, 2002. december 16-i 2002/87/EK európai parlamenti és tanácsi irányelv* értelmében nem minősül vegyes pénzügyi holdingtársaságnak,
22. vegyes tevékenységű holdingtársaság: olyan anyavállalat, amely nem pénzügyi holding társaság, hitelintézet vagy vegyes pénzügyi holdingtársaság a 2002/87/EK irányelv értelmében, és amelynek leányvállalatai közül legalább egy hitelintézet; * HL C 35., 2003.2.11."
2. a 12. cikk a következő bekezdésekkel egészül ki:
"Konzultációt kell folytatni az érintett tagállamnak a biztosítóintézetek, illetve a befektetési vállalkozások felügyeletének ellátásáért felelős illetékes hatóságával, mielőtt működési engedélyt adnának egy olyan hitelintézetnek, amely:
a) a Közösségben engedélyezett biztosítóintézet vagy befektetési vállalkozás leányvállalata; vagy
b) a Közösségben engedélyezett biztosítóintézet vagy befektetési vállalkozás anyavállalatának leányvállalata; vagy
c) a Közösségben engedélyezett biztosítóintézetet vagy befektetési vállalkozást ellenőrző természetes vagy jogi személy ellenőrzése alatt áll.
Az első és második bekezdésben említett érintett illetékes hatóságok konzultációt folytatnak egymással az ugyanazon csoporthoz tartozó másik vállalkozás részvényeseinek alkalmasságára, valamint a vállalkozás vezetésében részt vevő igazgatóság tagjai jó hírnevének és szakmai felkészültségének értékelésére vonatkozó döntés előtt. Az illetékes hatóságok kölcsönösen egymás rendelkezésére bocsátják azokat a részvényesek alkalmasságára, valamint az igazgatóság tagjai jó hírnevére és szakmai felkészültségére vonatkozó információkat, amelyek fontosak lehetnek a másik illetékes hatóság számára egy engedély kiállításához, továbbá a működési feltételek betartásának folyamatos értékeléséhez."
3. A 16. cikk (2) bekezdésének helyébe a következő szöveg lép:
"(2) Amennyiben az (1) bekezdésben említett részesedést egy másik tagállamban engedélyezett hitelintézet, biztosítóintézet vagy befektetési vállalkozás, illetve egy másik tagállamban engedélyezett hitelintézet, biztosítóintézet vagy befektetési vállalkozás anyavállalata vagy egy másik tagállamban engedélyezett hitelintézetet, biztosítóintézetet vagy befektetési vállalkozást ellenőrző természetes vagy jogi személy szerzi meg, és amennyiben az ügylet következményeként az a vállalkozás, amelyben a vevő részesedés megszerzésére tesz ajánlatot a vevő leányvállalatává válna, illetve a vevő ellenőrzése alá kerülne, az ügylet vizsgálatához le kell folytatni a 12. cikkben említett előzetes konzultációt."
4. A 34. cikk (2) bekezdése a következőképpen módosul:
a) az első albekezdésben a 12. és 13. pont helyébe a következő szöveg lép:
"12. a tőke 10 %-át meghaladó részesedések más hitelintézetekben és pénzügyi vállalkozásokban;
13. egy hitelintézetnek a 35. cikkben és a 36. cikk (3) bekezdésében említett alárendelt követelései és eszközei olyan hitelintézetek és pénzügyi vállalkozások vonatkozásában, amelyekben a hitelintézet a tőke 10 %-át meghaladó mértékű egyedi részesedéssel rendelkezik;
14. részesedések más hitelintézetekben és pénzügyi vállalkozásokban tőkéjük 10 %-ának erejéig, a 35. cikkben és a 36. cikk (3) bekezdésében említett alárendelt követelések és eszközök az ezen albekezdés 12. és 13. pontjában nem említett hitelintézetek és pénzügyi vállalkozások vonatkozásában, amennyiben az ilyen részesedések, alárendelt követelések és eszközök összege meghaladja az adott hitelintézet ezen albekezdés 12-16. pontjában említett tételek levonása előtti szavatoló tőkéjének 10 %-át;
15. az 1. cikk (9) bekezdése szerinti olyan részesedések, amelyekkel a hitelintézet a következő társaságokban rendelkezik:
- a 73/239/EGK irányelv 6. cikke, a 79/267/EGK irányelv 6. cikke, illetve a 98/78/EK európai parlamenti és tanácsi irányelv* 1. cikkének b) pontja szerinti biztosítóintézetek,
- a 98/78/EK irányelv 1. cikkének c) pontja szerinti viszontbiztosító intézetek,
- a 98/78/EK irányelv 1. cikkének i) pontja szerinti viszontbiztosító intézetek;
16. a hitelintézet érdekkörébe tartozó, 15. pont szerinti vállalkozások tekintetében a hitelintézet birtokában levő alábbi tételek:
- a 73/239/EGK irányelv 16. cikkének (3) bekezdésében említett eszközök,
- a 79/267/EGK irányelv 18. cikkének (3) bekezdésében említett eszközök;
b) a második albekezdés helyébe a következő szöveg lép:
"Ahol egy másik hitelintézetben, pénzügyi vállalkozásban, biztosítóintézetben, illetve viszontbiztosító intézetben vagy biztosítási holdingtársaságban lévő részesedések az érintett vállalkozás szervezeti átalakítását vagy életben tartását szolgáló pénzügyi támogatás céljából ideiglenesen vannak a hitelintézet tulajdonában, az illetékes hatóság eltekinthet a 12-16. pontban a levonásra vonatkozóan említett rendelkezések alkalmazásától.
A 15. és a 16. pontban említett tételek levonásának alternatívájaként a tagállamok engedélyezhetik hitelintézeteik részére a 2002/87/EK irányelv I. mellékletében meghatározott 1., 2., illetve 3. módszer megfelelő alkalmazását. Az 1. módszer (Számviteli konszolidáció) csak abban az esetben alkalmazható, ha az illetékes hatóság meggyőződött a konszolidáció hatálya alá vont vállalkozások integrált irányításának és belső ellenőrzésének színvonaláról. A kiválasztott módszert az idők folyamán következetesen kell alkalmazni.
A tagállamok rendelkezhetnek olyan módon, hogy a szavatoló tőke önállóan történő számítása során a 3. fejezettel összhangban összevont felügyelet, illetve a 2002/87/EK irányelvvel összhangban kiegészítő felügyelet hatálya alá vont hitelintézeteknek nem kell levonniuk a 12-16. pontban említett, a hitelintézet által összevont, illetve kiegészítő felügyelet hatálya alá tartozó hitelintézetekben, pénzügyi vállalkozásokban, biztosítóintézetekben, illetve viszontbiztosító intézetekben vagy biztosítási holdingtársaságokban birtokolt tételeket.
Ezt a rendelkezést a közösség jogszabályokkal összehangolt valamennyi prudenciális szabályra alkalmazni kell."
5. Az 51. cikk (3) bekezdésének helyébe a következő szöveg lép:
"(3) A tagállamoknak nem kell alkalmazniuk az (1) és (2) bekezdésben megállapított korlátokat a 73/239/EGK és a 79/267/EGK irányelv szerinti biztosítóintézetekben, valamint a 98/78/EK irányelv szerinti viszontbiztosító intézetekben birtokolt részesedések tekintetében."
6. az 52. cikk (2) bekezdésében a második mondat helyébe a következő szöveg lép:
"Az 54a. cikk sérelme nélkül, a pénzügyi holdingtársaság pénzügyi helyzetének konszolidálása semmilyen módon nem jelenti azt, hogy az illetékes hatóságoknak önálló felügyeleti szerepet kellene betölteniük a pénzügyi holdingtársaságok tekintetében."
7. Az 54. cikk a következőképpen módosul:
a) az (1) bekezdés a következő albekezdéssel egészül ki:
"Amennyiben a vállalkozásokat a 83/349/EGK irányelv 12. cikkének (1) bekezdése szerinti viszony fűzi egymáshoz, az illetékes hatóságok határozzák meg a konszolidáció módját."
b) a (4) bekezdésben az első albekezdés harmadik franciabekezdését el kell hagyni;
8. a következő cikkel egészül ki:
"54a. cikk
Pénzügyi holdingtársaság vezető szerve
A tagállamok előírják, hogy a pénzügyi holdingtársaság üzleti tevékenységét ténylegesen irányító személyek jó hírnévvel és kellő szakmai tapasztalattal rendelkezzenek feladataik ellátásához."
9. a következő cikkel egészül ki:
"55a. cikk
Vegyes tevékenységű holdingtársaságokkal folytatott, csoporton belüli ügyletek
Az irányelv V. címe 2. fejezetének 3. szakaszában foglalt rendelkezések sérelme nélkül, a tagállamok előírják, hogy ahol egy vagy több hitelintézet anyavállalata vegyes tevékenységű holdingtársaságnak minősül, az ezeknek a hitelintézeteknek a felügyeletéért felelős illetékes hatóságok látják el a hitelintézet és a vegyes tevékenységű holdingtársaság, illetve leányvállalatai közötti ügyletek általános felügyeletét.
Az illetékes hatóságok előírják a hitelintézeteknek olyan megfelelő kockázatkezelési eljárások és belső ellenőrzési mechanizmusok, beleértve hatékony beszámolási és számviteli eljárások intézményesítését, amelyek alkalmasak a vegyes tevékenységű holdingvállalatként működő anyavállalattal, illetve annak leányvállalataival lebonyolított ügyletek meghatározására, mérésére, nyomon követésére és ellenőrzésére. Az illetékes hatóságok előírják továbbá, hogy a hitelintézetek beszámoljanak az ezekkel a vállalkozásokkal lebonyolított jelentős ügyletekről, a 48. cikkben említett kivételével. Ezeket az eljárásokat és jelentős ügyleteket az illetékes hatóságok felügyelik.
Amennyiben ezek a csoporton belül ügyletek veszélyeztetik a hitelintézet pénzügyi helyzetét, az intézet felügyeletéért felelős illetékes hatóság megteszi a megfelelő intézkedéseket."
10. Az 56. cikk (7) bekezdése a következő mondattal egészül ki:
"Az ellenőrzést kérő illetékes hatóság, ha kívánja, részt vehet az ellenőrzésben, amennyiben nem saját maga végzi az ellenőrzést."
11. a következő cikkel egészül ki:
"56a. cikk
Harmadik országbeli anyavállalatok
Amennyiben egy hitelintézet, amelynek az anyavállalata olyan hitelintézet vagy pénzügyi holdingtársaság, amelynek székhelye a Közösségen kívül található, nem tartozik az 52. cikk szerinti összevont felügyelet hatálya alá, az illetékes hatóságok meggyőződnek arról, hogy a hitelintézetet olyan összevont felügyelet hatálya alá vonta-e egy harmadik országbeli illetékes hatóság, amely egyenértékű az 52. cikkben megállapított elveknek megfelelő összevont felügyelettel. Az ellenőrzést az anyavállalat, illetve a Közösségben engedélyezett vállalkozás megbízása alapján vagy saját kezdeményezésére azon illetékes hatóság végzi el, amely a negyedik albekezdés alkalmazása esetén az összevont felügyelet ellátásáért lenne felelős. Az illetékes hatóság konzultációt folytat az egyéb érintett illetékes hatóságokkal.
A bankügyi tanácsadó bizottság általános iránymutatással szolgálhat arról, hogy a harmadik országbeli illetékes hatóságok által gyakorolt összevont felügyelet várhatóan eléri-e az összevont felügyeletre vonatkozóan az e fejezetben meghatározott célkitűzéseket olyan hitelintézetek tekintetében, amelyek anyavállalatának székhelye a Közösségen kívül található. A Bizottság folyamatosan felülvizsgálja az ilyen iránymutatásokat, és figyelembe veszi az illetékes hatóságok által alkalmazott összevont felügyeleti eljárásokban bekövetkező változásokat.
Alternatív megoldásként a tagállamok engedélyezhetik illetékes hatóságaik részére olyan egyéb megfelelő felügyeleti eljárások alkalmazását, amelyek alkalmasak a hitelintézetek összevont felügyeletével kapcsolatos célkitűzések megvalósítására. Ezeket a módszereket - az egyéb érintett illetékes hatóságokkal folytatott konzultációt követően - egyeztetni kell azzal az illetékes hatósággal, amely az összevont felügyelet ellátásáért lenne felelős. Az illetékes hatóságok előírhatják többek között a Közösségen belül székhellyel rendelkező pénzügyi holdingtársaság felállítását, és alkalmazhatják az összevont felügyeletre vonatkozó rendelkezéseket az illető pénzügyi holdingtársaság konszolidált helyzetének tekintetében is. A módszereknek biztosítaniuk kell az e fejezetben az összevont felügyeletre vonatkozóan meghatározott célkitűzések elérését, és közölni kell azokat az egyéb érintett illetékes hatóságokkal, valamint a Bizottsággal."
V. FEJEZET
VAGYONKEZELŐ TÁRSASÁGOK
30. cikk
Vagyonkezelő társaságok
Az ágazati szabályok további összehangolásig a tagállamok előírják a vagyonkezelő társaságok bevonását:
a) a hitelintézetek és a befektetési vállalkozások összevont felügyeletének és/vagy a biztosítási csoporthoz tartozó biztosítóintézetek kiegészítő felügyeletének körébe; és
b) amennyiben a csoport pénzügyi konglomerátumnak minősül, az ezen irányelv szerinti kiegészítő felügyelet körébe.
Az első bekezdés alkalmazásában a tagállamok előírják, illetve felhatalmazzák az illetékes hatóságaikat annak eldöntésére, hogy a vagyonkezelő társaságok milyen ágazati szabályok (banki ágazat, biztosítási ágazat, befektetési szolgáltatások ágazata) szerint kerüljenek bevonásra az első bekezdés a) pontjában említett összevont és/vagy kiegészítő felügyelet körébe. Ennek a rendelkezésnek az alkalmazásában a pénzügyi szervezetek (amennyiben a hitelintézetek és a befektetési vállalkozások összevont felügyeletének hatálya alá vonják a vagyonkezelő társaságokat), valamint a viszontbiztosító intézetek (amennyiben a biztosítóintézetek kiegészítő felügyeletének hatálya alá vonják a vagyonkezelő társaságokat) felügyelet hatálya alá vonásának intézményes formájára és mértékére vonatkozó megfelelő ágazati szabályok megfelelően alkalmazandók a vagyonkezelő társaságokra. Az első bekezdés b) pontjában említett kiegészítő felügyelet alkalmazásában a vagyonkezelő társaságok azon ágazat részének tekintendők, amelynek az első bekezdés a) pontja alapján alárendelték azokat.
Amennyiben a vagyonkezelő társaság pénzügyi konglomerátum része, a szabályozott vállalkozás, valamint az illetékes hatóság és az érintett illetékes hatóság fogalmára tett utalás ezen irányelv alkalmazásában úgy értendő, mint amely a vagyonkezelő társaságokat, illetve a vagyonkezelő társaságok felügyeletének ellátásáért felelős illetékes hatóságokat magában foglalja. Ez a rendelkezés megfelelően alkalmazandó az első bekezdés a) pontjában említett csoportok tekintetében.
VI. FEJEZET
ÁTMENETI ÉS ZÁRÓ RENDELKEZÉSEK
31. cikk
A Bizottság jelentése
(1) A Bizottság 2007. augusztus 11-ig jelentést nyújt be a 21. cikkben említett, pénzügyi konglomerátumokkal foglalkozó bizottságnak a tagállamok által követett gyakorlatról és, amennyiben szükséges, a további jogharmonizáció szükségességéről, tekintettel a következőkre:
- a vagyonkezelő társaságok összevont felügyelet hatálya alá vonása,
- az I. mellékletben a tőkemegfelelésre vonatkozóan megállapított módszerek kiválasztása és alkalmazása,
- a II. mellékletben említett, csoporton belüli jelentős ügyletek és jelentős kockázati koncentráció meghatározása, továbbá a csoporton belüli ügyletek és a kockázati koncentráció felügyelete, különös tekintettel az e célra bevezetett mennyiségi korlátokra és minőségi követelményekre,
- azon időközök, amelyenként a pénzügyi konglomerátumok kötelesek elvégezni a 6. cikk (2) bekezdésében előírt tőkemegfelelési követelményekre vonatkozó számításokat, és beszámolni a koordinátornak a 7. cikk (2) bekezdése szerinti jelentős kockázati koncentrációról.
A Bizottság javaslatainak megtétele előtt egyeztetést folytat a bizottsággal.
(2) A pénzügyi csoporton belül a szavatoló tőke terhére történő kettős kötelezettségvállalás kiküszöbölésére vonatkozó, nemzetközi megállapodást követő egy éven belül a Bizottság megvizsgálja, hogy ezen irányelv rendelkezései miként hozhatók összhangba a nemzetközi megállapodásokkal és, amennyiben szükséges, megfelelő javaslatokat tesz.
32. cikk
Átültetés
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
33. cikk
Hatálybalépés
Ez az irányelv az Európai Unió Hivatalos Lapjában való kihirdetésének napján lép hatályba.
34. cikk
Címzettek
Ennek az irányelvnek a tagállamok a címzettjei.
A BIZOTTSÁG 2002/97/EK IRÁNYELVE
(2002. december 16.)
a 86/362/EGK, 86/363/EGK és a 90/642/EGK tanácsi irányelv mellékletének a gabonafélékben, állati eredetű élelmiszerekben és egyes növényi eredetű termékekben - többek között a gyümölcsökben és zöldségekben -, illetve azok felületén található peszticid-szermaradványok (2,4-D, triaszulfuron és tifenszulfuron-metil) megengedett legmagasabb mértékének meghatározása tekintetében történő módosításáról
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2002/79/EK bizottsági irányelvvel[1] módosított, a gabonafélékben, illetve azok felületén található peszticid-szermaradványok megengedett legmagasabb mértékének meghatározásáról szóló, 1986. július 24-i 86/362/EGK tanácsi irányelvre[2] és különösen annak 10. cikkére,
tekintettel a legutóbb a 2002/79/EK bizottsági irányelvvel módosított, az állati eredetű élelmiszerekben, illetve azok felületén található peszticid-szermaradványok megengedett legmagasabb mértékének meghatározásáról szóló, 1986. július 24-i 86/363/EGK tanácsi irányelvre[3] és különösen annak 10. cikkére,
tekintettel a legutóbb a 2002/79/EK bizottsági irányelvvel módosított, az egyes növényi eredetű termékekben - többek között a gyümölcsökben és zöldségekben -, illetve azok felületén található peszticid-szermaradványok megengedett legmagasabb mértékének meghatározásáról szóló, 1990. november 27-i 90/642/EGK tanácsi irányelvre[4] és különösen annak 7. cikkére,
tekintettel a legutóbb a 2002/81/EK bizottsági irányelvvel[5] módosított, a növényvédő szerek forgalomba hozataláról szóló, 1991. július 15-i 91/414/EGK tanácsi irányelvre[6] és különösen annak 4. cikke (1) bekezdésének f) pontjára,
mivel:
(1) A 2001/103/EK[7], a 2000/66/EK[8], és a 2001/99/EK[9] bizottsági irányelv a 2,4-D, a triaszulfuron és a tifenszulfuron-metil létező hatóanyagot (az érintett hatóanyagokat) rendre mint gyomirtó szerként használható szert vette fel a 91/414/EGK irányelv I. mellékletébe, de azon különleges feltételek meghatározása nélkül, amelyek hatással vannak az ezeket a hatóanyagokat tartalmazó növényvédő szerekkel kezelt növényekre.
(2) Az érintett hatóanyagok felvétele a 91/414/EGK irányelv I. mellékletébe a tervezett alkalmazásra vonatkozóan szolgáltatott információk értékelésén alapult. Az ilyen alkalmazásra vonatkozó információkat az egyes tagállamok a 91/414/EGK irányelv 4. cikke (1) bekezdésének f) pontjával összhangban nyújtották be. A rendelkezésre álló információt felülvizsgálták, és elegendőnek találták az egyes maximális maradékanyag-határértékek rögzítéséhez.
(3) Amennyiben nem létezik közösségi maradékanyag-határérték vagy ideiglenes maximális maradékanyag-határérték, akkor a 91/414/EGK irányelv 4. cikke (1) bekezdésének f) pontjával összhangban a tagállamok ideiglenes nemzeti maradékanyag-határértéket állapítanak meg az adott hatóanyagot tartalmazó növényvédő szer engedélyezéséhez.
(4) A szóban forgó hatóanyagnak a 91/414/EGK irányelv I. mellékletébe történő felvétele tekintetében a vonatkozó technikai és tudományos értékelést bizottsági felülvizsgálati jelentés formájában véglegesítették. A jelentést a 2,4-D esetében 2001. október 2-án, a triaszulfuron esetében 2000. július 13-án, a tifenszulfuron-metil esetében pedig 2001. június 29-én véglegesítették. A jelentések a megengedhető napi bevitelt (ADI) a 2,4-D esetében 0,05 mg/testtömeg kg/napban, a triaszulfuron esetében 0,01 mg/testtömeg kg/napban, a tifenszulfuron-metil esetében pedig 0,01 mg/testtömeg kg/napban határozták meg. Az érintett hatóanyagokkal kezelt élelmiszer-termékek fogyasztói teljes élettartam alatti kitettségének a közösségi eljárások szerinti vizsgálata és kiértékelése megtörtént. Ennek során az alkalmazott módszertant illetően figyelembe vették az Egészségügyi Világszervezet által közzétett iránymutatásokat[10] és a növényügyi tudományos bizottság véleményét[11] is. Arra a következtetésre jutottak, hogy a javasolt maradékanyag-határértékek nem vezetnek a megállapított ADI-k túllépéséhez. A szóban forgó hatóanyagoknak a 91/414/EGK irányelv I. mellékletébe történő felvételét megelőző értékelések és megbeszélések során nem észleltek olyan akut toxikus hatásokat, amelyek akut referenciadózis rögzítését tették volna szükségessé.
(5) Annak biztosítására, hogy a fogyasztó megfelelően védett legyen a termékekben, illetve azok felszínén lévő olyan maradékanyagoknak való kitettségtől, amelyekre az engedélyt nem adták ki, indokolt a 86/362/EGK, a 86/363/EGK és a 90/642/EGK irányelv hatálya alá tartozó valamennyi termék esetében az analitikai kimutathatósági határral megegyező ideiglenes maradékanyag-határértéket megállapítani.
(6) Az ilyen ideiglenes maximális maradékanyag-határértékek közösségi szintű meghatározása azonban nem mentesíti a tagállamokat az ideiglenes maximális maradékanyag-határértékeknek a 91/414/EGK irányelv 4. cikke (1) bekezdése f) pontjának, valamint VI. mellékletének megfelelő megállapítása alól. Négy év elegendő időtartam az érintett hatóanyagok további alkalmazásainak megállapítására. Ezt követően az ideiglenes maradékanyag-határértékek véglegessé válnak.
(7) Ezért a 86/362/EGK, a 86/363/EGK és a 90/642/EGK irányelv mellékleteit megfelelően módosítani kell.
(8) A Bizottság ennek az irányelvnek a tervezetét megküldte a Kereskedelmi Világszervezetnek, és a kapott észrevételeket az irányelv véglegesítésénél figyelembe vette. A Bizottság megvizsgálja egyes peszticid/termény kombinációk behozatala esetében annak a lehetőségét, hogy a benyújtott elfogadható adatok alapján maximális behozatali maradékanyag-határértékek kerüljenek megállapításra.
(9) Ez az irányelv összhangban van az Élelmiszerlánc- és Állat-egészségügyi Állandó Bizottság véleményével,
ELFOGADTA EZT AZ IRÁNYELVET:
1. cikk
A 86/362/EGK irányelv II. mellékletének A. része a következő peszticidszermaradvány-határértékekkel egészül ki:
Triaszulfuron 0,05* (p)gabonafélék
2. cikk
A 86/363/EGK irányelv II. mellékletének B. része a következő peszticidszermaradvány-határértékekkel egészül ki:
"Peszticid-szermaradvány Határérték mg/kg-ban
3. cikk
A 90/642/EGK irányelv II. melléklete kiegészül az ennek az irányelvnek a mellékletében szereplő, a szóban forgó hatóanyagokra vonatkozó peszticidmaradvány-határértékekkel.
4. cikk
A tagállamok legkésőbb 2003. június 30-ig hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek megfeleljenek. Erről haladéktalanul tájékoztatják a Bizottságot.
Ezeket a rendelkezéseket 2003. július 1-jétől alkalmazzák.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
5. cikk
Ez az irányelv az Európai Közösségek Hivatalos Lapjában való kihirdetését követő huszadik napon lép hatályba.
6. cikk
Ennek az irányelvnek a tagállamok a címzettjei.
A bizottság 204/2002/EK rendelete
(2001. december 19.)
az Európai Gazdasági Közösségben a termékek tevékenységek szerinti statisztikai osztályozásáról (CPA) szóló 3696/93/EGK tanácsi rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az 1232/98/EK bizottsági rendelettel [1] módosított, az Európai Gazdasági Közösségben a termékek tevékenységek szerinti statisztikai osztályozásáról (CPA) szóló, 1993. október 29-i 3696/93/EGK tanácsi rendeletre [2] és különösen annak 5. cikke b) pontjára és 6. cikkére,
mivel:
(1) A 3696/93/EGK rendelet létrehozta a termékek és szolgáltatások tevékenységek szerinti statisztikai osztályozását (a továbbiakban: CPA), amely megfelel a Közösségen belül a statisztikai követelményeknek.
(2) A Közösségben a gazdasági tevékenységek statisztikai osztályozásának korszerűsítése (azaz a NACE Rev. 1.) szükségessé teszi a CPA módosítását.
(3) A vám- és statisztikai nómenklatúráról, valamint a közös vámtarifáról szóló 2658/87/EGK tanácsi rendelet I. mellékletének módosításáról szóló, 2001. augusztus 6-i 2031/2001/EK bizottsági rendelet [3] alapján a Harmonizált Rendszer és a Kombinált Nómenklatúra (HR/KN) átdolgozása szükségessé teszi a CPA módosítását, továbbá a szövegek összehangolását és pontosítását.
(4) Módosítani kell a CPA-t a nemzetközileg összekapcsolt rendszer fenntartása, valamint a világszintű konvergencia biztosítása érdekében.
(5) Következésképpen a 3696/93/EGK rendeletet ennek megfelelően módosítani kell.
(6) Az e rendeletben előírt intézkedések összhangban vannak a statisztikai programbizottság véleményével,
ELFOGADTA EZT A RENDELETET:
1. cikk
A 3696/93/EGK rendelet mellékletének helyébe e rendelet mellékletének szövege lép.
2. cikk
Ez a rendelet az Európai Közösségek Hivatalos Lapjában való kihirdetését követő 20. napon lép hatályba.
A BIZOTTSÁG 315/2002/EK RENDELETE
(2002. február 20.)
a friss vagy hűtött juh vágott testek árának a Közösség reprezentatív piacain történő felméréséről
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel juhhús és kecskehús piacának közös szervezéséről szóló, 2001. december 19-i 2529/2001/EK tanácsi rendeletre1 és különösen annak 20. és 24. cikkére,
mivel
(1) A 2529/2001/EK rendelet jövedelemtámogatások új rendszerét vezette be a legutóbb az 1669/2000/EK rendelettel2 módosított, a juhhús és kecskehús piacának közös szervezéséről szóló, 1998. november 3-i 2467/98/EK tanácsi rendelettel3 létrehozott rendszer helyett. Az új rendelkezések figyelembevétele érdekében és az egyértelműség miatt új szabályok bevezetése vált szükségessé a legutóbb a 2877/2000/EK rendelettel4 módosított, a friss vagy hűtött bárány vágott testek árának a Közösség reprezentatív piacain történő meghatározásáról és az egyes más minőségű juh vágott testek árának a Közösségben történő felméréséről szóló, 1986. május 15-i 1481/86/EGK rendelettel5 létrehozott szabályok helyett.
(2) A 2529/2001/EK rendelet 20. cikkének értelmében a tagállamok feljegyzik a juhfélék és a juhfélék húsának árát. Az árjelentésre alkalmazására vonatkozó szabályokat ezért rögzíteni kell.
(3) Az árak az egyes tagállamok reprezentatív piacán vagy piacain a friss vagy hűtött juh vágott testek különböző osztályaira vonatkozóan jegyzett árak. Ezen túlmenően, ahol egynél több reprezentatív piac van egy tagállamon belül, az ezeken a piacokon jegyzett árak számtani, vagy szükség esetén súlyozott átlagát kell figyelembe venni.
(4) A piacon jegyzett árak a vágott test hozzáadottérték-adó nélküli, de egyéb díjak levonása nélküli árain alapulnak. A piaci árat a legutóbb az 1999/47/EK határozattal6 módosított, a 93/25/EK tanácsi irányelvnek a juh- és kecskeállomány, valamint -tenyésztés statisztikai felméréseiről szóló 93/25/EGK tanácsi irányelv részletes alkalmazási szabályainak megállapításáról szóló, 1994. május 30-i 94/434/EK bizottsági határozatban7 meghatározott "vágott súly"-ra vonatkoztatva kell jegyezni. Mindazonáltal meg kell engedni, hogy ezt a meghatározást ne alkalmazzák a 9 és 16 kilogramm közötti súlyú növendékbárányok esetében, hogy figyelembe lehessen venni azt a piaci gyakorlatot, miszerint a fejjel és belsőségekkel együtt értékesített vágott egész test nagyobb kereskedelmi értéket képvisel.
(5) Egyes tagállamokban az árak az élőállatokra vonatkoznak. Ezeket az árakat a megfelelő együtthatókkal át kell váltani. Mindazonáltal olyan régiókban, ahol a vágott test súlyának megállapítását az élőállatok egyedi elbírálásával végzik el, az átváltást erre az értékelésre is lehet alapozni.
(6) Annak érdekében, hogy a tagállamok megmagyarázhassák, hogy az árakat milyen alapon gyűjtik, értesíteniük kell a Bizottságot a kiválasztott reprezentatív piacokról és a vágott testek osztályairól, valamint a súlyozásról vagy azon elemek relatív fontosságáról, amelyeket az árak számításához felhasználnak.
(7) Mivel az e rendeletben előírt intézkedések összhangban vannak a Juh- és Kecskepiaci Irányítóbizottság véleményével,
ELFOGADTA EZT A RENDELETET:
1. cikk
(1) Azok a tagállamok, amelyek juhhús-termelése meghaladja az évi 200 tonnát, legkésőbb minden csütörtökön értesítik a Bizottságot a friss vagy hűtött bárány és anyajuh vágott testek áráról.
(2) Az (1) bekezdésben foglaltak követelményeknek megfelelő tagállamok esetében az árak a 2529/2001/EK rendelet 12. cikkében említett árjegyzési területeken rögzített árak. Ezek az árak az említett tagállamok reprezentatív piacán vagy piacain az információ közlésének hetét megelőző héten jegyzett nagykereskedelmi árak. A reprezentatív piacot, illetve piacokat a fentebb említett tagállamok határozzák meg. Az árakat a piaci árak alapján, hozzáadottérték-adó nélkül számítják.
2. cikk
(1) A piaci árakat a 94/434/EK határozatban meghatározott "vágott súly"-ra vonatkoztatva jegyzik.
Ahol az árakat a vágott test különböző osztályainak megfelelően jegyzik, a reprezentatív piaci ár az említett osztályokra vonatkozóan a nagykereskedelmi szakaszban egy hétnapos időszak alatt jegyzett, a tagállamok által az egyes osztályok fontosságát tükröző rögzített együtthatókkal súlyozott átlagár.
(2) A 16 kilogrammig terjedő súlyú vágott bárányok esetében a rendes kereskedelmi gyakorlattal összhangban az árakat a zsigerelés és a fej eltávolítása előtt is lehet jegyezni.
Ha az árakat élősúly alapján jegyzik, az egy kilogramm élősúlyra megadott árat egy legfeljebb 0,5 értékű átváltási együtthatóval kell elosztani. Mindazonáltal, ahol a rendes kereskedelmi gyakorlat szerint a vágott test tartalmazza a zsigereket és a fejet is, a 28 kilogramm élősúlyt meg nem haladó bárányok esetében a tagállamok ennél nagyobb együtthatót is rögzíthetnek.
Azokban a régiókban, ahol az árjegyzés a vágott bárányok egyedi elbírálásán alapul, az átváltást erre az értékelésre alapozzák.
3. cikk
(1) Ahol a 2. cikk (1) bekezdésében említett hétnapos időszak alatt egynél több piaci napot tartanak, az egyes osztályok ára az egyes piaci árjegyzések számtani középarányosa.
(2) Ha több reprezentatív piac is van egy árjegyzési területen, az adott árjegyzési területre vonatkozó ár az említett piacokon jegyzett áraknak a tagállamok által az egyes piacok vagy osztályok relatív fontosságát tükröző rögzített együtthatóval súlyozott átlaga.
(3) Mindazonáltal, ahol nem áll rendelkezésre a reprezentatív piac ára, abban a tagállamban az árat a legutolsó ismert árra történő hivatkozással állapítják meg.
4. cikk
A tagállamok 2002. március 1-je előtt értesítik a Bizottságot:
a) az egyes árjegyzési területek reprezentatív piacairól;
b) a bárány vágott testek osztályairól;
c) a 2. és 3. cikkben említett súlyozási és átváltási együtthatókról.
A tagállamok értesítik a Bizottságot minden, a rendelkezéseket érintő változásról, az ilyen változások megtörténtét követő egy hónapon belül.
5. cikk
Az 1481/86/EGK rendelet hatályát veszti.
6. cikk
Ez a rendelet az Európai Közösségek Hivatalos Lapjában való kihirdetésének napját követő harmadik napon lép hatályba.
A Bizottság 538/2002/EK rendelete
(2002. március 25.)
az egyes elnevezéseknek a mezőgazdasági termékek és élelmiszerek földrajzi jelzéseinek és eredetmegjelöléseinek oltalmáról szóló 2081/92/EGK tanácsi rendeletben előírt "Oltalom alatt álló eredetmegjelölések és földrajzi jelzések nyilvántartása" elnevezésű nyilvántartásba való bejegyzéséről szóló 2400/96/EK rendelet mellékletének kiegészítéséről
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2796/2000/EK bizottsági rendelettel [1] módosított, a mezőgazdasági termékek és élelmiszerek földrajzi jelzéseinek és eredetmegjelöléseinek oltalmáról szóló, 1992. július 14-i 2081/92/EGK tanácsi rendeletre [2] és különösen annak 6. cikke (3) és (4) bekezdésére,
mivel:
(1) A 2081/92/EGK rendelet 5. cikkével összhangban Görögország kérelmet nyújtott be a Bizottsághoz a "Πατάτα Κάτω Νευροκοπίου" (Patata Kato Nevrokopiou) elnevezés földrajzi jelzésként történő bejegyzésére.
(2) Az említett rendelet 6. cikkének (1) bekezdése alapján megállapítást nyert, hogy a kérelem megfelel a rendeletben foglalt valamennyi előírásnak, és a rendelet 4. cikkével összhangban az összes szükséges információt tartalmazzák.
(3) A rendelet mellékletében szereplő elnevezésnek az Európai Közösségek Hivatalos Lapjában [3] való közzétételét követően a Bizottsághoz nem érkezett semmilyen, a 2081/92/EGK rendelet 7. cikke szerinti kifogás az elnevezésre vonatkozóan.
(4) Az elnevezést következésképpen be kell jegyezni az "Oltalom alatt álló eredetmegjelölések és földrajzi jelzések nyilvántartása" elnevezésű nyilvántartásba, és ezáltal az a Közösség egész területén földrajzi jelzésként oltalmat élvez.
(5) E rendelet melléklete kiegészíti a legutóbb a 245/2002/EK rendelettel [4] módosított 2400/96/EK bizottsági rendelet [5] mellékletét,
ELFOGADTA EZT A RENDELETET:
1. cikk
A 2400/96/EK rendelet melléklete az e rendelet mellékletében szereplő elnevezéssel egészül ki, és azt, mint oltalom alatt álló földrajzi jelzést (OFJ), bejegyzik a 2081/92/EGK rendelet 6. cikkének (3) bekezdésében foglalt "Oltalom alatt álló eredetmegjelölések és földrajzi jelzések nyilvántartása" elnevezésű nyilvántartásba.
2. cikk
Ez a rendelet az Európai Közösségek Hivatalos Lapjában való kihirdetését követő 20. napon lép hatályba.
A Bizottság 780/2002/EK rendelete
(2002. május 8.)
a különleges minőségű méz termelésére irányuló támogatási rendszer tekintetében a 2019/93/EGK tanácsi rendelet alkalmazására vonatkozó részletes szabályok megállapításáról szóló 3063/93/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 442/2002/EK rendelettel [1] módosított, az egyes mezőgazdasági termékek vonatkozásában a kisebb égei-tengeri szigetek javára hozott egyedi intézkedések bevezetéséről szóló, 1993. július 19-i 2019/93/EGK tanácsi rendeletre [2] és különösen annak 12. cikke (3) bekezdésére,
mivel:
(1) A 2019/93/EGK rendelet különleges minőségű mézet termelő kaptárakra vonatkozó támogatási rendszer bevezetését írja elő a kisebb égei-tengeri szigetek tekintetében. A 442/2002/EK rendelettel módosított, fenti rendelet 12. cikke jelenleg a "méhészeti egyesület" fogalmára utal, ezért megfelelőképpen módosítani kell a 3063/93/EK bizottsági rendelet [3] szóhasználatát.
(2) A 3063/93/EK rendelet korszerűsítése érdekében el kell hagyni az 1993-as évre megengedett eltéréseket a támogatási kérelmek és kifizetések, valamint a támogatások kifizetéséről a Bizottságnak küldött értesítések dátuma, továbbá a helyszíni ellenőrzés keretében elbírált támogatási kérelmek százalékos aránya vonatkozásában. A mezőgazdasági átváltási árfolyamra való hivatkozást szintén el kell hagyni.
(3) A 3063/93/EK rendeletet ennek megfelelően módosítani kell.
(4) Az e rendeletben előírt intézkedések összhangban vannak a Baromfihús- és Tojáspiaci Irányítóbizottság véleményével,
ELFOGADTA EZT A RENDELETET:
2. A 2. cikk (2) bekezdésének első mondata helyébe a következő szöveg lép: "A méhészeti egyesületek jóváhagyás céljából benyújtják a programokat a görög hatóságnak."
3. A 3. cikk a következőképpen módosul:
a) az (1) bekezdés második albekezdését el kell hagyni;
b) a (2) bekezdés első francia bekezdése helyébe a következő szöveg lép: "– a méhészeti egyesület neve és címe, vagy a méhész vezetékneve, keresztneve és címe,".
4. A 4. cikk második bekezdését el kell hagyni.
5. Az 5. cikk a következőképpen módosul:
a) az első bekezdés első és második francia bekezdése helyébe a következő szöveg lép: "– a támogatási kérelmet benyújtott méhészeti egyesületek, illetve egyéni méhészek száma,
– a kaptárak száma, amelyekre a méhészeti egyesületek, illetve az egyéni méhészek támogatási kérelmet nyújtottak be, és amelyekre támogatásban részesültek,";
b) a második bekezdést el kell hagyni.
6. A 6. cikk (2) bekezdése első albekezdésének második mondatát el kell hagyni.
7. A 8. cikket el kell hagyni.
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
Az Európai Parlament és a Tanács 1406/2002/EK rendelete
(2002. június 27.)
az Európai Tengerbiztonsági Ügynökség létrehozásáról
(EGT vonatkozású szöveg)
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 80. cikke (2) bekezdésére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
tekintettel a Régiók Bizottságának véleményére [3],
a Szerződés 251. cikkében említett eljárásnak megfelelően [4],
mivel:
(1) A Közösségben számos jogi intézkedést fogadtak el a tengeri közlekedésben a biztonság növelése és a szennyezés megelőzése céljából. A hatékonyság érdekében e jogszabályokat megfelelő és egységes módon kell alkalmazni a Közösség egész területén. Ez ilyenformán kellő mozgásteret biztosít, csökkenti a versenynek a nem megfelelő hajók által élvezett előnyökből származó torzulásait és jutalmazza a tengeri közlekedés komoly résztvevőit.
(2) A jelenleg közösségi vagy nemzeti szinten ellátott egyes feladatokat egy szakértői testület is végrehajthatná. Valójában műszaki és tudományos támogatásra és magas szintű állandó szakértelemre van szükség a tengeri biztonság és a hajók okozta szennyezés megelőzése terén a közösségi jogszabályok megfelelő alkalmazása, végrehajtásuk nyomonkövetése és a már hatályos intézkedések hatékonyságának értékelése céljából. Ezért - a meglévő közösségi intézményi struktúrán belül és a hatásköri egyensúly tiszteletben tartásával - szükség van az Európai Tengerbiztonsági Ügynökség ("az ügynökség") létrehozására.
(3) Általánosságban, az ügynökségnek olyan műszaki testületnek kell lennie, amely ellátja a Közösséget a szükséges eszközökkel, hogy az hatékonyan cselekedhessen az átfogó, tengeri biztonságra és a hajók okozta szennyezés megelőzésére vonatkozó szabályok fejlesztése érdekében. Az ügynökségnek segítenie kell a Bizottság munkáját a tengerbiztonságra és a hajók által okozott szennyezésre vonatkozó közösségi jogszabályok folyamatos frissítésének és fejlesztésének folyamatában, és megfelelő támogatást kell nyújtania e jogszabályoknak a Közösség területén történő egységes és hatékony végrehajtásának biztosítása céljából, segítve a Bizottságot a tengerbiztonságról és a hajók okozta szennyezésről szóló meglévő és jövőbeni közösségi jogszabályok által ráruházott feladatok végrehajtásában.
(4) Azon célok megfelelő végrehajtása érdekében, amelyek elérésére az ügynökséget létrehozták, helyénvaló, hogy az ügynökség számos más olyan fontos feladatot is ellásson, amelyek célja a tengeri biztonság fokozása és a hajók által okozott szennyezés megelőzése a tagállamok vizein. Ebben a tekintetben az ügynökségnek együtt kell működnie a tagállamokkal a kikötő szerinti illetékes állam hatóságával és a lobogó szerinti állam hatáskörével kapcsolatos megfelelő képzési programok szervezésében, és technikai segítségnyújtást kell biztosítania a közösségi jogszabályok végrehajtásához. Az ügynökségnek elő kell segítenie a tagállamok és a Bizottság közötti, a közösségi hajóforgalom ellenőrzéséről és információs rendszeréről, valamint a 93/75/EGK tanácsi irányelv hatályon kívül helyezéséről szóló, 2002. június 27-i 2002/59/EK európai parlamenti és tanácsi irányelvben [5] előírt együttműködést, mégpedig az ezen irányelv céljainak eléréséhez szükséges információs rendszerek kifejlesztése és működtetése által, továbbá a súlyos tengeri balesetekkel kapcsolatos nyomozásokra vonatkozó tevékenységekben. El kell látnia a Bizottságot és a tagállamokat a tengerbiztonságra és a hajók okozta szennyezés megelőzésére vonatkozó objektív, megbízható és összehasonlítható információkkal és adatokkal, hogy lehetővé tegye számukra a szükséges kezdeményezések végrehajtását a hatályos intézkedések megerősítése és azok hatékonyságának értékelése céljából. Az ügynökségnek a know-how-t a tagjelölt államok rendelkezésére kell bocsátania. Nyitva kell állnia ezen államok és olyan más harmadik országok részvétele előtt, amelyek a Közösséggel kötött megállapodások révén elfogadják és végrehajtják a tengerbiztonságról és a hajók okozta szennyezés megelőzéséről szóló közösségi jogszabályokat.
(5) Az ügynökségnek támogatnia kell a tagállamok közötti jobb együttműködést, valamint ki kell fejlesztenie és el kell terjesztenie a Közösségben a legjobb gyakorlatokat. Ennek pedig hozzá kell járulnia a tengerbiztonsági rendszer egészének javulásához a Közösségben, valamint a tengeri balesetek, a tengeri szennyezés és a tengeren bekövetkező halálesetek kockázatának csökkentéséhez.
(6) Az ügynökségre bízott feladatok megfelelő végrehajtása céljából helyénvaló, hogy az ügynökség tisztviselői látogatásokat tegyenek a tagállamokban a tengerbiztonságot és a hajók okozta szennyezés megelőzését célzó közösségi rendszer általános működésének ellenőrzése céljából. E látogatásokat az ügynökség igazgatási tanácsa által megállapítandó szabályok szerint kell végrehajtani, és a tagállamok hatóságainak elő kell segíteniük e látogatásokat.
(7) Az ügynökségnek alkalmaznia kell a dokumentumokhoz történő hozzáférésről és a személyes adatok kezelése tekintetében az egyének védelméről szóló vonatkozó közösségi jogszabályokat. Az ügynökségnek a nyilvánosság és bármelyik érdekelt fél számára objektív, megbízható és könnyen érthető információkat kell szolgáltatnia a munkájáról.
(8) Az ügynökség szerződéses felelőssége esetében - amelyet az ügynökség által kötött szerződésekre vonatkozó jog szabályoz - a Bíróságnak kell hatáskörrel rendelkeznie, hogy a szerződésben lévő választottbírósági záradék szerint ítéletet hozzon. A Bíróságnak kell hatáskörrel rendelkeznie továbbá az ügynökség által szerződésen kívül okozott károk megtérítésével kapcsolatos viták esetében is.
(9) Az ügynökség feladatai ellátásának hatékony biztosítása céljából a tagállamoknak és a Bizottságnak képviseltetniük kell magukat az igazgatási tanácsban, amely rendelkezik a szükséges hatáskörrel a költségvetés megállapításához, végrehajtásának igazolásához, a megfelelő pénzügyi szabályok elfogadásához, az ügynökség átlátható határozathozatali munkaeljárásának megállapításához, az ügynökség munkaprogramjának elfogadásához, a tagállamok technikai segítségnyújtás iránti kérelmeinek megvizsgálásához, a tagállamokban tett látogatásokra vonatkozó eljárásmód meghatározásához és az ügyvezető igazgató kijelöléséhez. Az ügynökség erőteljesen műszaki és tudományos küldetésének és feladatainak figyelembevételével helyénvaló, hogy az igazgatási tanács az összes tagállam legalább egy-egy képviselőjéből és a Bizottság négy képviselőjéből álljon, akik magas szintű szakértelemmel rendelkeznek. Annak biztosítása érdekében, hogy az igazgatási tanács a lehető legmagasabb szintű szakértelemmel és tapasztalattal rendelkezzen, és hogy az ügynökség feladataiban leginkább érintett ágazatok szorosan kapcsolódjanak az ügynökség munkájához, a Bizottságnak a tengerbiztonság és a hajók okozta szennyezések terén tanúsított szakmai kiválóságuk és tapasztalataik - nem pedig adott szakmai szervezetekben betöltött képviselői státuszuk - alapján kell ezen ágazatok független szakértőit a tanács szavazati jog nélküli tagjaivá kineveznie.
(10) Az ügynökség jó működése megköveteli, hogy ügyvezető igazgatóját érdemei és dokumentált irányítási és vezetői képességei alapján jelöljék ki, valamint annak okán, hogy megfelelő szakképzettséggel és tapasztalattal rendelkezik a tengeri biztonság és a hajók okozta szennyezés terén, és hogy az ügynökség belső működésének megszervezése során feladatait teljes függetlenségben és szabad cselekvési joggal lássa el. E célból az ügyvezető igazgatónak el kell készítenie az ügynökség működési programját, és mindent meg kell tennie, hogy biztosítsa annak végrehajtását, évente egy, az igazgatási tanácsnak benyújtandó átfogó jelentéstervezetet kell kidolgoznia, becsléseket kell készítenie az ügynökség bevételeiről és kiadásairól, és végre kell hajtania a költségvetést.
(11) Az ügynökség teljes önállóságának és függetlenségének biztosítása érdekében az ügynökségnek önálló költségvetéssel kell rendelkeznie, amelynek bevételei alapvetően a Közösség hozzájárulásából származnak.
(12) Az elmúlt évek során, amint egyre több decentralizált ügynökséget hoztak létre, a költségvetési hatóság törekedett a számukra kiutalt közösségi támogatás kezelése átláthatóságának és ellenőrzésének növelésére, különösen a díjak költségvetésbe vonása, a pénzügyi ellenőrzés, a végrehajtás felelőssége alóli mentesítés hatásköre, a nyugdíjrendszerbe fizetett járulékok és a belső költségvetési eljárás (magatartási kódex) vonatkozásában. Hasonló módon, az Európai Csalás Elleni Hivatal (OLAF) által végzett vizsgálatokról szóló, 1999. május 25-i 1073/1999/EK európai parlamenti és tanácsi rendeletet [6] korlátozás nélkül alkalmazni kell az ügynökség esetében, amelynek csatlakoznia kell az Európai Parlament, a Tanács és az Európai Közösségek Bizottsága közötti, az Európai Csalás Elleni Hivatal (OLAF) által végzett belső vizsgálatokról szóló 1999. május 25-i intézményközi megállapodáshoz [7].
(13) Az ügynökség működésének megkezdésétől számított öt éven belül az igazgatási tanácsnak el kell rendelnie egy független külső vizsgálatot, hogy értékelje e rendelet, az ügynökség és annak munkagyakorlata hatását a magas szintű tengeri biztonság létrehozására és a hajók okozta szennyezés megelőzésére,
ELFOGADTA EZT A RENDELETET:
I. FEJEZET
CÉLOK ÉS FELADATOK
1. cikk
Célok
(1) E rendelet a Közösségen belül a tengeri biztonság magas, egységes és hatékony szintjének biztosítása és a hajók által okozott szennyezés megelőzése céljából létrehozza az Európai Tengerbiztonsági Ügynökséget (a továbbiakban: "az ügynökség").
(2) Az ügynökség ellátja a tagállamokat és a Bizottságot a szükséges műszaki és tudományos támogatással és magas szintű szakértelemmel annak érdekében, hogy segítse azokat a közösségi jogszabályok megfelelő alkalmazásában a tengeri biztonság és a hajók okozta szennyezés megelőzése terén, a jogszabályok végrehajtásának ellenőrzésében és a már hatályos intézkedések hatékonyságának értékelésében.
2. cikk
Feladatok
Az 1. cikkben meghatározott célok megfelelő módon történő elérésének biztosítása érdekében az ügynökség a következő feladatokat látja el:
a) támogatja a Bizottságot - adott esetben - a tengeri biztonságról és a hajók okozta szennyezés megelőzéséről szóló közösségi jogszabályok korszerűsítésére és továbbfejlesztésére irányuló előkészítő munkában, különösen az e területre vonatkozó nemzetközi jogszabályok fejlődésével összefüggésben. E feladatnak magában kell foglalnia a tengeri biztonság és a hajók által okozott szennyezés megelőzése terén végrehajtott kutatási projektek elemzését;
b) támogatja a Bizottságot a tengeri biztonságról és a hajók okozta szennyezés megelőzéséről szóló közösségi jogszabályok egész Közösségen belüli hatékony végrehajtásában. Az ügynökség különösen:
i. ellenőrzi a közösségi ellenőrző rendszernek a kikötő szerinti állam hatósága általi általános működtetését, beleértve esetleg a tagállamokba tett látogatásokat és az e területen lehetséges fejlesztések tekintetében a Bizottságnak benyújtott javaslatokat;
ii. biztosítja a Bizottság számára azt a technikai támogatást, amely a kikötő szerinti illetékes állam hatóságáról szóló párizsi szándéknyilatkozat műszaki testületeinek munkájában való részvételhez szükséges;
iii. támogatja a Bizottságot a tengeri biztonságról és a hajók okozta szennyezés megelőzéséről szóló meglévő és jövőbeni közösségi jogszabályok által a Bizottságra ruházott feladatok végrehajtásában, nevezetesen a hajóosztályozó társaságokra, az utasszállító hajók biztonságára, valamint a hajók legénységének biztonságára, képzésére, minősítésére és őrszolgálatára vonatkozó jogszabályok tekintetében;
c) az ügynökség együttműködik a tagállamokkal:
i. adott esetben a kikötő szerinti illetékes állam és a lobogó szerinti állam felelősségi körébe tartozó képzési programok megszervezésében;
ii. műszaki megoldások kidolgozásában és a közösségi jogszabályok végrehajtásával kapcsolatos technikai segítségnyújtás biztosítása során;
d) az ügynökség elősegíti a tagállamok és a Bizottság együttműködését a 2002/59/EK irányelv hatálya alá tartozó területen. Az ügynökség különösen:
i. elősegíti a hajózási területeken lévő parti államok közötti együttműködést az említett irányelv hatálya alá tartozó területen;
ii. kifejleszti és működteti az említett irányelv célkitűzéseinek megvalósításához szükséges információs rendszereket;
e) az ügynökség elősegíti a tagállamok és a Bizottság együttműködését - megfelelő figyelemmel a tagállamok eltérő jogrendszerére - a tengeri baleseteknek a közösen megállapított nemzetközi alapelveknek megfelelő kivizsgálására vonatkozó közös módszertan kifejlesztésében, a tagállamok támogatásával a súlyos tengeri balesetekkel kapcsolatos vizsgálatokra vonatkozó tevékenységben, valamint az elkészült baleseti jelentések elemzésének elvégzésével;
f) az ügynökség ellátja a Bizottságot és a tagállamokat a tengeri biztonságra és a hajók által okozott szennyezésre vonatkozó objektív, megbízható és összehasonlítható információkkal és adatokkal, hogy lehetővé tegye számukra a tengeri biztonság és a hajók okozta szennyezés megelőzésének javítására és a meglévő intézkedések hatékonyságának értékelésére szolgáló megfelelő intézkedések megtételét. E feladatok magukban foglalják a tengeri biztonságra, a tengeri forgalomra és a tenger véletlen, illetve szándékos szennyezésére vonatkozó műszaki adatok összegyűjtését, rögzítését és értékelését, a meglévő adatbázisok szisztematikus kihasználását, beleértve ezen adatbázisok kölcsönös gyarapítását és - adott esetben - további adatbázisok létrehozását. Az összegyűjtött adatok alapján az ügynökség segíti a Bizottságot a Közösség kikötőiben és a tagállamok felségvizein történő hajózás tekintetében a hajózás biztonságára, a környezetszennyezés megelőzésére és a fedélzeti élet- és munkakörülményekre vonatkozó nemzetközi előírások végrehajtásáról szóló (kikötő szerinti illetékes állam hatósága által végzett ellenőrzés), 1995. június 19-i 95/21/EK tanácsi irányelv [8] szerint a közösségi kikötőkbe való befutásra engedélyt nem kapott hajókra vonatkozó információk hathavonta történő közzétételében. Az ügynökség továbbá segíti a Bizottságot és a tagállamokat a jogellenes kirakodásokat végző hajók azonosításának és felkutatásának javítására irányuló tevékenységükben;
g) a tagjelölt államokkal folytatott tárgyalások során az ügynökség technikai segítséget nyújthat a tengeri biztonságról és a hajók okozta szennyezés megelőzéséről szóló közösségi jogszabályok végrehajtása terén. E feladatot össze kell hangolni a regionális együttműködési programokkal, és magában kell foglalnia - adott esetben - megfelelő képzési programok szervezését.
3. cikk
A tagállamokban tett látogatások
(1) A rábízott feladatok teljesítése céljából az ügynökség az igazgatási tanács által meghatározott eljárásmódnak megfelelően felkeresheti a tagállamokat. A tagállamok nemzeti hatóságai segítik az ügynökség munkatársainak munkáját.
(2) Az ügynökség értesíti az érintett tagállamokat a tervezett látogatásról, a kiküldött tisztviselők nevéről és a látogatás kezdőnapjáról. A vizsgálatok végrehajtására kiküldött ügynökségi tisztviselők bemutatják az ügynökség igazgatójától származó, a küldetés szándékát és célját megjelölő határozatot.
(3) Az egyes vizsgálatok végén az ügynökség jelentést készít, és azt elküldi a Bizottságnak és az érintett tagállamnak.
4. cikk
Átláthatóság és adatvédelem
(1) Az ügynökség a birtokában lévő dokumentumokba való betekintés iránti kérelmek kezelése során a nyilvánosságnak az Európai Parlament, a Tanács és a Bizottság dokumentumaihoz történő hozzáféréséről szóló, 2001. május 30-i 1049/2001/EK európai parlamenti és tanácsi rendeletben [9] megállapított alapelveket alkalmazza.
(2) Az ügynökség saját kezdeményezésére felvilágosítást adhat a működési területére vonatkozóan. Különösen biztosítja, hogy a nyilvánosságot és bármely érdekelt felet gyorsan lássa el a munkájára vonatkozó objektív, megbízható és könnyen érthető információkkal.
(3) Az (1) és (2) bekezdés alkalmazásához szükséges belső szabályokat az igazgatási tanács állapítja meg.
(4) A Bizottság és az ügynökség által e rendeletnek megfelelően összegyűjtött információkra a személyes adatok közösségi intézmények és szervek által történő kezelése tekintetében az egyének védelméről, valamint az ilyen adatok szabad áramlásáról szóló, 2000. december 18-i 45/2001/EK európai parlamenti és tanácsi rendelet [10] vonatkozik.
II. FEJEZET
SZERVEZETI FELÉPÍTÉS ÉS MŰKÖDÉS
5. cikk
Jogállás, regionális központok
(1) Az ügynökség a Közösség szerve. Az ügynökség jogi személy.
(2) Az ügynökség minden tagállamban a nemzeti jog szerint a jogi személyeket megillető legteljesebb jogképességgel rendelkezik. Az ügynökség különösen ingó és ingatlan tulajdont szerezhet vagy idegeníthet el, és eljárhat bíróság előtt.
(3) A Bizottság kérésére az igazgatási tanács az érintett tagállamok hozzájárulásával határozhat a navigáció és a tengeri forgalom ellenőrzésére vonatkozó feladatoknak a 2002/59/EK irányelvben előírtak szerinti végrehajtásához szükséges regionális központok létrehozásáról.
(4) Az ügynökséget az ügyvezető igazgató képviseli.
6. cikk
Személyzet
(1) Az ügynökség személyzetére az Európai Közösségek tisztviselőinek személyzeti szabályzatát, az Európai Közösségek egyéb alkalmazottaira vonatkozó alkalmazási feltételeket és az Európai Közösségek intézményei által a személyzeti szabályzat és az alkalmazási feltételek alkalmazása céljából közösen elfogadott szabályokat kell alkalmazni. Az igazgatási tanács a Bizottsággal egyetértésben elfogadja a szükséges végrehajtási szabályokat.
(2) A 16. cikk sérelme nélkül a személyzeti szabályzat és az egyéb alkalmazottakra vonatkozó feltételek által a kinevezéssel megbízott hatóságra ruházott hatáskört saját személyzete tekintetében az ügynökség gyakorolja.
(3) Az ügynökség személyzete a Bizottság vagy a tagállamok által ideiglenesen kinevezett vagy kiküldött tisztviselőkből, illetve az ügynökség által a feladatok ellátásához szükséges mértékben felvett egyéb alkalmazottakból áll.
7. cikk
Kiváltságok és mentességek
Az ügynökségre és személyzetére az Európai Közösségek kiváltságairól és mentességeiről szóló jegyzőkönyvet kell alkalmazni.
8. cikk
Felelősség
(1) Az ügynökség szerződéses felelősségét az adott szerződésre alkalmazandó jog szabályozza.
(2) Az ügynökség által kötött szerződésben lévő választottbírósági záradék szerint a Bíróság rendelkezik hatáskörrel az ítéletek meghozatalára.
(3) A szerződésen kívül okozott kár esetében az ügynökség a tagállamok jogában közös általános alapelveknek megfelelően téríti meg a részlegei vagy alkalmazottai által a feladataik teljesítése közben okozott károkat.
(4) A (3) bekezdésben említett kártérítésre vonatkozó viták tekintetében a Bíróság rendelkezik hatáskörrel.
(5) Az alkalmazottak ügynökséggel szemben fennálló személyes felelősségét a rájuk alkalmazandó személyzeti szabályzatban vagy feltételekben meghatározott rendelkezések szabályozzák.
9. cikk
Nyelvek
(1) Az ügynökségre az Európai Gazdasági Közösség által használt nyelvek meghatározásáról szóló, 1958. április 15-i 1. Rendeletben [11] megállapított rendelkezéseket kell alkalmazni.
(2) Az ügynökség működéséhez szükséges fordítási szolgáltatásokat az Európai Unió szerveinek fordítóközpontja végzi.
10. cikk
Az igazgatási tanács létrehozása és hatásköre
(1) Létrejön az igazgatási tanács.
(2) Az igazgatási tanács:
a) nevezi ki az ügyvezető igazgatót a 16. cikk szerint;
b) minden évben április 30-ig elfogadja az ügynökség előző évi általános jelentését, és továbbítja azt a tagállamoknak, az Európai Parlamentnek, a Tanácsnak és a Bizottságnak;
c) a munkaprogram keretében megvizsgálja a tagállamoknak a 2. cikk c) pontjának ii. alpontjában említett technikai segítségnyújtás iránti kérelmeit;
d) minden évben október 31-ig a Bizottság véleményét figyelembe véve elfogadja az ügynökség következő évi munkaprogramját, és továbbítja azt a tagállamoknak, az Európai Parlamentnek, a Tanácsnak és a Bizottságnak.
Ezt a munkaprogramot az éves közösségi költségvetési eljárás sérelme nélkül kell elfogadni. Abban az esetben, ha a munkaprogram elfogadását követő 15 napon belül a Bizottság kifejezi az említett programmal kapcsolatos ellenvéleményét, az igazgatási tanács felülvizsgálja a programot, és esetlegesen módosítva, második olvasatban - vagy a Bizottság képviselőivel együtt kétharmados többséggel, vagy a tagállamok képviselőinek egyhangú egyetértésével - két hónapon belül elfogadja azt;
e) a pénzügyi év kezdete előtt elfogadja az ügynökség végleges költségvetését, szükség esetén a közösségi hozzájárulásnak és az ügynökség más bevételeinek megfelelően kiigazítva;
f) megállapítja az ügyvezető igazgató határozathozatali eljárásait;
g) meghatározza a 3. cikk szerint végrehajtandó látogatásokra vonatkozó eljárásmódot;
h) a 18., 19. és 21. cikk szerint eleget tesz az ügynökség költségvetésére vonatkozó kötelezettségeinek;
i) fegyelmi jogkört gyakorol az ügyvezető igazgató felett és a 15. cikk (3) bekezdésében említett egységek vezetői felett;
j) eljárási szabályzatot fogad el.
11. cikk
Az igazgatási tanács összetétele
(1) Az igazgatási tanács a tagállamok egy-egy képviselőjéből és a Bizottság négy képviselőjéből, valamint a leginkább érintett ágazatok négy, a Bizottság által kijelölt, szavazati joggal nem rendelkező szakemberéből áll.
A bizottság tagjait a tengeri biztonság és a hajók okozta szennyezés területén szerzett tapasztalataik és szakértelmük alapján nevezik ki.
(2) A tagállamok mindegyike és a Bizottság kinevezi saját tagját az igazgatási tanácsba, továbbá egy helyettest, aki a tag hiányában képviseli.
(3) A tagok hivatali ideje öt év. A kinevezés egy alkalommal megújítható.
(4) Adott esetben, a harmadik országok képviselőinek részvételét és annak feltételeit a 17. cikk (2) bekezdésében említett intézkedésekben kell meghatározni.
12. cikk
Az igazgatási tanács elnöksége
(1) Az igazgatási tanács a tagjai közül választ egy elnököt és egy elnökhelyettest. Az elnökhelyettes hivatalból helyettesíti az elnököt, ha az akadályoztatva van a feladatai ellátásában.
(2) Az elnök és az alelnök hivatali ideje három év, amely igazgatási tanácsi tagságuk megszűnésével ér véget. A megbízatás egy alkalommal megújítható.
13. cikk
Ülések
(1) Az igazgatási tanács üléseit az elnöke hívja össze.
(2) Az ügynökség ügyvezető igazgatója részt vesz a tanácskozásokon.
(3) Az igazgatási tanács évente kétszer rendes ülést tart. Ezen kívül az elnök kezdeményezésére, valamint a Bizottság vagy a tagállamok egyharmadának kérésére ül össze.
(4) Bizalmas ügy vagy érdekellentét esetén az igazgatási tanács határozhat a napirend egyes különös pontjainak a leginkább érintett ágazatok képviselőiként kinevezett tagok jelenléte nélkül történő vizsgálatáról. E rendelkezés alkalmazásának részletes szabályait az eljárási szabályzatban lehet megállapítani.
(5) Az igazgatási tanács megfigyelőként bárkit meghívhat az ülésekre, akinek a véleménye érdekes lehet.
(6) Az igazgatási tanács tagjait - az eljárási szabályzat rendelkezéseire is figyelemmel - tanácsadók vagy szakértők segíthetik.
(7) Az igazgatási tanács titkárságát az ügynökség biztosítja.
14. cikk
Szavazás
(1) Az igazgatási tanács a határozatait az összes szavazati joggal rendelkező tag kétharmados többségével hozza meg.
(2) Minden tag egy szavazattal rendelkezik. Az ügynökség ügyvezető igazgatója nem szavaz.
Egy tag távolléte esetén a helyettese jogosult a szavazati jogának gyakorlására.
(3) A részletesebb szavazási intézkedéseket az eljárási szabályzat állapítja meg, különösen az egyik tagnak a másik nevében történő eljárása feltételeit.
15. cikk
Az ügyvezető igazgató feladatai és hatásköre
(1) Az ügynökséget - a feladatai ellátása során teljesen független - ügyvezető igazgatója irányítja a Bizottság és az igazgatási tanács hatáskörének sérelme nélkül.
(2) Az ügyvezető igazgató feladatai és hatásköre:
a) elkészíti a munkaprogramot, és a Bizottsággal folytatott konzultációt követően benyújtja azt az igazgatási tanácsnak. Meghozza a program végrehajtásához szükséges rendelkezéseket. A 10. cikk (2) bekezdése c) pontjának megfelelően reagál a Bizottság vagy valamelyik tagállam segítségnyújtás iránti kérelmére;
b) a Bizottsággal folytatott konzultációt követően határoz a 3. cikkben előírt látogatások végrehajtásáról, az igazgatási tanács által a 10. cikk (2) bekezdésének g) pontja szerint megállapított eljárásmódot követve;
c) meghozza a szükséges rendelkezéseket - beleértve a belső igazgatási utasítások elfogadását és az értesítések közzétételét - az ügynökség e rendelet rendelkezéseinek megfelelő működésének biztosítására;
d) megszervez egy hatékony ellenőrzési rendszert abból a célból, hogy az ügynökség eredményeit össze lehessen hasonlítani a működési céljaival. Ennek alapján az ügyvezető igazgató minden évben készít egy általános jelentéstervezetet, és benyújtja azt az igazgatási tanácsnak. Létrehozza azokat a rendszeres értékelő eljárásokat, amelyek megfelelnek az elismert szakmai szabványoknak;
e) a személyzetre vonatkozóan gyakorolja a 6. cikk (2) bekezdésében megállapított hatáskört;
f) a 18. cikk szerint becsléseket készít az ügynökség bevételeiről és kiadásairól, és a 19. cikknek megfelelően végrehajtja a költségvetést.
(3) Az ügyvezető igazgatót egy vagy több csoportvezető segítheti. Az ügyvezető igazgatót távolléte vagy akadályoztatása esetén a csoportvezetők egyike helyettesíti.
16. cikk
Az ügyvezető igazgató kinevezése
(1) Az ügynökség ügyvezető igazgatóját az igazgatási tanács az érdemei és dokumentált irányítási és vezetői képességei, valamint a tengeri biztonságra és a hajók okozta szennyezés területére vonatkozó hozzáértése és tapasztalatai alapján nevezi ki. Az igazgatási tanács a határozatát az összes szavazásra jogosult tag négyötödös többségével hozza meg. A Bizottság javaslatot tehet egy vagy több jelöltre.
Az ügyvezető igazgató felmentésére vonatkozó hatáskörrel az igazgatási tanács rendelkezik, ugyanennek az eljárásnak megfelelően.
(2) Az ügyvezető igazgató kinevezése öt évre szól. E kinevezés egy alkalommal megújítható.
17. cikk
Harmadik országok részvétele
(1) Az ügynökség nyitott olyan harmadik országok részvételére, amelyek a Közösséggel kötött megállapodásaik által elfogadták és alkalmazzák a tengeri biztonságra és a hajók okozta szennyezésre vonatkozó közösségi jogszabályokat.
(2) E megállapodások vonatkozó rendelkezései szerint olyan szabályozást kell megalkotni, amely többek között meghatározza az ezen országoknak az ügynökség munkájában történő részvételére vonatkozó részletes szabályok jellegét és mértékét, beleértve a pénzügyi hozzájárulásról és a személyzetről szóló rendelkezéseket.
III. FEJEZET
PÉNZÜGYI ELŐÍRÁSOK
18. cikk
Költségvetés
(1) Az ügynökség bevételei a következőkből állnak:
a) a Közösség hozzájárulásából;
b) az ügynökség munkájában a 17. cikknek megfelelően részt vevő harmadik országok lehetséges hozzájárulásából;
c) a publikációs, képzési és/vagy az ügynökség által biztosított egyéb szolgáltatások díjaiból.
(2) Az ügynökség kiadásai a személyzeti, adminisztrációs, infrastrukturális és működési költségekből állnak.
(3) Az ügyvezető igazgató becslést készít a következő pénzügyi évre az ügynökség bevételeiről és kiadásairól, és azt egy létszámtervvel együtt továbbítja az igazgatási tanácsnak.
(4) A bevételeknek és kiadásoknak egyensúlyban kell lenniük.
(5) Az igazgatási tanács minden évben április 30-ig egy előzetes munkaprogrammal együtt elfogadja a költségvetési tervet és továbbítja a Bizottságnak, valamint az ügynökség munkájában a 17. cikknek megfelelően részt vevő harmadik országoknak.
E költségvetési terv alapján a Bizottság meghatározza az Európai Unió általános költségvetési tervének vonatkozó becslését, amelyet a Szerződés 272. cikke szerint a Tanács elé terjeszt. A jóváhagyott költségvetés következő évi kilátásainak mozgásterét figyelembe kell venni.
(6) Az Európai Unió általános költségvetésének elfogadását követően az igazgatási tanács - szükség szerint a közösségi hozzájáruláshoz igazítva - elfogadja az ügynökség költségvetését és végső munkaprogramját. Ezeket haladéktalanul továbbítja a Bizottságnak, a költségvetési hatóságnak és az ügynökség munkájában részt vevő harmadik országoknak.
19. cikk
A költségvetés végrehajtása és ellenőrzése
(1) Az ügynökség költségvetését az ügyvezető igazgató hajtja végre.
(2) A kötelezettségvállalások és az összes költség kifizetésének ellenőrzését és az összes ügynökségi bevétel meglétének és befizetésének ellenőrzését a Bizottság pénzügyi ellenőre hajtja végre.
(3) Minden évben legkésőbb március 31-ig az ügyvezető igazgató benyújtja a Bizottságnak, az igazgatási tanácsnak és a Számvevőszéknek az előző év bevételeinek és kiadásainak részletes elszámolását.
A Számvevőszék a Szerződés 248. cikkének megfelelően megvizsgálja ezeket az elszámolásokat. A Számvevőszék minden évben jelentést tesz közzé az ügynökség tevékenységéről.
(4) Az ügynökség ügyvezető igazgatóját az igazgatási tanács javaslata alapján az Európai Parlament mentesíti a költségvetés végrehajtására vonatkozó felelősség alól.
20. cikk
A csalás elleni küzdelem
(1) A csalás, a korrupció és az egyéb jogellenes tevékenységek elleni küzdelem céljából az 1073/1999/EK rendelet rendelkezéseit az ügynökségre korlátozás nélkül alkalmazni kell.
(2) Az ügynökség csatlakozik az OLAF által végrehajtott belső vizsgálatokról szóló 1999. május 25-i intézményközi megállapodáshoz, és késedelem nélkül meghozza a teljes személyzetére alkalmazandó megfelelő rendelkezéseket.
(3) A finanszírozásra vonatkozó határozatok és az azokból következő végrehajtási megállapodások és eszközök kifejezetten kikötik, hogy a Számvevőszék és az OLAF szükség esetén helyszíni ellenőrzést végezhet az ügynökségi finanszírozás jogosultjainál és a szétosztásért felelős ügynököknél.
21. cikk
Pénzügyi rendelkezések
Az igazgatási tanács a Bizottság hozzájárulásának és a Számvevőszék véleményének kézhezvételét követően elfogadja az ügynökség pénzügyi szabályzatát. E pénzügyi szabályzat az Európai Közösségek általános költségvetésére alkalmazandó 1977. december 21-i költségvetési rendelet [12] 142. cikkének megfelelően különösen meghatározza az ügynökség költségvetésének elkészítése és végrehajtása során alkalmazandó eljárást.
IV. FEJEZET
ZÁRÓ RENDELKEZÉSEK
22. cikk
Értékelés
(1) Az ügynökség működésének megkezdésétől számított öt éven belül az igazgatási tanács elrendel egy független külső vizsgálatot e rendelet végrehajtására vonatkozóan. A Bizottság az ügynökség számára hozzáférhetővé tesz minden olyan információt, amelyet e vizsgálat szempontjából relevánsnak tekint.
(2) E vizsgálat felméri e rendelet hatását, megvizsgálja az ügynökséget és az ügynökségnek a magas szintű tengeri biztonság létrehozására és a hajók okozta szennyezés megelőzésére vonatkozó munkagyakorlatát. Az igazgatási tanács a Bizottsággal egyetértésben, az érintett felekkel folytatott konzultációkat követően határozza meg a vizsgálat elvégzéséhez szükséges egyedi hatásköröket.
(3) Az igazgatási tanács megkapja az értékelést, és e rendeletnek, az ügynökségnek és az ügynökség munkagyakorlatának módosítására vonatkozó javaslatokat nyújt be a Bizottságnak. A Bizottság mind az értékelést, mind a javaslatokat továbbítja az Európai Parlamentnek és a Tanácsnak, és nyilvánosságra hozza azokat.
23. cikk
Az ügynökség tevékenységének megkezdése
Az ügynökségnek az e rendelet hatálybalépésétől számított tizenkét hónapon belül működnie kell.
24. cikk
Hatálybalépés
Ez a rendelet az Európai Közösségek Hivatalos Lapjában való kihirdetését követő huszadik napon lép hatályba.
Ez a rendelet teljes egészében kötelező és közvetlenül alkalmazandó valamennyi tagállamban.
AZ EURÓPAI PARLAMENT ÉS A TANÁCS 1774/2002/EK RENDELETE
(2002. október 3.)
a nem emberi fogyasztásra szánt állati melléktermékekre vonatkozó egészségügyi előírások megállapításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 152. cikke (4) bekezdésének b) pontjára,
tekintettel a Bizottság javaslatára1,
tekintettel a Gazdasági és Szociális Bizottság véleményére2,
a Régiók Bizottságával folytatott konzultációt követően,
a Szerződés 251. cikkében megállapított eljárásnak megfelelően3, az egyeztetőbizottság által 2002. szeptember 12-én jóváhagyott közös szövegtervezet figyelembevételével,
mivel:
(1) Az állati hulladékok ártalmatlanítására, feldolgozására és forgalomba hozatalára, továbbá az állati eredetű, illetve halból készült takarmányok kórokozókkal szembeni védelmére vonatkozó állat-egészségügyi előírásokról, valamint a 90/425/EGK irányelv módosításáról szóló, 1990. november 27-i 90/667/EGK tanácsi irányelv4 rögzítette azon alapelvet, miszerint megfelelő kezelést követően - származásától függetlenül - valamennyi állati hulladék felhasználható takarmányanyagok előállítása céljából.
(2) A fenti irányelv elfogadása óta a Tudományos Operatív Bizottság számos véleményt fogadott el. Ezek lényegi következtetése, hogy az egészségügyi vizsgálatot követően emberi fogyasztásra alkalmatlannak bizonyuló állati melléktermékek nem kerülhetnek be a táplálékláncba.
(3) A fenti tudományos vélemények alapján - a felhasznált állati melléktermékek jellegétől függően - különbséget kell tenni a végrehajtandó intézkedések között. Bizonyos állati anyagok lehetséges felhasználási körét korlátozni kell. Szabályokat kell megállapítani az állati melléktermékek nem takarmányozási célú felhasználására és ártalmatlanítására.
(4) Az utóbbi évek során szerzett tapasztalatok fényében tisztázni kell a 90/667/EGK irányelv és a közösségi környezetvédelmi jogszabályok közötti kapcsolatot. E rendelet nem érintheti a meglevő környezetvédelmi jogszabályok alkalmazását, illetve nem akadályozhatja új környezetvédelmi - különös tekintettel a biológiailag lebontható hulladékra vonatkozó - szabályok kidolgozását. E tekintetben a Bizottság kötelezettséget vállalt arra, hogy 2004 végéig irányelvet dolgoz ki a biológiai hulladékra - beleértve az élelmiszer-hulladékot is - vonatkozóan az ilyen hulladék biztonságos felhasználásának, hasznosításának, újrafeldolgozásának és ártalmatlanításának szabályozása és a lehetséges környezetszennyezés ellenőrzése céljából.
(5) A Bizottság és az Európai Parlament által szervezett, 1997. július 1-jén és 2-án Brüsszelben tartott, a hús- és csontlisztről szóló nemzetközi tudományos konferencia vitát indított a hús- és csontliszt előállításával és takarmányként történő felhasználásával kapcsolatban. A konferencia további véleménynyilvánításra szólított fel e terület jövőbeni politikájával kapcsolatban. 1997 novemberében - a takarmányokra vonatkozó közösségi jogszabályok jövőjével kapcsolatos lehető legszélesebb körű nyilvános vita elindítása érdekében - a Bizottság véglegesítette a hús- és csontlisztről szóló konzultációs anyagot. E konzultációt követően úgy tűnik, hogy általánosan elismert a 90/667/EGK irányelv módosításának szükségessége a legújabb tudományos információkkal történő összhangba hozatal céljából.
(6) Az Európai Parlament a BSE-ről és az állati takarmányok biztonságáról szóló, 2000. november 16-i állásfoglalásában5 arra szólított fel, hogy e rendelet hatálybalépéséig az állati fehérjék takarmányokban történő felhasználását tiltsák meg.
(7) Tudományos megfontolások arra utalnak, hogy betegségek terjedésének a veszélyével jár, ha egy állatfaj takarmányozása olyan fehérjével történik, amely ugyanazon faj egyedeinek testéből vagy testrészeiből származik. E gyakorlatot ezért elővigyázatosságból be kell tiltani. Végrehajtási szabályokat kell elfogadni annak érdekében, hogy a feldolgozás, tárolás és szállítás valamennyi szakaszában biztosított legyen a takarmányozási célú felhasználásra szánt állati melléktermékek szükséges elkülönítése. Halak és prémes állatok vonatkozásában azonban lehetőséget kell biztosítani ezen általános tilalomtól történő eltérésre, amennyiben azt tudományos megfontolás indokolja.
(8) Az állati eredetű termékeket tartalmazó élelmiszer-hulladék szintén hozzájárulhat a betegségek terjedéséhez. A nemzetközi viszonylatban működő közlekedési eszközökön keletkező összes élelmiszer-hulladékot biztonságos módon kell ártalmatlanítani. A Közösségen belül keletkező élelmiszer-hulladék - a prémes állatok kivételével - haszonállatok takarmányozásához nem használható fel.
(9) 1996 októberétől kezdve a Bizottság Élelmiszerügyi és Állat-egészségügyi Hivatala (ÉÁH) több vizsgálatot hajtott végre a tagállamokban a BSE-vel kapcsolatos lényegi kockázati tényezők és vizsgálati eljárások meglétének és kezelésének felmérése céljából. A felmérés részben a kereskedelmi célú kiolvasztás rendszereivel és az állati eredetű hulladék ártalmatlanításának egyéb módszereivel foglalkozott. A vizsgálatokat követően általános következtetések és különböző ajánlások születtek, különös tekintettel az állati melléktermékek nyomon követhetőségére.
(10) A kórokozók elterjedése és/vagy a szermaradványok szétszórása veszélyének elkerülése érdekében az állati melléktermékeket az érintett tagállam által kijelölt, engedélyezett és felügyelt üzemben kell feldolgozni, tárolni és elkülönítve tartani vagy megfelelő módon ártalmatlanítani. Bizonyos körülmények között - különösen, ha azt a távolság, szállítási idő vagy kapacitási problémák indokolják - a kijelölt feldolgozóüzem, égető- vagy együttégető mű egy másik tagállam területén is lehet.
(11) A hulladékok égetéséről szóló, 2000. december 4-i 2000/76/EK európai parlamenti és tanácsi irányelvet6 nem kell alkalmazni a hulladékégető művekre akkor, ha a kezelt hulladék kizárólag állati tetemekből áll. Az állat- és a közegészség védelme érdekében az ilyen égetőművekre vonatkozóan minimumkövetelményeket kell megállapítani. A közösségi követelmények elfogadásáig a tagállamok környezetvédelmi jogszabályokat fogadhatnak el az ilyen művekre vonatkozóan. Kevésbé szigorú követelményeket kell alkalmazni - a kezelt anyag által képviselt alacsonyabb veszélynek megfelelően és elkerülve az állati melléktermékek felesleges szállítását - az olyan kis kapacitású hulladékégető művekre, amelyek például a gazdaságokban és a kedvtelésből tartott állatok számára kialakított krematóriumokban találhatók.
(12) Különleges szabályokat kell megállapítani a feldolgozóüzemek ellenőrzésére vonatkozóan, különös tekintettel a feldolgozási módszerek validálási eljárásaira és az önellenőrzésre vonatkozóan.
(13) A nem emberi fogyasztásra szánt állatok takarmányozásának megkönnyítése érdekében az állati melléktermékek felhasználására vonatkozó szabályoktól eltéréseket lehet biztosítani. Az ilyen felhasználásokat az illetékes hatóságoknak kell ellenőrizniük.
(14) Eltérések biztosíthatók annak érdekében is, hogy lehetővé váljék az állati melléktermékek helyszíni, ellenőrzött körülmények között történő ártalmatlanítása. A Bizottságnak meg kell kapnia azon információkat, amelyek lehetővé teszik számára a helyzet megfigyelését és adott esetben a végrehajtási szabályok meghatározását.
(15) Az egészségügyi követelmények egységes alkalmazásának biztosítása érdekében a tagállamokban közösségi vizsgálatokat kell végezni. Az ilyen vizsgálatoknak ellenőrzési eljárásokat is magukban kell foglalniuk.
(16) Az egészségügyi kérdésekkel kapcsolatos közösségi jogszabályok tudományosan megalapozottak. Ennek folytán - szükség esetén - a 97/404/EK7 és a 97/579/EK bizottsági határozatokkal8 létrehozott, megfelelő tudományos bizottságokkal kell konzultálni. További tudományos megfontolásra van szükség különösen az állati eredetű termékek szerves műtrágyákban és talajjavító szerekben történő felhasználását illetően. A közösségi szabályok e megfontolástól függő elfogadásáig a tagállamok megtarthatnak vagy elfogadhatnak e rendeletben előírtnál szigorúbb nemzeti szabályokat is, amennyiben e szabályok az alkalmazandó közösségi jogszabályoknak megfelelnek.
(17) Az állati melléktermékek feldolgozásának, összegyűjtésének, tárolásának és ártalmatlanításának pénzügyi támogatását illetően a tagállamokban a különböző megközelítések széles skálája létezik. Annak érdekében, hogy a mezőgazdasági termékek közötti verseny feltételeit ez ne befolyásolja, elemzést kell végezni, és szükség esetén a megfelelő közösségi szintű intézkedéseket meg kell tenni.
(18) Az említettek fényében úgy tűnik, hogy az állati melléktermékekre alkalmazandó közösségi szabályokat alapvetően felül kell vizsgálni.
(19) A nem emberi fogyasztásra szánt állati melléktermékek (így különösen a feldolgozott állati fehérje, a kiolvasztott zsírok, a kedvtelésből tartott állatok eledele, a nyersbőr és az irha, valamint a gyapjú) szerepelnek a Szerződés I. mellékletében található termékjegyzékben. E termékek forgalomba hozatala fontos bevételi forrást képvisel a mezőgazdasági népesség egy része számára. Ezen ágazat ésszerű fejlődésének biztosítása és termelékenységének növelése érdekében az érintett termékekre vonatkozó állat-egészségügyi és közegészségügyi szabályokat közösségi szinten kell megállapítani. Az állatbetegségek elterjedésének jelentős veszélyére tekintettel bizonyos állati melléktermékek forgalomba hozatalára vonatkozóan - különösen a magas egészségügyi minősítésű régiókban - különleges követelményeket kell megállapítani.
(20) Annak biztosítása érdekében, hogy a harmadik országokból behozott termékek higiéniai szabványai legalább egyenlőek vagy egyenértékűek legyenek a Közösség által alkalmazott higiéniai szabványokkal, a harmadik országok és azok létesítményei számára be kell vezetni egy engedélyezési rendszert, valamint egy közösségi vizsgálati eljárást annak biztosítására, hogy az engedélyezési feltételek betartásra kerüljenek. A kedvtelésből tartott állatok eledelének és a kedvtelésből tartott állatok eledele nyersanyagának harmadik országokból történő behozatalára más feltételek vonatkoznak, mint a Közösségben előállított ilyen anyagokra, különösen azon biztosítékok tekintetében, amelyek az egyes hormon- vagy tireosztatikus hatású anyagoknak és a ß-agonistáknak az állattenyésztésben történő felhasználására vonatkozó tilalomról és a 81/602/EGK, 88/146/EGK és 88/299/EGK irányelv hatályon kívül helyezéséről szóló, 1996. április 29-i 96/22/EK tanácsi irányelvvel9 összhangban betiltott anyagok szermaradványaira vonatkoznak. Annak biztosítása érdekében, hogy az ilyen kedvtelésből tartott állatok eledelét és az ilyen nyersanyagot csak rendeltetési céljára használják fel, megfelelő ellenőrzési intézkedéseket kell megállapítani ezen eltérések hatálya alá tartozó anyagok behozatalára vonatkozóan.
(21) A Közösségen áthaladó, valamint a Közösségből származó és kivitelre szánt állati melléktermékek állat- és közegészségügyi veszélyt jelenthetnek a Közösségen belül. E mozgásokra ezért alkalmazni kell az e rendeletben megállapított bizonyos követelményeket.
(22) Az állati termékeket kísérő okmány a legjobb eszköz arra, hogy biztosítsák a rendeltetési hely illetékes hatóságát azt illetően, hogy az adott szállítmány az e rendeletben foglalt rendelkezéseknek megfelel. Az egészségügyi bizonyítványt meg kell őrizni bizonyos behozott termékek rendeltetésének igazolása céljából.
(23) A 89/662/EGK irányelv, illetve a kórokozók tekintetében a 90/425/EGK irányelv A. mellékletének I. pontjában felsorolt külön közösségi szabályokban megállapított állat-egészségügyi és közegészségügyi követelmények hatálya alá nem tartozó termékek Közösségen belüli kereskedelmére és a Közösségbe történő behozatalára irányadó állat-egészségügyi és közegészségügyi követelmények megállapításáról szóló, 1992. december 17-i 92/118/EGK tanácsi irányelv10 a fenti célok elérésére törekszik.
(24) A Tanács és a Bizottság számos határozatot fogadott el a 90/667/EGK és a 92/118/EGK irányelv végrehajtására vonatkozóan. Ezenkívül a 92/118/EGK irányelv lényegi módosításon esett át, és további módosításokra is sor fog kerülni. Ebből következően jelenleg számos közösségi jogi aktus szabályozza az állati melléktermékek ágazatát, és egyszerűsítésre van szükség.
(25) Egy ilyen egyszerűsítés nagyobb átláthatóságot eredményez a nem emberi fogyasztásra szánt, állati termékekre vonatkozó különös egészségügyi szabályok terén. Ez azonban nem eredményezheti a szabályozás hiányát. Ezért fenn kell tartani és - a köz- és állat-egészségügyi védelem biztosításának érdekében - szigorítani kell a nem emberi fogyasztásra szánt, állati termékekre vonatkozó részletes egészségügyi szabályokat.
(26) Az érintett termékekre az állat-egészségügyi vizsgálatok szabályait - a Bizottság szakértői által végzett vizsgálatokat is beleértve - és a belső piac kiteljesítésének célját figyelembe vevő, egyes élő állatok és állati termékek Közösségen belüli kereskedelmében alkalmazandó állat-egészségügyi és tenyésztéstechnikai ellenőrzésekről szóló, 1990. június 26-i 90/425/EGK tanácsi irányelv11 védőintézkedéseit kell alkalmazni.
(27) A Közösségbe hozott termékeket hatékonyan kell ellenőrizni. Ezt a harmadik országokból a Közösségbe behozott termékek állat-egészségügyi ellenőrzésének megszervezésére irányadó elvek megállapításáról szóló, 1997. december 18-i 97/78/EK tanácsi irányelvben12 megállapított ellenőrzések végrehajtásával lehet elérni.
(28) Ezért hatályon kívül kell helyezni a 90/667/EGK irányelvet, az egyes állatkategóriák takarmányozása céljából helyi forgalomba hozatalra szánt egyes hulladékok kezelésére vonatkozó, az Egyesült Királyságban és Írországban alkalmazandó állatorvosi és állat-egészségügyi szabályok megállapításáról szóló, 1995. június 22-i 95/348/EK tanácsi határozatot13, valamint az egyes állati hulladékok feldolgozása során a fertőző szivacsos agyvelőbántalmak elleni védekezést célzó intézkedésekről és a 97/735/EK bizottsági határozat módosításáról szóló, 1999. július 19-i 1999/534/EK tanácsi határozatot14.
(29) A technikai és tudományos fejlődés figyelembevétele érdekében a Bizottság és a tagállamok között szoros és hatékony együttműködést kell biztosítani azon Élelmiszerlánc- és Állat-egészségügyi Állandó Bizottságon belül, amelyet az élelmiszerjog általános elveiről és követelményeiről, az Európai Élelmiszer-biztonsági Hatóság létrehozásáról és az élelmiszer-biztonságra vonatkozó eljárások megállapításáról szóló, 2002. január 28-i 178/2002/EK európai parlamenti és tanácsi rendelet15 hozott létre.
(30) Az e rendelet végrehajtásához szükséges intézkedéseket a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1999. június 28-i 1999/468/EK tanácsi határozattal16 összhangban kell elfogadni,
ELFOGADTA EZT A RENDELETET:
a) az állati melléktermékek összegyűjtése, szállítása, tárolása, kezelése, feldolgozása és felhasználása vagy ártalmatlanítása annak érdekében, hogy e termékek ne jelentsenek állat- vagy közegészségügyi veszélyt;
b) az állati melléktermékek és az azokból származó, a VII. és VIII. mellékletben említett termékek forgalomba hozatala és - bizonyos különös esetekben - kivitele és tranzitforgalma.
(2) E rendeletet nem kell alkalmazni az alábbiakra:
a) a kedvtelésből tartott állatok kiskereskedésekből vagy az elárusítóhelyekkel szomszédos telepekről származó nyers eledele, amennyiben a darabolás és tárolás kizárólag a vásárlók közvetlen helyszíni kiszolgálása céljából történik;
b) a származási gazdaságban ártalmatlanított vagy felhasznált folyékony tej vagy kolosztrum;
c) vadon élő állatok teljes teste vagy részei, amelyek esetében nem áll fenn annak gyanúja, hogy emberre vagy állatra átvihető betegségekkel fertőzöttek, kivéve a kereskedelmi céllal kifogott halakat, valamint a vadon élő állatok vadásztrófeák készítéséhez felhasznált teste vagy testrészei;
d) kedvtelésből tartott állatok helyszíni felhasználásra szánt nyers eledele, amely - a nemzeti jogszabályokkal összhangban - a származási hely szerinti gazdaságban levágott állatokból és azoknak kizárólag a mezőgazdasági termelő és családja élelmezésére szánt húsából származik;
e) élelmiszer-hulladék, kivéve, ha az(t)
i. nemzetközi viszonylatban működő közlekedési eszközökről származik;
ii. állati fogyasztásra szánják; vagy
iii. biogázüzemben történő felhasználásra vagy komposztálásra szánják;
f) tenyésztési célra szánt petesejtek, embriók és sperma; és
g) tengeri vagy légi tranzitforgalom.
(3) E rendelet nem érinti a bizonyos betegségek felszámolását és ellenőrzését célzó állat-egészségügyi jogszabályokat.
2. cikk
Fogalommeghatározások
(1) E rendelet alkalmazásában:
a) "állati melléktermékek": a 4., 5. és 6. cikkben említett, nem emberi fogyasztásra szánt állatok teljes teste vagy annak részei vagy állati eredetű termékek, beleértve a petesejteket, embriókat és spermát is;
b) "1. kategóriába tartozó anyag": a 4. cikkben említett állati melléktermékek;
c) "2. kategóriába tartozó anyag": az 5. cikkben említett állati melléktermékek;
d) "3. kategóriába tartozó anyag": a 6. cikkben említett állati melléktermékek;
e) "állat": bármilyen, gerinces vagy gerinctelen állat (a halakat, hüllőket és kétéltűeket is beleértve);
f) "haszonállat": bármilyen, az ember által tartott, hizlalt vagy tenyésztett és élelmiszer (a tejet, húst és tojást is beleértve), gyapjú, prém, toll, irha vagy bármilyen más állati eredetű termék előállítására használt állat;
g) "vadon élő állat": bármilyen, nem ember által tartott állat;
h) "kedvtelésből tartott állat": bármilyen, ember által gazdálkodáson kívüli célból és szokványosan táplált és tartott - de fogyasztásra nem kerülő - fajhoz tartozó állat;
i) "illetékes hatóság": egy tagállam azon központi hatósága, amely e rendeletben meghatározott követelmények betartatásának biztosítására illetékes, vagy bármely más olyan hatóság, amelyre a központi hatóság ezen illetékességet - különös tekintettel a takarmányok ellenőrzésére - átruházta; adott esetben e körbe tartozik a harmadik országok megfelelő hatósága;
j) "forgalomba hozatal": bármely tevékenység, amelynek célja az e rendelet hatálya alá tartozó állati melléktermékek vagy az azokból előállított termékek harmadik félnek történő eladása a Közösségben, vagy az ilyen harmadik félnek - fizetés ellenében vagy díjmentesen - történő szállítás bármely más formája, vagy raktározás az ilyen harmadik félnek történő későbbi szállítás céljával;
k) "kereskedelem": áruk tagállamok közötti kereskedelme a Szerződés 23. cikkének (2) bekezdése szerint;
l) "tranzitforgalom": egyik harmadik országból a másikba a Közösségen keresztül történő mozgás;
m) "termelő": bármely olyan személy, akinek tevékenysége állati melléktermékeket eredményez;
n) "TSE-k": minden fertőző szivacsos agyvelőbántalom, kivéve annak az emberben előforduló formáit;
o) "különleges fertőzési veszélyt jelentő anyag": az egyes fertőző szivacsos agyvelőbántalmak megelőzésére, az ellenük való védekezésre és a felszámolásukra vonatkozó szabályok megállapításáról szóló, 2001. május 22-i 999/2001/EK európai parlamenti és a tanácsi rendelet17 V. mellékletében említett anyag.
(2) Az I. mellékletben szereplő egyedi fogalommeghatározásokat is alkalmazni kell.
3. cikk
Általános kötelezettségek
(1) Az állati melléktermékek és az azokból előállított termékek összegyűjtését, szállítását, tárolását, kezelését, feldolgozását, ártalmatlanítását, forgalomba hozatalát, kivitelét, tranzitforgalmát és felhasználását e rendelettel összhangban kell végezni.
(2) A tagállamok azonban a 33. cikk (2) bekezdésében említett eljárással összhangban álló határozat elfogadásáig nemzeti jogszabályaikban szabályozhatják a VII. és VIII. mellékletben nem említett termékek behozatalát és forgalomba hozatalát. E lehetőség igénybevételéről azonnal értesítik a Bizottságot.
(3) A tagállamok - akár egyénileg, akár együttműködésben - az (1) bekezdés szerinti követelmény betartásának érdekében gondoskodnak arról, hogy megfelelő intézkedések szülessenek és kielégítő infrastruktúra álljon rendelkezésre.
4. cikk
a) a következő állatok valamennyi testrésze, beleértve a nyersbőrt és irhát is:
i. a 999/2001/EK rendelettel összhangban TSE-fertőzésre gyanús állatok vagy olyan állatok, amelyeknél a TSE jelenléte hivatalos megerősítést nyert;
ii. a TSE-mentesítési intézkedések keretében leölt állatok;
iii. a haszonállatnak és vadon élő állatnak nem minősülő állatok, beleértve különösen a kedvtelésből tartott állatokat, az állatkerti állatokat és a cirkuszi állatokat;
iv. a kísérleti és egyéb tudományos célokra felhasznált állatok védelmére vonatkozó tagállami törvényi, rendeleti és közigazgatási rendelkezések közelítéséről szóló, 1986. november 24-i 86/609/EGK tanácsi irányelv18 2. cikkében meghatározott kísérleti állatok; és
v. vadon élő állatok, amennyiben fennáll annak gyanúja, hogy azok az emberre vagy állatra átvihető betegségekkel fertőzöttek;
b) i. különleges fertőzési veszélyt jelentő anyagok; és
ii. a különleges fertőzési veszélyt jelentő anyagot tartalmazó elhullott állatok teljes teteme, amennyiben az ártalmatlanítás időpontjában a különleges fertőzési veszélyt jelentő anyagot nem távolították el;
c) a 96/22/EK irányelv szerint betiltott anyagokkal kezelt állatokból származó termékek, valamint olyan állati eredetű termékek, amelyek az egyes élő állatokban és állati termékekben lévő anyagok és azok maradványainak ellenőrzésére szolgáló intézkedésekről, valamint a 85/358/EGK és 86/469/EGK irányelvek, továbbá a 89/187/EGK és 91/664/EGK határozatok hatályon kívül helyezéséről szóló, 1996. április 29-i 96/23/EK tanácsi irányelv19 I. mellékletének B. csoportja 3. pontjában felsorolt környezetszennyező anyagok és egyéb anyagok szermaradványait tartalmazzák, amennyiben e szermaradványok a közösségi jogszabályok vagy - ezek hiányában - a nemzeti jogszabályok által megengedett szintet meghaladják;
d) az 1. kategóriába tartozó anyagok feldolgozására szolgáló üzemekből és a különleges fertőzési veszélyt jelentő anyag eltávolítását végző más üzemekből származó szennyvíz kezelése során összegyűjtött minden állati eredetű anyag, beleértve a rácsszemetet, a homokfogóból származó hulladékokat, a zsír- és olajkeverékeket, a szennyvíziszapot és az említett üzemekről kivezető szennyvízcsatornákból eltávolított anyagokat, kivéve ha az ilyen anyag nem tartalmaz különleges fertőzési veszélyt jelentő anyagot vagy annak részeit;
e) a nemzetközi viszonylatban működő közlekedési eszközökről származó élelmiszer-hulladék; és
f) az 1. kategóriába tartozó anyag akár 2. kategóriába tartozó anyaggal, akár 3. kategóriába tartozó anyaggal vagy akár mindkettővel alkotott keverékei, beleértve a valamely 1. kategóriába tartozó anyag feldolgozására szolgáló üzemben történő feldolgozásra szánt bármilyen anyagot is.
(2) Az 1. kategóriába tartozó anyag összegyűjtését, szállítását és azonosítását indokolatlan késedelem nélkül, a 7. cikkel összhangban kell elvégezni, és - amennyiben a 23. és 24. cikk másként nem rendelkezik -:
a) hulladékként égetéssel közvetlenül ártalmatlanítani kell egy, a 12. cikkel összhangban engedélyezett égetőműben;
b) egy, a 13. cikkel összhangban engedélyezett feldolgozóüzemben kell feldolgozni az 1-5. feldolgozási módszerek bármelyikével vagy - az illetékes hatóság ilyen kérése alapján - az 1. feldolgozási módszerrel, amely esetben a kapott anyagot a VI. melléklet I. fejezetével összhangban tartós módon - amennyiben ez technikailag megoldható, szagosítással - kell megjelölni, és végül hulladékként égetéssel vagy együttégetéssel kell ártalmatlanítani egy, a 12. cikkel összhangban engedélyezett égető- vagy együttégető műben;
c) az (1) bekezdés a) pontjának i. és ii. alpontjában említett anyag kivételével a 13. cikkel összhangban engedélyezett feldolgozóüzemben kell feldolgozni az 1. feldolgozási módszerrel, amely esetben a kapott anyagot a VI. melléklet I. fejezetével összhangban tartós módon - amennyiben ez technikailag megoldható, szagosítással - kell megjelölni, és végül hulladékként elföldeléssel ártalmatlanítani kell egy, a hulladéklerakókról szóló, 1999. április 26-i 1999/31/EK tanácsi irányelv20 alapján engedélyezett hulladéklerakóban;
d) az (1) bekezdés e) pontjában említett élelmiszer-hulladék esetében hulladékként elföldeléssel kell ártalmatlanítani egy, az 1999/31/EK irányelv alapján engedélyezett hulladéklerakóban; vagy
e) a tudományos ismeretek fejlődésének megfelelően a 33. cikk (2) bekezdésében említett eljárással összhangban engedélyezett egyéb módszerekkel - a megfelelő tudományos bizottsággal történő konzultációt követően - kell ártalmatlanítani. E módszerek kiegészíthetik vagy helyettesíthetik az a)-d) pontban előírt módszereket.
(3) Az 1. kategóriába tartozó anyag közbenső kezelése vagy tárolása csak a 10. cikkel összhangban engedélyezett, 1. kategóriába tartozó anyag közbenső kezelésére szánt üzemekben történhet.
(4) Az 1. kategóriába tartozó anyag behozatala vagy kivitele csak e rendelettel vagy a 33. cikk (2) bekezdésében említett eljárás szerint megállapított szabályokkal összhangban történhet. Különleges fertőzési veszélyt jelentő anyag behozatala vagy kivitele azonban csak a 999/2001/EK rendelet 8. cikkének (1) bekezdésével összhangban történhet.
5. cikk
2. kategóriába tartozó anyagok
(1) A 2. kategóriába tartozó anyagok közé az alábbiakban leírt állati melléktermékek vagy az ilyen melléktermékeket tartalmazó anyagok tartoznak:
a) a trágya és az emésztőtraktus tartalma;
b) a vágóhidakról - a 4. cikk (1) bekezdése d) pontjának hatálya alá tartozó vágóhidak kivételével - vagy a 2. kategóriába tartozó anyag feldolgozására szánt üzemekből származó szennyvíz kezelése során összegyűjtött minden állati eredetű anyag, beleértve a rácsszemetet, a homokfogóból származó hulladékokat, a zsír- és olajkeverékeket, a szennyvíziszapot és az ilyen üzemekről kivezető szennyvízcsatornákból eltávolított anyagokat;
c) az olyan állatorvosi gyógyszerek és szennyezőanyagok szermaradványait tartalmazó állati eredetű termékek, amelyek a 96/23/EK irányelv I. melléklete B. csoportja (1) és (2) bekezdésében szerepelnek, amennyiben az ilyen szermaradványok szintje a közösségi jogszabályok által megengedett szintet meghaladja;
d) a harmadik országokból behozott olyan, nem 1. kategóriába tartozó anyagnak minősülő állati eredetű termékek, amelyek a közösségi jogszabályokban előírt vizsgálatok során nem feleltek meg a Közösségbe történő behozatalra vonatkozó állat-egészségügyi követelményeknek, kivéve ha e termékek visszaküldött termékek, vagy ha behozataluk a közösségi jogszabályok szerint megállapított korlátozások alapján megengedhető;
e) a 4. cikkben említettek közé nem tartozó állatok vagy azok részei, amelyek nem az emberi fogyasztás céljából történő vágás útján pusztulnak el, beleértve a valamely járványos állatbetegség felszámolása végett leölt állatokat is;
f) a 2. kategóriába tartozó anyagok 3. kategóriába tartozó anyaggal alkotott keverékei, beleértve a 2. kategóriába tartozó anyag feldolgozására szolgáló üzemben történő feldolgozásra szánt bármely anyagot is; és
g) az 1. vagy 3. kategóriába tartozó anyagok közé nem tartozó állati melléktermékek.
(2) A 2. kategóriába tartozó anyag összegyűjtését, szállítását és azonosítását indokolatlan késedelem nélkül, a 7. cikkben foglaltakkal összhangban kell végezni, és - amennyiben a 23. és 24. cikk másként nem rendelkezik -:
a) hulladékként égetéssel közvetlenül kell ártalmatlanítani egy, a 12. cikkel összhangban engedélyezett égetőműben;
b) egy, a 13. cikkel összhangban engedélyezett feldolgozóüzemben kell feldolgozni az 1-5. feldolgozási módszerek bármelyikével vagy - az illetékes hatóság ilyen kérése alapján - az 1. feldolgozási módszerrel, amely esetben a kapott anyagot a VI. melléklet I. fejezetével összhangban tartós módon - amennyiben ez technikailag megoldható, szagosítással - kell megjelölni; és
i. hulladékként égetéssel vagy együttégetéssel kell ártalmatlanítani a 12. cikkel összhangban engedélyezett égető- vagy együttégető műben; vagy
ii. kiolvasztott zsírok esetében a 14. cikkel összhangban engedélyezett 2. kategóriába tartozó anyag feldolgozására szánt olajkémiai üzemben kell további zsírszármazékká történő feldolgozásnak alávetni szerves trágyákhoz, talajjavító szerekhez vagy egyéb technikai célra - kivéve kozmetikumokat, gyógyszereket vagy gyógyászati eszközöket - történő felhasználás érdekében;
c) a 13. cikkel összhangban engedélyezett feldolgozóüzemben kell feldolgozni az 1. feldolgozási módszerrel, amely esetben a kapott anyagot a VI. melléklet I. fejezetével összhangban tartós módon - ha technikailag megoldható, szagosítással - kell megjelölni; és
i. amennyiben a keletkezett anyag fehérjetermészetű, a megfelelő tudományos bizottsággal folytatott egyeztetést követően szerves trágyaként vagy talajjavító szerként kell felhasználni a 33. cikk (2) bekezdésében említett eljárással összhangban megállapított esetleges követelmények szerint;
ii. a 15. cikkel összhangban engedélyezett biogázüzemben vagy komposztálóüzemben át kell alakítani; vagy
iii. hulladékként kell elföldeléssel ártalmatlanítani az 1999/31/EK irányelv alapján engedélyezett hulladéklerakóban;
d) halból származó anyag esetében a 33. cikk (2) bekezdésében említett eljárással összhangban elfogadott szabályok szerint kell silózni vagy komposztálni;
e) trágya, az emésztőtraktustól elkülönített emésztőtraktus-tartalom, tej és kolosztrum esetében, ha az illetékes hatóság véleménye szerint azok nem jelentenek veszélyt semmilyen súlyos fertőző betegség terjesztése tekintetében:
i. nyersanyagként kell feldolgozás nélkül felhasználni a 15. cikkel összhangban engedélyezett biogázüzemben vagy komposztálóüzemben vagy a 18. cikkel összhangban e célra engedélyezett szaküzemben kell kezelni;
ii. e rendelettel összhangban kell a talajra kijuttatni; vagy
iii. a 33. cikk (2) bekezdésében említett eljárás szerint megállapított szabályokkal összhangban biogázüzemben kell átalakítani vagy komposztálni;
f) azon vadon élő állatok teljes teteme vagy testrészei esetében, amelyeknél nem áll fenn az emberre vagy állatra átvihető betegségekkel való fertőzöttség gyanúja, a 18. cikkel összhangban e célra engedélyezett műszaki üzemben vadásztrófeák előállítására kell használni; vagy
g) a megfelelő tudományos bizottsággal folytatott egyeztetést követően - a 33. cikk (2) bekezdésében említett eljárás szerint megállapított szabályokkal összhangban - más módszerekkel kell ártalmatlanítani vagy más módon kell felhasználni. E módszerek vagy módok kiegészíthetik vagy helyettesíthetik az a)-f) pontban előírtakat.
(3) A 2. kategóriába tartozó anyag - a trágya kivételével - közbenső kezelése vagy tárolása csak a 10. cikkel összhangban engedélyezett, 2. kategóriába tartozó anyag közbenső kezelésére szánt üzemekben történhet.
(4) A 2. kategóriába tartozó anyag forgalomba hozatala vagy kivitele csak e rendelettel vagy a 33. cikk (2) bekezdésében említett eljárás szerint megállapított szabályokkal összhangban történhet.
6. cikk
3. kategóriába tartozó anyagok
(1) A 3. kategóriába tartozó anyagok közé az alábbiakban leírt állati melléktermékek vagy az ilyen melléktermékeket tartalmazó anyagok tartoznak:
a) a vágott állatok azon részei, amelyek a közösségi jogszabályokkal összhangban emberi fogyasztásra alkalmasak, de azokat kereskedelmi okokból nem emberi fogyasztásra szánják;
b) levágott állatok azon részei, amelyeket emberi fogyasztásra alkalmatlanként visszautasítottak, de amelyek emberre vagy állatra átvihető betegségek semmilyen tünetét nem mutatják, és amelyek a közösségi jogszabályokkal összhangban emberi fogyasztásra alkalmas hasított testekből származnak;
c) az olyan állatokból származó nyersbőr és irha, pata és szarv, sertéssörte és toll, amelyek ante mortem vizsgálatot követően vágóhídon kerülnek levágásra, és e vizsgálat eredménye alapján a közösségi jogszabályokkal összhangban emberi fogyasztás céljára történő vágásra alkalmasak voltak;
d) az olyan - nem kérődző - állatokból nyert vér, amelyek ante mortem vizsgálatot követően vágóhídon kerülnek levágásra, és e vizsgálat eredménye alapján a közösségi jogszabályokkal összhangban emberi fogyasztás céljára történő vágásra alkalmasak voltak;
e) az emberi fogyasztásra szánt termékek előállításából származó állati melléktermékek, beleértve a zsírtalanított csontokat és töpörtyűt is;
f) élelmiszer-hulladékok közé nem tartozó állati eredetű korábbi élelmiszerek vagy állati eredetű termékeket tartalmazó korábbi élelmiszerek, amelyeket kereskedelmi okokból, illetve gyártási, csomagolási vagy egyéb hibákból kifolyólag már nem szánnak emberi fogyasztásra, de emberekre vagy állatokra nézve semmilyen veszélyt nem jelentenek;
g) az olyan állatok nyers teje, amelyek semmilyen, e terméken keresztül emberre vagy állatra átvihető betegség klinikai tünetét nem mutatják;
h) halliszt előállítása céljából a nyílt tengeren kifogott halak vagy más tengeri állatok, a tengeri emlősök kivételével;
i) az emberi fogyasztásra szánt haltermékeket gyártó üzemekből származó, friss, halból keletkező melléktermékek;
j) az olyan állatoktól származó héjak, keltetési melléktermékek és repedttojás-melléktermékek, amelyek semmilyen, e termékeken keresztül emberre vagy állatra átvihető betegség klinikai tüneteit nem mutatták;
k) az olyan állatokból származó vér, nyersbőr és irha, pata, toll, gyapjú, szarv, szőr és prém, amelyek semmilyen, e termékeken keresztül emberre vagy állatra átvihető betegség klinikai tüneteit nem mutatták; és
l) a 4. cikk (1) bekezdésének e) pontjában említettől eltérő élelmiszer-hulladék.
(2) A 3. kategóriába tartozó anyag összegyűjtését, szállítását és azonosítását indokolatlan késedelem nélkül, a 7. cikkben foglaltakkal összhangban kell végezni, és - amennyiben a 23. és 24. cikk másként nem rendelkezik -:
a) hulladékként égetéssel kell közvetlenül ártalmatlanítani a 12. cikkel összhangban engedélyezett égetőműben;
b) egy, a 13. cikkel összhangban engedélyezett feldolgozóüzemben kell feldolgozni az 1-5. feldolgozási módszerek bármelyikével, amely esetben a kapott anyagot a VI. melléklet I. fejezetével összhangban tartós módon - amennyiben ez technikailag megoldható, szagosítással - kell megjelölni, és végül hulladékként égetéssel vagy együttégetéssel kell ártalmatlanítani a 12. cikkel összhangban engedélyezett égető- vagy együttégető műben vagy az 1999/31/EK irányelv alapján engedélyezett hulladéklerakóban;
c) a 17. cikkel összhangban engedélyezett feldolgozóüzemben kell feldolgozni;
d) a 18. cikkel összhangban engedélyezett műszaki üzemben kell átalakítani;
e) a 18. cikkel összhangban engedélyezett állateledel-üzemben kell nyersanyagként felhasználni;
f) a 15. cikkel összhangban engedélyezett biogázüzemben vagy komposztálóüzemben kell átalakítani;
g) az (1) bekezdés l) pontjában említett élelmiszer-hulladék esetében vagy a 33. cikk (2) bekezdésében említett eljárás szerint megállapított szabályokkal vagy - e szabályok elfogadásáig - a nemzeti jogszabályokkal összhangban kell biogázüzemben átalakítani vagy komposztálni;
h) halból származó anyag esetében a 33. cikk (2) bekezdésében említett eljárással összhangban elfogadott szabályok szerint kell silózni vagy komposztálni;
i) a megfelelő tudományos bizottsággal folytatott egyeztetést követően - a 33. cikk (2) bekezdésében említett eljárás szerint megállapított szabályokkal összhangban - más módszerekkel kell ártalmatlanítani vagy más módon kell felhasználni. E módszerek vagy módok kiegészíthetik vagy helyettesíthetik az a)-h) pontban előírtakat.
(3) A 3. kategóriába tartozó anyag közbenső kezelése vagy tárolása csak a 10. cikkel összhangban engedélyezett 3. kategóriába tartozó anyag közbenső kezelésére szánt üzemekben történhet.
7. cikk
Összegyűjtés, szállítás és tárolás
(1) A 3. kategóriába tartozó élelmiszer-hulladék kivételével az állati melléktermékek és feldolgozott termékek összegyűjtését, szállítását és azonosítását a II. melléklettel összhangban kell végezni.
(2) Szállítás közben kereskedelmi okmánynak vagy - amennyiben azt e rendelet előírja - egészségügyi bizonyítványnak kell kísérnie az állati melléktermékeket és a feldolgozott termékeket. A kereskedelmi okmányoknak és az egészségügyi bizonyítványoknak meg kell felelniük a II. mellékletben előírt követelményeknek és azokat az ugyanott meghatározott ideig meg kell őrizni. Tartalmazniuk kell különösen a mennyiségre vonatkozó információkat, valamint az anyag leírását és megjelölését.
(3) A tagállamok gondoskodnak arról, hogy megfelelő intézkedések álljanak rendelkezésre az 1. és 2. kategóriába tartozó anyag II. melléklettel összhangban történő összegyűjtésének és szállításának biztosítására.
(4) A hulladékokról szóló, 1975. július 15-i 75/442/EGK tanácsi irányelv21 4. cikkével összhangban a tagállamok megteszik a szükséges intézkedéseket annak biztosítása érdekében, hogy a 3. kategóriába tartozó élelmiszer-hulladék összegyűjtése, szállítása és ártalmatlanítása az emberi egészség veszélyeztetése és a környezet károsítása nélkül történjék.
(5) A feldolgozott termékek tárolása csak a 11. cikkel összhangban engedélyezett tárolóüzemekben történhet.
(6) A tagállamok azonban dönthetnek úgy, hogy e cikk rendelkezéseit nem alkalmazzák trágya szállítására ugyanazon gazdaság két pontja vagy az ugyanazon tagállamban található gazdaságok és felhasználók között.
8. cikk
Állati melléktermékek és feldolgozott termékek más tagállamokba történő szállítása
(1) Állati melléktermékeket és feldolgozott termékeket csak a (2)-(6) bekezdésben megállapított feltételek szerint lehet más tagállamokba szállítani.
(2) A rendeltetési hely szerinti tagállam előzetesen engedélyezi az 1. kategóriába tartozó anyagok, a 2. kategóriába tartozó anyagok, az 1. vagy 2. kategóriába tartozó anyagokból származó feldolgozott termékek és a feldolgozott állati fehérje átvételét. A tagállamok az engedélyezés feltételeként szabhatják, hogy az elszállítást megelőzően az 1. feldolgozási módszert alkalmazzák.
(3) Az állati eredetű melléktermékeket és a (2) bekezdésben említett feldolgozott termékeket:
a) kereskedelmi okmány vagy - amennyiben azt e rendelet előírja - egészségügyi bizonyítvány kíséri; és
b) közvetlenül a rendeltetési hely szerinti üzemig szállítják, amelyet e rendelettel összhangban engedélyeztek.
(4) Amennyiben a tagállamok 1. kategóriába tartozó anyagot, 2. kategóriába tartozó anyagot, 1. vagy 2. kategóriába tartozó anyagból származó feldolgozott terméket és feldolgozott állati fehérjét küldenek más tagállamokba, a származási hely szerint illetékes hatóság az ANIMO-rendszer vagy más, közös megegyezésen alapuló módszer segítségével értesíti a rendeltetési hely szerint illetékes hatóságot minden egyes szállítmányról. A jelentésnek a II. melléklet I. fejezetének (2) bekezdésében szereplő információkat kell tartalmaznia.
(5) A rendeltetési hely szerint illetékes hatóság - az elszállításról a (4) bekezdéssel összhangban kapott értesítést követően - az ANIMO-rendszer vagy más, közös megegyezésen alapuló módszer segítségével értesíti a származási hely szerint illetékes hatóságot minden egyes szállítmány megérkezéséről.
(6) A rendeltetési hely szerinti tagállamok rendszeres ellenőrzések útján biztosítják, hogy a területükön levő kijelölt üzemek csak az engedélyezett célokra használják fel a szállítmányokat és olyan teljes nyilvántartásokat vezetnek, amelyek bizonyítják e rendelet betartását.
9. cikk
Nyilvántartások
(1) Az állati melléktermékek fuvarozását, szállítását vagy fogadását végző valamennyi személy nyilvántartást vezet a szállítmányokról. E nyilvántartásoknak a II. mellékletben meghatározott információkat kell tartalmazniuk és azokat az ugyanott előírt időtartamon keresztül meg kell őrizni.
10. cikk
A közbenső kezelésre szánt üzemek engedélyezése
(1) Az 1., 2. és 3. kategóriába tartozó anyagok közbenső kezelésére szánt üzemeket az illetékes hatóság engedélyezi.
(2) Az engedélyezéshez az 1. és 2. kategóriába tartozó anyagok közbenső kezelésére szánt üzemeknek:
a) teljesíteniük kell a III. melléklet I. fejezetének követelményeit;
b) az 1. vagy 2. kategóriába tartozó anyagokat a III. melléklet II. fejezetének B. részében foglaltakkal összhangban kell kezelniük és tárolniuk;
c) el kell végezniük az üzem saját, a 25. cikkben előírt önellenőrzéseit; és
d) alá kell vetniük magukat az illetékes hatóság által a 26. cikkel összhangban elvégzett ellenőrzésnek.
(3) Az engedélyezéshez a 3. kategóriába tartozó anyagok közbenső kezelésére szánt üzemeknek:
a) teljesíteniük kell a III. melléklet I. fejezetének követelményeit;
b) a 3. kategóriába tartozó anyagokat a III. melléklet II. fejezetének A. részében foglaltakkal összhangban kell kezelniük és tárolniuk;
c) el kell végezniük az üzem 25. cikkben előírt önellenőrzéseit; és
d) alá kell vetniük magukat az illetékes hatóság által a 26. cikkel összhangban elvégzett ellenőrzésnek.
11. cikk
A tárolóüzemek engedélyezése
(1) A tárolóüzemeket az illetékes hatóság engedélyezi.
(2) Az engedélyezéshez a tárolóüzemeknek:
a) teljesíteniük kell a III. melléklet III. fejezetének követelményeit; és
b) alá kell vetniük magukat az illetékes hatóság által a 26. cikkel összhangban elvégzett ellenőrzésnek.
12. cikk
A hulladékégető és hulladék-együttégető művek engedélyezése
(1) A feldolgozott termékek égetése és együttégetése a 2000/76/EK irányelv rendelkezéseivel összhangban történik. Az állati melléktermékek égetése vagy együttégetése vagy a 2000/76/EK irányelv rendelkezéseivel összhangban, vagy - amennyiben ezen irányelvet nem lehet alkalmazni - e rendelet rendelkezéseivel összhangban történik. A hulladékégető és hulladék-együttégető műveket a fenti irányelv szerint vagy a (2) vagy (3) bekezdéssel összhangban engedélyezik.
(2) Az illetékes hatóság által, az állati melléktermékek ártalmatlanítása céljából történő engedélyezéshez a 2000/76/EK irányelv hatálya alá nem tartozó nagy teljesítményű hulladékégető vagy hulladék-együttégető műnek teljesítenie kell:
a) a IV. melléklet I. fejezetében megállapított általános feltételeket;
b) a IV. melléklet II. fejezetében megállapított üzemi feltételeket;
c) a IV. melléklet III. fejezetében a vízkibocsátásokra vonatkozóan megállapított követelményeket;
d) a IV. melléklet IV. fejezetében a szermaradványokra vonatkozóan megállapított követelményeket;
e) a IV. melléklet V. fejezetében a hőmérsékletmérésre vonatkozóan megállapított követelményeket; és
f) a IV. melléklet VI. fejezetében a rendellenes működésre vonatkozóan megállapított feltételeket.
(3) Az illetékes hatóság által, az állati melléktermékek ártalmatlanítása céljából történő engedélyezéshez a 2000/76/EK irányelv hatálya alá nem tartozó kis teljesítményű hulladékégető vagy hulladék-együttégető műnek:
a) csak elhullott kedvtelésből tartott állatok és/vagy 2. és 3. kategóriába tartozó anyagok ártalmatlanítását szabad végeznie;
b) ha egy mezőgazdasági üzemben található, akkor csak az ezen üzemből származó anyagok ártalmatlanítását végezheti;
c) teljesítenie kell a IV. melléklet I. fejezetében megállapított általános feltételeket;
d) teljesítenie kell a IV. melléklet II. fejezetében megállapított, alkalmazható üzemi feltételeket;
e) teljesítenie kell a IV. melléklet IV. fejezetében a szermaradványokra vonatkozóan megállapított követelményeket;
f) teljesítenie kell a IV. melléklet V. fejezetében a hőmérsékletmérésre vonatkozóan megállapított követelményeket; és
g) teljesítenie kell a IV. melléklet VI. fejezetében a rendellenes működésre vonatkozóan megállapított feltételeket.
(4) Az engedélyt azonnal felfüggesztik, amennyiben az annak alapjául szolgáló feltételeket nem teljesítik.
(5) A (2) és (3) bekezdés követelményei a tudományos ismeretek alakulásától függően - a megfelelő tudományos bizottsággal történő konzultációt követően - a 33. cikk (2) bekezdésében említett eljárással összhangban módosíthatók.
13. cikk
Az 1. és 2. kategóriába tartozó anyagok feldolgozására szánt üzemek engedélyezése
(1) Az 1. és 2. kategóriába tartozó anyagok feldolgozására szánt üzemeket az illetékes hatóság engedélyezi.
(2) Az engedélyezéshez az 1. és 2. kategóriába tartozó anyagok feldolgozására szánt üzemeknek:
a) teljesíteniük kell az V. melléklet I. fejezetének követelményeit;
b) az 1. vagy 2. kategóriába tartozó anyagot az V. melléklet II. fejezetében és a VI. melléklet I. fejezetében foglaltakkal összhangban kell kezelniük, feldolgozniuk és tárolniuk;
c) a validálást az illetékes hatóság az V. melléklet V. fejezetével összhangban végzi;
d) el kell végezniük az üzem 25. cikkben előírt önellenőrzéseit;
e) alá kell vetniük magukat az illetékes hatóság által a 26. cikkel összhangban elvégzett ellenőrzésnek; és
f) biztosítaniuk kell, hogy a termékek a feldolgozást követően kielégítik a VI. melléklet I. fejezetének követelményeit.
(3) Az engedélyt azonnal felfüggesztik, amennyiben az annak alapjául szolgáló feltételeket nem teljesítik.
14. cikk
A 2. és 3. kategóriába tartozó anyagok feldolgozására szánt olajkémiai üzemek engedélyezése
(1) Az olajkémiai üzemeket az illetékes hatóság engedélyezi.
a) a 2. kategóriába tartozó anyagokból származó kiolvasztott zsírokat a VI. melléklet III. fejezetében megállapított szabványokkal összhangban kell feldolgozniuk;
b) az alkalmazott feldolgozási folyamat alapján kell megállapítaniuk és végrehajtaniuk a kritikus ellenőrzési pontok figyelemmel kísérésére és ellenőrzésére szolgáló módszereket;
c) a b) pontnak megfelelően nyert információkról nyilvántartást kell vezetniük az illetékes hatóságnak történő bemutatás céljából; és
d) alá kell vetniük magukat az illetékes hatóság által a 26. cikkel összhangban elvégzett ellenőrzésnek.
(3) Az engedélyezéshez a 3. kategóriába tartozó anyagok feldolgozására szánt olajkémiai üzemek csak 3. kategóriába tartozó anyagokból származó kiolvasztott zsírokat dolgozhatnak fel, és teljesíteniük kell a (2) bekezdésben említett vonatkozó követelményeket.
(4) Az engedélyt azonnal felfüggesztik, amennyiben az annak alapjául szolgáló feltételeket nem teljesítik.
15. cikk
A biogáz- és komposztálóüzemek engedélyezése
(1) A biogáz- és komposztálóüzemeket az illetékes hatóság engedélyezi.
(2) Az engedélyezéshez a biogázüzemeknek és a komposztálóüzemeknek:
a) teljesíteniük kell a VI. melléklet II. fejezetének A. részében foglalt követelményeket;
b) az állati melléktermékeket a VI. melléklet II. fejezetének B. és C. részében foglaltakkal összhangban kell kezelniük és átalakítaniuk;
c) alá kell vetniük magukat az illetékes hatóság által a 26. cikkel összhangban elvégzett ellenőrzésnek;
d) meg kell állapítaniuk és végre kell hajtaniuk a kritikus ellenőrzési pontok figyelemmel kísérésére és ellenőrzésére szolgáló módszereket; és
e) biztosítaniuk kell, hogy az emésztési maradványok vagy a komposzt - adott esetben -a VI. melléklet II. fejezetének D. részében megállapított mikrobiológiai szabványoknak megfeleljen.
(3) Az engedélyt azonnal felfüggesztik, amennyiben az annak alapjául szolgáló feltételeket nem teljesítik.
16. cikk
Általános állat-egészségügyi rendelkezések
(1) A tagállamok megteszik valamennyi szükséges intézkedést annak biztosítása érdekében, hogy az állati melléktermékeket és a belőlük származó, a VII. és VIII. mellékletben említett termékeket ne szállítsák el az olyan övezetben található mezőgazdasági üzemekről, amelyek korlátozások alatt állnak olyan betegség előfordulása miatt, amelyre a termék alapjául szolgáló állatfaj fogékony, vagy az olyan üzemekből vagy övezetekből, amelyek esetében a termékek mozgatása vagy kereskedelme a tagállamok vagy a tagállamok részeinek állat-egészségügyi állapotát veszélyeztetné, kivéve ha a termékek kezelése e rendelettel összhangban történik.
(2) Az (1) bekezdésben említett intézkedések biztosítják, hogy a termékek olyan állatokból származnak, amelyek:
a) olyan mezőgazdasági üzemből, területről vagy terület egy részéből vagy - akvakultúra-termékek esetében - olyan gazdaságból, övezetből vagy övezet egy részéből származnak, amely az érintett állatokkal és termékekkel kapcsolatban nem esik állat-egészségügyi korlátozások alá, és nincsenek különösen olyan járványvédelmi intézkedések érvényben, amelyeket a közösségi jogszabályok alapján vagy az egyes állatbetegségek elleni védekezésre irányuló általános közösségi intézkedések, valamint a sertések hólyagos betegségére vonatkozó külön intézkedések bevezetéséről szóló, 1992. december 17-i 92/119/EGK tanácsi irányelv22 értelmében írtak elő;
b) vágása nem olyan üzemben történt, amelyben a vágás időpontjában az a) pontban említett szabályok szerinti betegségek valamelyikével fertőzött vagy ilyen fertőzöttség gyanúja alatt álló állatok tartózkodtak.
(3) A (2) bekezdés a) pontjában említett járványvédelmi intézkedések alkalmazására figyelemmel engedélyezett az olyan állati melléktermékek és a belőlük származó, a VII. és VIII. mellékletben említett termékek forgalomba hozatala, amelyek állat-egészségügyi korlátozások alá eső területről vagy területrészről származnak, de nem fertőzöttek vagy a fertőzöttség gyanúja nem áll fenn, ha - az esettől függően - a termékek:
a) előállítása, kezelése, szállítása és tárolása a valamennyi állat-egészségügyi feltételnek megfelelő termékektől elkülönítetten vagy azokétól eltérő időpontban történik;
b) e rendelettel összhangban, az érintett állat-egészségügyi probléma felszámolásához elegendő mértékű kezelésen mentek keresztül olyan üzemben, amelyet e célra az állat-egészségügyi probléma felmerülésének helye szerinti tagállam engedélyezett;
c) megfelelő azonosítása megtörtént;
d) a VII. és VIII. mellékletben megállapított követelményeknek vagy a 33. cikk (2) bekezdésében említett eljárással összhangban megállapítandó végrehajtási szabályoknak megfelelnek.
Különös körülmények között az első albekezdésben szereplőktől eltérő feltételek is megállapíthatók a 33. cikk (2) bekezdésében említett eljárással összhangban elfogadott határozatok útján. E határozatoknak figyelembe kell venniük az állatokat vagy az azokon elvégzendő vizsgálatokat érintő intézkedéseket és a betegség jellemzőit az érintett faj esetében, rögzíteniük kell az állategészségügy védelmének a Közösségben történő biztosításához szükséges intézkedéseket.
17. cikk
A 3. kategóriába tartozó anyagok feldolgozóüzemeinek engedélyezése
(1) A 3. kategóriába tartozó anyagok feldolgozóüzemeit az illetékes hatóság engedélyezi.
(2) Az engedélyezéshez a 3. kategóriába tartozó anyagok feldolgozóüzemeinek:
a) teljesíteniük kell az V. melléklet I. fejezetének és a VII. melléklet I. fejezetének követelményeit;
b) csak 3. kategóriába tartozó anyagot szabad kezelniük, feldolgozniuk és tárolniuk az V. melléklet II. fejezetében és a VII. mellékletben foglaltakkal összhangban;
c) a validálást az illetékes hatóság az V. melléklet V. fejezetével összhangban végzi;
d) el kell végezniük az üzem 25. cikkben előírt önellenőrzéseit;
e) alá kell vetniük magukat az illetékes hatóság által a 26. cikkel összhangban elvégzett ellenőrzésnek; és
f) biztosítaniuk kell, hogy a feldolgozást követően a termékek a VII. melléklet I. fejezete követelményeinek megfelelnek.
(3) Az engedélyezést azonnal felfüggesztik, amennyiben az annak alapjául szolgáló feltételeket nem teljesítik.
18. cikk
Az állateledel-üzemek és a műszaki üzemek engedélyezése
(1) Az állateledel-üzemeket és a műszaki üzemeket az illetékes hatóság engedélyezi.
(2) Az engedélyezéshez az állateledel-üzemnek és a műszaki üzemnek:
a) vállalnia kell az üzem által előállított termékekre vonatkozóan a VIII. mellékletben megállapított különös követelmények alapján
i. az e rendeletben rögzített, különös előállítási követelmények betartását;
ii. a kritikus ellenőrzési pontok figyelemmel kísérésére és ellenőrzésére szolgáló módszerek megállapítását és végrehajtását;
iii. a termékektől függően minták vételét az illetékes hatóság által elismert laboratóriumban történő elemzéshez az e rendelettel rögzített szabványok betartásának ellenőrzése céljából;
iv. nyilvántartás vezetését a ii. és iii. alpont alapján nyert információkról az illetékes hatóságnak történő bemutatás céljából. Az ellenőrzések és vizsgálatok eredményét legalább két évig meg kell őrizni;
v. az illetékes hatóság tájékoztatását, amennyiben a iii. alpontban említett laboratóriumi elemzés eredménye vagy a rendelkezésre álló bármilyen más információ súlyos állat-egészségügyi vagy közegészségügyi veszély fennállását jelzi; és
b) alá kell vetnie magát az illetékes hatóság által a 26. cikkel összhangban elvégzett ellenőrzésnek.
(3) Az engedélyt azonnal felfüggesztik, amennyiben az annak alapjául szolgáló feltételeket nem teljesítik.
19. cikk
A feldolgozott állati fehérje és a takarmányként hasznosítható egyéb feldolgozott termékek forgalomba hozatala és kivitele
A tagállamok biztosítják, hogy a feldolgozott állati fehérje és a takarmányként hasznosítható egyéb feldolgozott termékek forgalomba hozatala vagy kivitele csak abban az esetben történik meg, ha azok:
a) a 17. cikkel összhangban engedélyezett és felügyelt, 3. kategóriába tartozó anyag feldolgozására szolgáló üzemben készültek;
b) kizárólag 3. kategóriába tartozó anyagból készültek a VII. mellékletben meghatározott módon;
c) kezelése, feldolgozása, tárolása és szállítása a VII. melléklettel összhangban és a 22. cikkben foglaltak teljesülését biztosító módon történt; és
d) a VII. mellékletben megállapított konkrét követelményeknek megfelelnek.
20. cikk
A kedvtelésből tartott állatok eledele, a műcsontok és a műszaki termékek forgalomba hozatala és kivitele
(1) A tagállamok biztosítják, hogy a kedvtelésből tartott állatok eledele, a műcsontok és a műszaki termékek - a (2) és (3) bekezdésben említettek kivételével -, valamint a VIII. mellékletben említett állati melléktermékek forgalomba hozatala vagy kivitele csak abban az esetben történik meg, ha azok:
a) teljesítik:
i. vagy a VIII. mellékletben megállapított különös követelményeket;
ii. vagy - ha egy termék műszaki termékként és takarmányként egyaránt felhasználható és a VIII. melléklet nem tartalmaz különös követelményeket - a VII. melléklet vonatkozó fejezetében megállapított követelményeket; és
b) a 18. cikkel összhangban engedélyezett és felügyelt üzemekből vagy - a VIII. mellékletben említett állati melléktermékek esetében - a Közösség állat-egészségügyi jogszabályaival összhangban engedélyezett egyéb üzemekből származnak.
(2) A tagállamok biztosítják, hogy a feldolgozott termékekből - de nem trágyából és emésztőtraktus-tartalomból - előállított szerves trágyák és talajjavító szerek forgalomba hozatala vagy kivitele csak akkor történik meg, ha azok teljesítik az adott esetben a 33. cikk (2) bekezdésében említett eljárással összhangban - a megfelelő tudományos bizottsággal történő konzultációt követően - megállapított követelményeket.
(3) A tagállamok biztosítják, hogy a 2. kategóriába tartozó anyagból előállított zsírszármazékok forgalomba hozatala vagy kivitele csak akkor történik meg, ha azok:
a) a 14. cikkel összhangban engedélyezett, 2. kategóriába tartozó anyag feldolgozására szolgáló olajkémiai üzemben készültek a 13. cikkel összhangban engedélyezett, 2. kategóriába tartozó anyag feldolgozására szolgáló üzemben feldolgozott 2. kategóriába tartozó anyagból kiolvasztott zsírból az 1-5. feldolgozási módszerek bármelyikének alkalmazását követően;
b) kezelése, feldolgozása, tárolása és szállítása a VI. melléklettel összhangban történt; és
c) a VIII. mellékletben megállapított bármilyen különös követelménynek megfelelnek.
21. cikk
Védőintézkedések
Az e rendelet VII. és VIII. mellékletének hatálya alá tartozó termékekre a 90/425/EGK irányelv 10. cikkét kell alkalmazni.
22. cikk
Felhasználásra vonatkozó korlátozások
(1) Az állati melléktermékeket és a feldolgozott termékeket tilos az alábbi célokra felhasználni:
a) valamely állatfaj takarmányozása az ugyanazon fajhoz tartozó állatok testéből vagy testrészeiből származó feldolgozott állati fehérjével;
b) haszonállatok - a prémes állatok kivételével - takarmányozása élelmiszer-hulladékkal vagy élelmiszer-hulladékot tartalmazó vagy abból származó takarmánnyal; és
c) szerves trágyák és talajjavító szerek - a trágya kivételével - alkalmazása legelőkön.
(2) E cikk végrehajtási szabályait - beleértve az ellenőrzési intézkedésekre vonatkozó szabályokat - a 33. cikk (2) bekezdésében említett eljárással összhangban kell elfogadni. Az (1) bekezdés a) pontjától való eltérések a halakkal és prémes állatokkal kapcsolatban ugyanezen eljárás szerint - a megfelelő tudományos bizottsággal folytatott konzultációt követően - engedélyezhetőek.
23. cikk
Az állati melléktermékek felhasználására vonatkozó eltérések
(1) Az illetékes hatóságok felügyelete mellett a tagállamok engedélyezhetik:
a) az állati melléktermékek diagnosztikai, oktatási és kutatási célú felhasználását; és
b) az állati melléktermékek állatpreparátori célú felhasználását az e célra a 18. cikk szerint engedélyezett műszaki üzemekben.
(2) a) A tagállamok engedélyezhetik továbbá a c) pontban meghatározott állatok takarmányozását a b) pontban meghatározott állati melléktermékekkel, az illetékes hatóságok felügyelete mellett és a IX. mellékletben megállapított szabályokkal összhangban.
b) Az a) pontban említett állati melléktermékek a következők:
i. a 2. kategóriába tartozó anyag, feltéve ha az nem valamilyen, az emberre vagy állatra átvihető betegség megléte vagy meglétének gyanúja miatt leölt vagy elpusztult állatokból származik; és
ii. a 6. cikk (1) bekezdésének a)-j) pontjában és - a 22. cikkre is figyelemmel - a 6. cikk (1) bekezdésének l) pontjában említett 3. kategóriába tartozó anyag.
c) Az a) pontban említett állatok a következők:
i. állatkerti állatok;
ii. cirkuszi állatok;
iii. hüllők és ragadozó madarak, kivéve az állatkerti és a cirkuszi állatokat;
iv. prémes állatok;
v. vadon élő állatok, amelyek húsát nem emberi fogyasztásra szánták;
vi. elismert kennelekből vagy vadászfalkákból származó kutyák; és
vii. horgászcsalinak használt gerinctelenek.
d) A tagállamok engedélyezhetik továbbá - az Európai Élelmiszer-biztonsági Hatósággal történő konzultációt követően és az illetékes hatóságok felügyelete mellett - a 4. cikk (1) bekezdése b) pontjának ii. alpontjában említett 1. kategóriába tartozó anyagnak a veszélyeztetett vagy védett dögevő madárfajok etetésére való felhasználását a 33. cikk (2) bekezdésében említett eljárás szerint megállapított szabályokkal összhangban.
(3) A tagállamok értesítik a Bizottságot:
a) a (2) bekezdésben említett eltérések alkalmazásáról; és
b) az annak biztosítása végett bevezetett igazolási megoldásokról, miszerint az érintett állati melléktermékek felhasználása csak engedélyezett célokra történik.
(4) A tagállamok jegyzéket állítanak össze a területükön a (2) bekezdés c) pontjának iv., vi. és vii. alpontja szerint engedélyezett és nyilvántartásba vett felhasználókról és gyűjtőközpontokról. Ellenőrzési célokból és az érintett termékek eredetének nyomon követhetősége céljából valamennyi felhasználó és gyűjtőközpont egy hivatalos számot kap.
Az előző albekezdésben említett felhasználók és gyűjtőközpontok telephelyét az illetékes hatóság felügyeli és a telephelyek valamennyi részéhez hozzáférési jogosultsággal rendelkezik bármely időpontban a (2) bekezdésben említett követelmények betartatása érdekében.
Ha a fenti ellenőrzések során kiderül, hogy a követelményeket nem tartják be, az illetékes hatóság megteszi a szükséges lépéseket.
(5) Az igazolási intézkedésekkel kapcsolatos végrehajtási szabályokat a 33. cikk (2) bekezdésében említett eljárással összhangban kell elfogadni.
24. cikk
Az állati melléktermékek ártalmatlanítására vonatkozó eltérések
(1) Az illetékes hatóság - szükség esetén - határozhat úgy, hogy:
a) a kedvtelésből tartott állatok tetemét elföldeléssel hulladékként közvetlenül ártalmatlanítani lehet;
b) az alábbi, távoli területekről származó állati melléktermékeket égetéssel vagy helyszíni elföldeléssel lehet ártalmatlanítani:
i. a 4. cikk (1) bekezdése b) pontjának ii. alpontjában említett 1. kategóriába tartozó anyagok;
ii. a 2. kategóriába tartozó anyagok; és
iii. a 3. kategóriába tartozó anyagok; és
c) a Nemzetközi Állatjárványügyi Hivatal (OIE) A. jegyzékében említett betegségek valamelyikének kitörése esetén az állati melléktermékeket égetéssel vagy helyszíni elföldeléssel lehet ártalmatlanítani, ha az illetékes hatóság megtagadja a legközelebbi égetőműbe vagy legközelebbi feldolgozóüzembe történő szállítást az egészségügyi kockázatok elterjedésének veszélye miatt, illetve e művek vagy üzemek valamely járványos betegség kitörése következtében fellépő kapacitáshiánya miatt.
(2) A 4. cikk (1) bekezdése a) pontjának i. alpontjában említett 1. kategóriába tartozó anyag vonatkozásában nem engedélyezhető eltérés.
(3) A 4. cikk (1) bekezdése b) pontjának ii. alpontjában említett 1. kategóriába tartozó anyag az (1) bekezdés b) vagy c) pontjával összhangban csak akkor földelhető vagy égethető el, ha az illetékes hatóság engedélyezi és felügyeli az alkalmazott módszert és meggyőződik arról, hogy az kizárja a TSE-k terjedésének minden veszélyét.
(4) A tagállamok értesítik a Bizottságot:
a) az 1. és 2. kategóriába tartozó anyag vonatkozásában az (1) bekezdés b) pontjában előírt lehetőségek igénybevételének módjáról; és
b) az (1) bekezdés b) pontjának alkalmazásában az általuk távoli területként besorolt területekről és a besorolás indokairól.
(5) Az illetékes hatóság megteszi a szükséges intézkedéseket:
a) annak biztosítására, hogy az állati melléktermékek égetése vagy elföldelése ne veszélyeztesse állatok vagy emberek egészségét; és
b) az állati melléktermékek ellenőrizetlen elvezetésének, lerakásának vagy ellenőrizetlen módon történő ártalmatlanításának megelőzése érdekében.
(6) Az e cikk részletes végrehajtási intézkedéseit a 33. cikk (2) bekezdésében említett eljárás szerint lehet megállapítani.
25. cikk
Önellenőrzések
(1) A közbenső és a feldolgozóüzemek működtetői és tulajdonosai, illetve ezek képviselői minden szükséges intézkedést elfogadnak annak érdekében, hogy e rendelet követelményeinek megfeleljenek. A veszélyelemzés és a kritikus ellenőrzési pontok (HACCP) rendszerének alapelveivel összhangban kialakított állandó eljárást vezetnek be, hajtanak végre és tartanak fenn. Különösen:
a) azonosítják és ellenőrzik a kritikus ellenőrzési pontokat az üzemekben;
b) kidolgozzák és végrehajtják e kritikus ellenőrzési pontok figyelemmel kísérésére és ellenőrzésére szolgáló módszereket;
c) a feldolgozóüzemek esetében reprezentatív mintákat vesznek annak ellenőrzésére, hogy
i. minden egyes feldolgozott tétel megfelel a termékekre vonatkozó, e rendeletben rögzített szabványoknak; és
ii. a közösségi jogszabályokban a fiziko-kémiai szermaradványokra vonatkozóan megállapított maximálisan engedélyezett szinteket betartották;
d) nyilvántartják a b) és c) pontban említett ellenőrzések és vizsgálatok eredményeit és azokat legalább két évig megőrzik az illetékes hatóságnak történő bemutatás céljából;
e) olyan rendszert vezetnek be, amellyel biztosítható minden elszállított tétel nyomon követhetősége.
(2) Amennyiben az (1) bekezdés c) pontjának megfelelően vett minták vizsgálati eredményei nem felelnek meg e rendelet rendelkezéseinek, a feldolgozóüzem működtetője köteles:
a) azonnal értesíteni az illetékes hatóságot a minta jellegének minden részletéről és arról, hogy a minta melyik tételből származik;
b) megállapítani az eltérés okait;
c) a fertőzött tételt az illetékes hatóság felügyelete mellett ismételten feldolgozni vagy ártalmatlanítani;
d) biztosítani, hogy semmilyen fertőzött vagy fertőzöttséggel gyanúsítható anyag ne kerüljön ki az üzemből, mielőtt azt az illetékes hatóság felügyelete mellett ismételten feldolgozzák, és mielőtt hivatalos körülmények között ismételten mintavételre kerül sor az e rendeletben megállapított szabványok betartása érdekében, kivéve ha az anyagok ártalmatlanítása a cél;
e) növelni a gyártás során végzett mintavételek és vizsgálatok gyakoriságát;
f) megvizsgálni a végtermék mintáinak megfelelő állati melléktermékek nyilvántartásait; és
g) megfelelő fertőtlenítési és tisztítási eljárásokat kezdeményezni az üzemben.
(3) E cikk részletes végrehajtási intézkedéseinek megállapítása - beleértve az ellenőrzések gyakoriságára és a mikrobiológiai elemzések referenciamódszereire vonatkozó szabályokat is - a 33. cikk (2) bekezdésében említett eljárással összhangban történhet.
26. cikk
Az engedélyezett üzemek hivatalos ellenőrzései és jegyzékei
(1) Az illetékes hatóság az e rendelettel összhangban engedélyezett üzemekben rendszeres időközönként vizsgálatokat végez és felülvizsgálatot tart. A feldolgozóüzemek ellenőrzését és felülvizsgálatát az V. melléklet IV. fejezetével összhangban kell végezni.
(2) A vizsgálat és felülvizsgálat gyakorisága az üzem méretétől, az előállított termékek típusától, a kockázatértékeléstől és a veszélyelemzés és a kritikus ellenőrzési pontok (HACCP) rendszerének alapelveivel összhangban nyújtott biztosítékoktól függ.
(3) Amennyiben az illetékes hatóság által végzett vizsgálat során kiderül, hogy e rendelet követelményeinek valamelyikét nem tartják be, az illetékes hatóság megteszi a megfelelő intézkedéseket.
(4) Minden tagállam jegyzéket állít össze a területén az e rendelettel összhangban engedélyezett üzemekről. Minden üzem hivatalos számot kap, amellyel az egyes üzemek tevékenységük szerint azonosíthatók. A tagállamok megküldik a jegyzék másolatát és annak frissített változatait a Bizottságnak és a többi tagállamnak.
(5) E cikk részletes végrehajtási intézkedéseinek megállapítása - beleértve az ellenőrzések gyakoriságát és a mikrobiológiai elemzések referenciamódszereit is - a 33. cikk (2) bekezdésében említett eljárással összhangban történhet.
27. cikk
Közösségi ellenőrzések a tagállamokban
(1) A Bizottság szakértői - a tagállamok illetékes hatóságaival együttműködve - helyszíni ellenőrzéseket tarthatnak, amennyiben erre e rendelet egységes alkalmazása érdekében szükség van. Az ellenőrzések helye szerinti tagállam minden szükséges segítséget megad a szakértőknek munkájuk elvégzéséhez. Az elvégzett ellenőrzések eredményéről a Bizottság tájékoztatja az illetékes hatóságot.
28. cikk
Általános rendelkezések
A VII. és VIII. mellékletben említett termékeknek a harmadik országokból történő behozatalára alkalmazandó rendelkezések nem lehetnek sem kevésbé szigorúak, sem szigorúbbak azoknál, amelyeket ugyanezen termékek Közösségben történő előállítására és forgalmazására kell alkalmazni.
A kedvtelésből tartott állatok egyes - a 96/22/EK irányelvvel összhangban betiltott - anyagokkal kezelt állatokból származó eledele és az ilyen eledel előállításához használt nyersanyag behozatala azonban csak az ilyen nyersanyagok tartós megjelölése, valamint a 33. cikk (2) bekezdésében említett eljárás szerint megállapított különös feltételek mellett lehetséges.
29. cikk
Tilalmak és a közösségi szabályok betartása
(1) Az állati melléktermékek és a feldolgozott termékek behozatala és tranzitforgalma tilos, kivéve ha az e rendelettel összhangban történik.
(2) A VII. és VIII. mellékletben említett termékek Közösségbe történő behozatala és Közösségen keresztüli tranzitforgalma csak abban az esetben történhet meg, ha e termékek kielégítik a (3)-(6) bekezdésben megállapított követelményeket.
(3) A VII. és VIII. mellékletben említett termékeknek - amennyiben e mellékletek másként nem rendelkeznek - a 33. cikk (2) bekezdésében említett eljárással összhangban kidolgozandó és frissítendő jegyzéken szereplő harmadik országokból vagy harmadik országok részeiből kell érkezniük.
A jegyzék más, köz- és állat-egészségügyi célokból összeállított jegyzékekkel kombinálható.
A jegyzék kidolgozásakor különös figyelmet kell fordítani az alábbiakra:
a) az érintett harmadik ország jogszabályai;
b) az illetékes hatóság és az ellenőrzést végző szolgálat szervezeti felépítése a harmadik országban, e szolgálat hatásköre és a felügyelet, amely alatt áll, valamint e szolgálat jogosítványai a jogszabályok alkalmazásának hatékony figyelemmel kísérése érdekében;
c) a Közösségbe szánt állati eredetű termékek előállítására, gyártására, kezelésére, tárolására és elszállítására vonatkozó egészségügyi feltételek;
d) az érintett harmadik ország által a vonatkozó egészségügyi feltételek betartása tekintetében nyújtható biztosítékok;
e) a harmadik országból származó termék forgalmazásával kapcsolatos tapasztalatok és az elvégzett behozatali ellenőrzések eredményei;
f) a harmadik országban lefolytatott esetleges közösségi ellenőrzések eredménye;
g) az érintett állatállomány, valamint a harmadik országban található egyéb háziasított állatok és vadon élő állatok egészségügyi állapota, különös tekintettel az egzotikus állatbetegségekre és az ország általános egészségügyi helyzetének azon vonatkozásaira, amelyek a Közösségben veszélyeztethetik a közegészséget vagy állategészséget;
h) az a rendszeresség és gyorsaság, amellyel a harmadik ország információt szolgáltat a területén előforduló fertőző vagy járványos állatbetegségekről, különösen az OIE A. és B. jegyzékében említett betegségekről vagy - a tenyésztett víziállatok betegségei esetében - az OIE Víziállat-egészségügyi Kódexében felsorolt, bejelentésköteles betegségekről;
i) a fertőző vagy járványos állatbetegségek megelőzésére és ellenőrzésére vonatkozóan a harmadik országban érvényes szabályok és azok végrehajtása, beleértve a más országokból történő behozatalokra vonatkozó szabályokat is.
(4) A VII. és VIII. mellékletben említett termékeknek - a műszaki termékek kivételével - olyan üzemekből kell származniuk, amelyek a 33. cikk (2) bekezdésében említett eljárás szerint összeállított közösségi jegyzékben szerepelnek, amelyet a harmadik ország illetékes hatóságai által a Bizottságnak benyújtott közlemény alapján állítanak össze, amely szerint az üzem eleget tesz a közösségi követelményeknek és a harmadik ország valamely hivatalos ellenőrző szolgálatának felügyelete alá tartozik.
Az engedélyezett jegyzékek a következőképpen módosíthatóak:
a) a Bizottságnak a tervezett módosítások kézhezvételétől számított öt munkanapon belül értesítenie kell a tagállamokat az üzemek jegyzékeinek az érintett harmadik ország által javasolt módosításairól;
b) a tagállamoknak az a) pontban említett üzemek jegyzékéhez javasolt módosítások kézhezvételétől számítva hét munkanap áll rendelkezésükre, hogy írásos véleményt küldjenek a Bizottságnak;
c) ha legalább egy tagállam írásos megjegyzést tesz, a Bizottság öt munkanapon belül értesíti a tagállamokat és az ügyet felveszi az Élelmiszerlánc és Állat-egészségügyi Állandó Bizottság következő ülésének napirendjére annak érdekében, hogy a 33. cikk (2) bekezdésében említett eljárással összhangban határozat szülessen;
d) ha a b) pontban említett határidőn belül egy tagállam sem nyújt be a Bizottságnak írásos megjegyzést, a jegyzék módosításai elfogadottnak tekinthetők. A Bizottság öt munkanapon belül értesíti a tagállamokat, az érintett üzemekből történő behozatalt a tagállamok az értesítés kézhezvételétől számított ötödik munkanapon engedélyezik.
(5) A VIII. mellékletben említett műszaki termékeknek a harmadik országok illetékes hatóságai által engedélyezett és nyilvántartásba vett üzemekből kell származniuk.
(6) A VII. és VIII. mellékletben felsorolt termékek szállítmányaihoz - amennyiben az említett mellékletek másként nem rendelkeznek - a X. mellékletben meghatározott mintának megfelelő egészségügyi bizonyítványt kell csatolni, amely igazolja, hogy a termékek a fenti mellékletekben említett feltételeknek megfelelnek, és azok a megfelelő feltételeket teljesítő üzemekből származnak.
(7) A (4) bekezdésben előírt jegyzék összeállításáig és a (6) bekezdésben említett bizonyítványminták elfogadásáig a tagállamok fenntarthatják a 97/78/EK irányelvben előírt ellenőrzéseket és a hatályos nemzeti jogszabályokban előírt bizonyítványokat.
30. cikk
Egyenértékűség
(1) A 33. cikk (2) bekezdésében említett eljárással összhangban határozattal lehet elismerni, hogy a VII. és VIII. mellékletben említett termékkategóriák előállítására, gyártására, kezelésére, tárolására és szállítására egy harmadik ország, harmadik országok egy csoportja vagy egy harmadik ország valamely régiója által alkalmazott egészségügyi intézkedések egyenértékűek a Közösségben alkalmazottakkal, amennyiben erről a harmadik ország objektív bizonyítékkal szolgál.
A határozat megállapítja az állati melléktermék e régióból, ezen országból vagy az országok e csoportjából történő behozatalára és/vagy tranzitforgalmára vonatkozó feltételeket.
(2) Az (1) bekezdésben említett feltételek az alábbiakat foglalják magukban:
a) a termékhez mellékelendő egészségügyi bizonyítvány jellege és tartalma;
b) a Közösségbe történő behozatalra és/vagy a Közösségen keresztüli tranzitforgalomra alkalmazandó különös egészségügyi követelmények; és
c) szükség esetén, azon régiók vagy üzemek jegyzékének kidolgozására és módosítására vonatkozó eljárások, amelyekből a behozatal és/vagy a tranzitforgalom engedélyezett.
(3) E cikk végrehajtási szabályainak megállapítása a 33. cikk (2) bekezdésében említett eljárással összhangban történik.
31. cikk
Közösségi vizsgálatok és ellenőrzések
(1) A Bizottság szakértői - adott esetben a tagállamok szakértőivel együttműködve - helyszíni ellenőrzéseket végezhetnek az alábbi célokkal:
a) harmadik országok vagy azok részei jegyzékének kidolgozása és a behozatalra és/vagy tranzitforgalomra vonatkozó feltételek megállapítása;
b) az alábbiak betartásának ellenőrzése:
i. harmadik országok közösségi jegyzékébe történő felvétel feltételei;
ii. a behozatal és/vagy tranzitforgalom feltételei;
iii. az intézkedések egyenértékűsége elismerésének feltételei;
iv. a közösségi jogszabályok alapján alkalmazott járványügyi intézkedések.
A fenti ellenőrzésekért felelős tagállami szakértőket a Bizottság jelöli ki.
(2) Az (1) bekezdésben említett ellenőrzéseket a Közösség nevében végzik, így annak költségeit is a Közösség viseli.
(3) Az (1) bekezdésben említett ellenőrzések gyakorisága és a megfelelő eljárási szabályok a 33. cikk (2) bekezdésében említett eljárással összhangban határozhatók meg.
(4) Ha az (1) bekezdés szerinti valamely ellenőrzés az egészségügyi szabályok súlyos megsértését állapítja meg, a Bizottság azonnal felkéri az érintett harmadik országot a megfelelő korrekciós intézkedések megtételére, vagy felfüggeszti az érintett termékek szállítását és haladéktalanul tájékoztatja arról a tagállamokat.
32. cikk
A mellékletek módosításai és átmeneti intézkedések
(1) A megfelelő tudományos bizottsággal - az állategészségügyre vagy közegészségügyre esetlegesen kihatással lévő bármilyen kérdéssel kapcsolatban - történő konzultációt követően a 33. cikk (2) bekezdésében említett eljárással összhangban kerülhet sor a mellékletek módosítására vagy kiegészítésére, valamint a megfelelő átmeneti intézkedések elfogadására.
(2) Az élelmiszer-hulladék takarmánycélú felhasználásának 22. cikkben említett tilalmát figyelembe véve - amennyiben e rendelet alkalmazását megelőzően a tagállamokban megfelelő ellenőrzési rendszerek működnek - az (1) bekezdéssel összhangban átmeneti intézkedéseket kell elfogadni ahhoz, hogy szigorúan ellenőrzött körülmények között - 2002. november 1-jétől kezdődően legfeljebb négy éven keresztül - továbbra is engedélyezzék az élelmiszer-hulladék bizonyos típusainak takarmánycélú felhasználását. Ezen intézkedések biztosítják, hogy az átmeneti időszakban az állategészségügyre vagy közegészségügyre nézve semmilyen indokolatlan veszély ne merüljön fel.
33. cikk
Szabályozási eljárás
(1) A Bizottság munkáját az Élelmiszerlánc és Állat-egészségügyi Állandó Bizottság (a továbbiakban: a bizottság) segíti.
(2) Amennyiben e bekezdésre történik hivatkozás, az 1999/468/EK határozat 5. és 7. cikkét kell alkalmazni, figyelembe véve ugyanezen határozat 8. cikkének a rendelkezéseit.
Az 1999/468/EK határozat 5. cikkének (6) bekezdésében meghatározott határidő 15 nap.
(3) A bizottság elfogadja saját eljárási szabályzatát.
34. cikk
Konzultáció a tudományos bizottságokkal
Az e rendelet hatálya alá tartozó, az állat- vagy közegészségügyre esetlegesen kihatással lévő bármely üggyel kapcsolatban a megfelelő tudományos bizottságokkal kell konzultálni.
35. cikk
Nemzeti rendelkezések
(1) A tagállamok közlik a Bizottsággal nemzeti joguknak azon rendelkezéseit, amelyeket az e rendelet által szabályozott területen fogadnak el.
(2) A tagállamok tájékoztatják a Bizottságot - a hatálybalépéstől számított egy éven belül - különösen azon általuk elfogadott intézkedésekről, amelyek célja az e rendelet betartásának biztosítása. A kapott tájékoztatás alapján a Bizottság jelentést, valamint - adott esetben - jogalkotási javaslatokat nyújt be az Európai Parlamentnek és a Tanácsnak.
(3) A tagállamok nemzeti szabályokat fogadhatnak el vagy tarthatnak fenn a szerves trágyák és a talajjavító szerek felhasználásának az e rendeletben előírtnál nagyobb mértékű korlátozására, amíg a 20. cikk (2) bekezdése szerint meg nem történik a felhasználásra vonatkozó közösségi szabályok elfogadása. A tagállamok nemzeti szabályokat fogadhatnak el vagy tarthatnak fenn a 2. kategóriába tartozó anyagból előállított zsírszármazékok felhasználásának az e rendeletben előírtnál nagyobb mértékű korlátozására, amíg a 32. cikkel összhangban meg nem történik a VIII. melléklet kiegészítése a felhasználásra vonatkozó közösségi szabályokkal.
36. cikk
Pénzügyi szabályok
A Bizottság - megfelelő javaslatokkal kiegészített - jelentést készít arról, hogy a tagállamokban milyen pénzügyi szabályok vonatkoznak az állati melléktermékek feldolgozására, összegyűjtésére, tárolására és ártalmatlanítására.
37. cikk
Hatályon kívül helyezés
A 90/667/EGK irányelv és a 95/348/EK és az 1999/534/EK határozat e rendelet hatálybalépésétől számított hat hónap elteltével hatályát veszti.
Ezen időponttól kezdve a 90/667/EK irányelvre történő hivatkozást e rendeletre történő hivatkozásként kell értelmezni.
38. cikk
Hatálybalépés
Ez a rendelet az Európai Közösségek Hivatalos Lapjában való kihirdetését követő 20. napon lép hatályba.
A BIZOTTSÁG 1802/2002/EK RENDELETE
(2002. október 10.)
a 90/425/EGK irányelv A. mellékletének I. pontjában felsorolt külön közösségi szabályokban megállapított állat-egészségügyi követelmények hatálya alá nem tartozó állatok, spermák, petesejtek és embriók Közösségen belüli kereskedelmére és a Közösségbe történő behozatalára irányadó állat-egészségügyi követelmények megállapításáról szóló 92/65/EGK tanácsi irányelv mellékleteinek módosításáról szóló 1282/2002/EK rendelet helyesbítéséről
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1282/2002/EK bizottsági rendelettel[1] módosított, a 90/425/EGK irányelv[2] A. mellékletének I. pontjában felsorolt külön közösségi szabályokban megállapított állat-egészségügyi követelmények hatálya alá nem tartozó állatok, spermák, petesejtek és embriók Közösségen belüli kereskedelmére és a Közösségbe történő behozatalára irányadó állat-egészségügyi követelmények megállapításáról szóló, 1992. július 13-i 92/65/EGK tanácsi irányelvre és különösen annak 22. cikkére,
mivel:
(1) 2002. július 15-én elfogadták az 1282/2002/EK rendeletet a 92/65/EGK irányelv módosítása céljából.
(2) Annak biztosítása érdekében, hogy a módosított rendelkezések végrehajtására megfelelő idő álljon rendelkezésre valamennyi tagállamban, megfelelő határidőt kellett volna meghatározni az 1282/2002/EK rendelet alkalmazására vonatkozóan.
(3) A rendelet elfogadása során azonban elmaradt az e határidőt megállapító rendelkezés.
(4) Ezért az 1282/2002/EK rendeletet ennek megfelelően helyesbíteni kell.
(5) A helyesbítésnek az 1282/2002/EK rendelet hatálybalépése napjától kezdődően kell hatályba lépnie.
(6) Az e rendeletben előírt intézkedések összhangban vannak az Élelmiszerlánc- és Állat-egészségügyi Állandó Bizottság véleményével,
ELFOGADTA EZT A RENDELETET:
1. cikk
Az 1282/2002/EK rendelet 2. cikke a következő, második albekezdéssel egészül ki: "A rendeletet 2003. március 1-jétől kell alkalmazni."
2. cikk
Ez a rendelet az Európai Közösségek Hivatalos Lapjában való kihirdetésének napján lép hatályba.
A TANÁCS 1881/2002/EK RENDELETE
(2002. október 14.)
a 2200/96/EK rendeletnek a termelői szervezetek elismerésére vonatkozó átmeneti időszak kezdeti időpontjának vonatkozásában történő helyesbítéséről
AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 37. cikkére,
tekintettel a Bizottság javaslatára[1],
tekintettel az Európai Parlament véleményére[2],
tekintettel a Gazdasági és Szociális Bizottság véleményére[3],
mivel:
(1) A gyümölcs- és zöldségpiac közös szervezéséről szóló, 1996. október 28-i 2200/96/EK tanácsi rendelet[4] 13. cikkének (1) bekezdése szerint az 1035/72/EGK rendelet[5] alapján elismert olyan termelői szervezetek részére, amelyek nem feleltek meg a 2200/96/EK rendelet elismerésre vonatkozó követelményeinek, a 2200/96/EK rendelet hatálybalépésének időpontjától kezdődően kétéves átmeneti időszakot biztosítottak, amely alatt a 2200/96/EK rendelet IV. címének rendelkezéseit kellene alkalmazni. E kétéves átmeneti időszakot ötévesre lehetne meghosszabbítani, amennyiben a kérdéses tagállam elfogadja a termelő szervezet által benyújtott cselekvési tervet arról, hogy a szervezet miként kíván megfelelni a 2200/96/EK rendeletben az adott tagállam általi elismeréshez előírt valamennyi követelménynek.
(2) A 2200/96/EK rendelet a 13. cikke (1) bekezdésében a két- és ötéves átmeneti időszak kezdetének időpontjaként a rendelet hatálybalépésének időpontját, vagyis 1996. november 21-ét jelöli meg. E dátum hiba eredménye; valójában értelmetlen lett volna a 2200/96/EK rendelet hatálybalépésének időpontjától lehetőséget adni az átmeneti intézkedések használatára, mivel az 1035/72/EGK rendelet 1996. december 31-ig még hatályban volt. Ehelyett az átmeneti időszakok kezdeti időpontjának a 2200/96/EK rendelet alkalmazási dátumának kellett volna lennie.
(3) Ezért helyénvaló a 2200/96/EK rendelet 13. cikkének (1) bekezdésében lévő hiba helyesbítése. Mivel e hiba hatásai kedvezőtlenül befolyásolhatták volna az említett átmeneti időszakokat igénybe vevő termelői szervezeteket, helyénvaló, hogy a vonatkozó rendelkezéseket a 2200/96/EK rendelet alkalmazásának időpontjától alkalmazzák,
ELFOGADTA EZT A RENDELETET:
1. cikk
A 2200/96/EK rendelet 13. cikkének (1) bekezdése helyébe a következő szöveg lép: "(1) Azok az 1035/72/EGK rendelet alapján e rendelet hatálybalépése előtt elismert termelői szervezetek, amelyeket e rendelet 11. cikke szerint átmeneti időszak nélkül nem lehet elismerni, 1997. január 1-jétől két évig folytathatják működésüket a IV. címben megállapított rendelkezéseknek megfelelően, amennyiben az 1035/72/EGK rendelet említett cikkeiben foglalt követelményeknek továbbra is megfelelnek."
2. cikk
Ez a rendelet az Európai Közösségek Hivatalos Lapjában való kihirdetését követő huszadik napon lép hatályba.
A BIZOTTSÁG 1921/2002/EK RENDELETE
(2002. október 28.)
a Közösség leginkább rászoruló személyeinek az intervenciós készletekből származó élelmiszerekkel történő ellátására vonatkozó részletes szabályok megállapításáról szóló 3149/92/EGK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2535/95/EK rendelettel[1] módosított, a kijelölt szervezeteknek az intervenciós készletekből származó élelmiszerekkel a Közösség leginkább rászoruló személyei számára történő szétosztás céljából történő ellátására vonatkozó általános szabályok megállapításáról szóló, 1987. december 10-i 3730/87/EGK tanácsi rendeletre[2] és különösen annak 6. cikkére,
mivel:
(1) A legutóbb az 1098/2001/EK rendelettel[3] módosított 3149/92/EGK bizottsági rendelet[4] 3. cikke úgy rendelkezik, hogy az élelmiszertermékek leginkább rászoruló személyek közötti szétosztására vonatkozó éves terv végrehajtása október 1-jétől a következő év szeptember 30-áig tart. Az intervenciós készletekkel való megfelelő gazdálkodás érdekében rendelkezést kell hozni annak biztosítására, hogy a szétosztandó termékeket legkésőbb a szétosztási év augusztus 31-éig vonják ki az intervenciós készletekből.
(2) A 3149/92/EGK rendelet 5. cikke meghatározza az intervenciós készletekből rendelkezésre bocsátott termékek könyv szerinti értékét. Ezt a rendelkezést úgy kell kiigazítani, hogy figyelembe vegye az intervenciós rendszerben a marha- és borjúhús piacának közös szervezését érintő változásokat.
(3) A 3149/92/EGK rendelet 8. cikkét hatályon kívül kell helyezni, mivel már nem alkalmazandó, tekintettel arra, hogy az érintett szállítási költségeket a felmerült kiadás alapján megtérítik.
(4) Az e rendeletben előírt intézkedések összhangban vannak az érintett irányítóbizottságok véleményével,
ELFOGADTA EZT A RENDELETET:
1. cikk
A 3149/92/EGK rendelet a következőképpen módosul:
1. a 3. cikk (1) bekezdése a következő második albekezdéssel egészül ki: "A termékek intervenciós készletekből történő kivonásának október 1-jétől a következő év augusztus 31-éig meg kell történnie.";
(2) az 5. cikk helyébe a következő rendelkezés lép:
"5. cikk
(1) Az EMOGA Garanciarészlegének könyvelési céljaira és az 1883/78/EGK rendelet* 8. cikkének rendelkezései ellenére, az e rendelet alapján az intervenciós készletekből rendelkezésre álló termékek könyv szerinti értéke megegyezik az adott év október 1-jén érvényes intervenciós árral.
A marhahús esetében a rendelkezésre álló termékek könyvelési értéke a 2002. június 30-án alkalmazandó intervenciós ár. Az ár a mellékletben megállapított együtthatókhoz van kötve.
Azon tagállamok esetében, amelyek nem fogadják el az eurót, az intervenciós termékek könyv szerinti értékét az október 1-jén alkalmazandó árfolyamon számítják át nemzeti valutára.
(2) Intervenciós terméknek egyik tagállamból a másikba történő átszállítása esetén az ellátást teljesítő tagállam a könyvelésében nulla tételként könyveli el a leszállított terméket; a rendeltetési hely szerinti tagállam pedig a termék feladásának hónapjában jelentkező bevételként könyveli el az árut, az (1) bekezdéssel összhangban kiszámított ár és árfolyam alkalmazásával. * HL L 216., 1978.8.5., 1. o.";
(3) a 8. cikk hatályát veszti.
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
A BIZOTTSÁG 1947/2002/EK RENDELETE
(2002. október 31.)
a gyümölcs és zöldség behozatalára vonatkozó intézkedések alkalmazása részletes szabályainak megállapításáról szóló 3223/94/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 545/2002/EK rendelettel[1] módosított, a gyümölcs- és zöldségpiac közös szervezéséről szóló, 1996. október 28-i 2200/96/EK tanácsi rendeletre[2] és különösen annak 32. cikke (5) bekezdésére,
mivel:
(1) A belga és az olasz hatóságok arról tájékoztatták a Bizottságot, hogy Antwerpen és Bologna piaca már nem tekinthető reprezentatív behozatali piacnak a gyümölcsök és zöldségek tekintetében. Ezért e piacokat le kell venni a legutóbb a 453/2002/EK rendelettel[3] módosított 3223/94/EK bizottsági rendelet[4] 3. cikkének (1) bekezdésében lévő listáról.
(2) Az e rendeletben előírt intézkedések összhangban vannak a Gyümölcs- és Zöldségpiaci Irányítóbizottság véleményével,
ELFOGADTA EZT A RENDELETET:
"- Belga Királyság és Luxemburgi Nagyhercegség: Brüsszel,"
2. A nyolcadik francia bekezdés helyébe a következő szöveg lép:
"- Olasz Köztársaság: Milánó,"
2. cikk
Ez a rendelet az Európai Közösségek Hivatalos Lapjában való kihirdetését követő harmadik napon lép hatályba.
Az Európai Parlament és a Tanács 2099/2002/EK rendelete
(2002. november 5.)
a tengeri közlekedés biztonságával és a hajókról történő szennyezés megelőzésével foglalkozó bizottság (COSS) létrehozásáról, valamint a tengeri közlekedés biztonságáról és a hajókról történő szennyezés megelőzéséről szóló rendeletek módosításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 80. cikkének (2) bekezdésére,
tekintettel a Bizottság javaslatára [1],
tekintettel a Gazdasági és Szociális Bizottság véleményére [2],
tekintettel a Régiók Bizottságának véleményére [3],
a Szerződés 251. cikkében megállapított eljárásnak megfelelően [4],
mivel:
(1) A tengeri közlekedés biztonsága terén meglévő rendeletek és irányelvek végrehajtását szolgáló intézkedések elfogadása olyan bizottsági szabályozási eljárással történt, amelyben a Közösség kikötőibe érkező vagy onnan induló, veszélyes vagy szennyező árut szállító hajókra vonatkozó minimumkövetelményekről szóló, 1993. szeptember 13-i 93/75/EGK tanácsi irányelv [5] alapján létrehozott bizottság és - egyes esetekben - egy ad hoc bizottság is részt vesz. Ezekre a bizottságokra a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1987. július 13-i 87/373/EGK tanácsi határozatban [6].
(2) A tengeri közlekedés biztonságára vonatkozó közös politikáról szóló, 1993. június 8-i határozatával [7] a Tanács elvben jóváhagyta a tengeri közlekedés biztonságával és a hajókról történő szennyezés megelőzésével foglalkozó bizottság (COSS) létrehozását, valamint felhívta a Bizottságot egy ilyen bizottság létrehozására vonatkozó javaslat előterjesztésére.
(3) A COSS feladata az, hogy összefogja a tengeri közlekedés biztonságáról, a hajókról történő szennyezés megelőzéséről, valamint a fedélzeti élet- és munkakörülmények védelméről szóló közösségi jogszabályok alapján létrehozott bizottságok feladatait, továbbá hogy segítse és tanácsokkal lássa el a Bizottságot a tengeri közlekedés biztonságával és a hajózási tevékenység miatti környezetszennyezés megelőzésével, illetve csökkentésével kapcsolatos valamennyi kérdésben.
(4) Az 1993. június 8-i határozattal összhangban létre kell hozni a tengeri közlekedés biztonságával és a hajókról történő szennyezés megelőzésével foglalkozó bizottságot, és azt a fent említett jogszabályok alapján létrehozott bizottságokra korábban kiszabott feladatok ellátásával kell megbízni. A tengeri közlekedés biztonsága terén elfogadott valamennyi új közösségi jogszabálynak elő kell írnia az így létrehozott bizottsághoz való folyamodás kötelezettségét.
(5) A 87/373/EGK határozat helyébe, a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1999. június 28-i 1999/468/EK tanácsi határozat [8] lépett, és így ennek rendelkezéseit kell a COSS esetében alkalmazni. Ez utóbbi határozat célja az, hogy meghatározza az alkalmazandó bizottsági eljárásokat, és hogy biztosítsa az Európai Parlament és a nyilvánosság átfogóbb tájékoztatását a bizottságok munkájáról.
(6) A fent említett jogszabályok végrehajtásához szükséges intézkedéseket az 1999/468/EK határozattal összhangban kell elfogadni.
(7) A fent említett jogszabályok módosítása azért is szükséges, hogy a 93/75/EGK irányelvvel létrehozott bizottság vagy - adott esetben - a különleges jogszabályok alapján létrehozott ad hoc bizottság helyébe a COSS lépjen. E rendelettel különösen a hajók Közösségen belüli átlajstromozásáról szóló, 1991. március 4-i 613/91/EGK tanácsi rendelet [9], a váltótankos olajszállító tartályhajók ballasztterületeinek köbözéséről szóló A.747(18) IMO állásfoglalás végrehajtásáról szóló, 1994. november 21-i 2978/94/EK tanácsi rendelet [10], a roll-on/roll-off személyhajók (ro-ro komphajók) biztonságos üzemeltetéséről szóló, 1995. december 8-i 3051/95/EK tanácsi rendelet [11], a kettős héjazatú vagy azzal egyenértékű szerkezeti megoldással rendelkező egyhéjazatú olajszállító tartályhajók gyorsított bevezetéséről, valamint a 2978/94/EK tanácsi rendelet hatályon kívül helyezéséről szóló, 2002. február 18-i 417/2002/EK európai parlamenti és tanácsi rendelet [12] vonatkozó rendelkezéseit kell módosítani annak érdekében, hogy azokat a COSS-re való hivatkozással kiegészítsék, illetve hogy a 1999/468/EK határozat 5. cikkében megállapított szabályozási bizottsági eljárást meghatározzák.
(8) Továbbá a fent említett jogszabályok alapját az érintett közösségi jogi aktus elfogadásának napján - vagy a jogi aktus által meghatározott egyéb napon - hatályos, nemzetközi okmányokból eredő szabályok alkalmazása képezi. Következésképpen a tagállamok mindaddig nem alkalmazhatják e nemzetközi okmányok későbbi módosításait, amíg meg nem történik a közösségi irányelvek vagy rendeletek módosítása. Mivel jelentős hátrányokkal jár annak biztosítása, hogy a nemzetközi szintű módosítás hatálybalépésének időpontja egybeessen az e módosítást a közösségi jogba beillesztő rendelet hatálybalépésének időpontjával, különösen a legújabb és legszigorúbb nemzetközi biztonsági szabványoknak a Közösségen belül történő késedelmes alkalmazása terén.
(9) Különbséget kell azonban tenni az alkalmazásuk céljából valamilyen nemzetközi jogi okmányra hivatkozó közösségi jogi aktusok rendelkezései és a valamilyen nemzetközi jogi okmányt részben vagy egészben reprodukáló közösségi rendelkezések között. Az utóbbi esetben a nemzetközi jogi okmányok legutolsó módosításai semmiképpen sem válhatnak alkalmazhatóvá addig, amíg nem történt meg a szóban forgó közösségi rendelkezések módosítása.
(10) A tagállamok számára ezért engedélyezni kell a nemzetközi jogi okmányok legfrissebb rendelkezéseinek alkalmazását, a valamilyen közösségi aktusba kifejezetten beillesztett rendelkezések kivételével. Ezt annak a feltüntetésével lehet elérni, hogy a szóban forgó irányelv vagy rendelet céljából alkalmazandó nemzetközi egyezményt annak "hatályos változata" jelenti, az időpont megemlítése nélkül.
(11) Az átláthatóság érdekében a nemzetközi jogi okmányoknak a közösségi tengeri közlekedési jogszabályokba beillesztett módosításait a Közösségben az Európai Közösségek Hivatalos Lapjában való kihirdetés útján kell nyilvánosságra hozni.
(12) Különös megfelelőség-ellenőrzési eljárást kell azonban megállapítani annak érdekében, hogy a Bizottság - a COSS-szel folytatott konzultációt követően - megtehesse azokat a szükséges intézkedéseket, amelyekkel kizárható annak a kockázata, hogy a nemzetközi jogi okmányok módosításai nem egyeztethetők össze a tengeri közlekedés biztonságáról, a hajókról történő szennyezés megelőzéséről, valamint a fedélzeti élet- és munkakörülmények védelméről szóló, fent említett jogszabályokkal vagy közösségi politikával, illetve az ilyen jogszabályok szerinti célkitűzésekkel. Ennek az eljárásnak azt is meg kell előznie, hogy a nemzetközi módosítások csökkentsék a tengeri közlekedés biztonságának a Közösségben elért szintjét.
(13) A megfelelőség-ellenőrzési eljárás csak akkor ér el teljes hatást, ha a tervezett intézkedések elfogadása a lehető leggyorsabban, de mindenesetre még a nemzetközi módosítás hatálybalépési határidejének lejárta előtt megtörténik. Ebből következően a Tanács számára egy hónapot kell biztosítani arra, hogy az 1999/468/EK határozat 5. cikkének (6) bekezdésével összhangban cselekedjen a tervezett intézkedésekkel kapcsolatban,
ELFOGADTA EZT A RENDELETET:
1. cikk
Cél
E rendelet célja, hogy javítsa a tengeri közlekedés biztonságáról, a hajókról történő szennyeződés megelőzéséről, valamint a fedélzeti élet- és munkakörülmények védelméről szóló, a 2. cikk (2) bekezdésében említett közösségi jogszabályok alkalmazását:
a) a közösségi tengeri közlekedéssel foglalkozó jogszabályok alapján létrehozott, és a tengeri közlekedés biztonságával és a hajókról történő szennyezés megelőzésével foglalkozó bizottság - vagyis a COSS - létrehozása révén e rendelettel felváltott bizottságok feladatainak központosításával;
b) a 2. cikk (1) bekezdésében említett nemzetközi jogi okmányok fejleményei alapján a közösségi tengeri közlekedési jogszabályok frissítésének felgyorsításával és későbbi módosításainak elősegítésével.
2. cikk
Fogalommeghatározások
2. "közösségi tengeri közlekedési jogszabályok": a Közösség alábbiakban felsorolt hatályos jogszabályai:
a) a 613/91/EGK tanácsi rendelet;
b) a 93/75/EGK tanácsi irányelv;
c) a 2978/94/EK tanácsi rendelet;
d) a hajófelügyeleti és hajóvizsgáló szervezetek, valamint a tengerhajózási igazgatás vonatkozó tevékenységeinek közös szabályairól és szabványairól szóló, 1994. november 22-i 94/57/EK tanácsi irányelv [13];
e) a kikötő szerinti illetékes állam hatósága által végzett ellenőrzésről szóló, 1995. június 19-i 95/21/EK tanácsi irányelv [14];
f) a 3051/95/EK tanácsi rendelet;
g) a tengerészeti felszerelésekről szóló, 1996. december 20-i 96/98/EK tanácsi irányelv [15];
h) a 24 méteres és annál hosszabb halászhajók összehangolt biztonsági rendszeréről szóló, 1997. december 11-i 97/70/EK tanácsi irányelv [16];
i) a személyhajókra vonatkozó biztonsági szabályokról és követelményekről szóló, 1998. március 17-i 98/18/EK tanácsi irányelv [17];
j) a Közösség tagállamainak kikötőibe érkező vagy onnan induló személyhajókon utazó személyek nyilvántartásáról szóló, 1998. június 18-i 98/41/EK tanácsi irányelv [18];
k) a menetrend szerint közlekedő ro-ro komphajók és a gyorsjáratú személyszállító vízi járművek biztonságos üzemeltetésének érdekében végzett kötelező szemlék rendszeréről szóló, 1999. április 29-i 1999/35/EK tanácsi irányelv [19];
l) a hajókon keletkező hulladék és a rakománymaradványok fogadására alkalmas kikötői létesítményekről szóló, 2000. november 27-i 2000/59/EK európai parlamenti és tanácsi irányelv [20];
m) a tengerészek képzésének minimumszintjéről szóló, 2001. április 4-i 2001/25/EK európai parlamenti és tanácsi irányelv [21];
n) az ömlesztettáru-szállító hajók biztonságos be- és kirakodására vonatkozó harmonizált követelmények és eljárások megállapításáról szóló, 2001. december 4-i 2001/96/EK európai parlamenti és tanácsi irányelv [22];
o) a 417/2002/EK európai parlamenti és tanácsi rendelet.
3. cikk
A bizottság létrehozása
(1) A Bizottság munkáját a tengeri közlekedés biztonságával és a hajókról történő szennyezés megelőzésével foglalkozó bizottság (a továbbiakban: COSS) segíti.
(2) Az e bekezdésre való hivatkozás esetén az 1999/468/EK határozat 5. és 7. cikkét kell alkalmazni, tekintettel a határozat 8. cikkének rendelkezéseire.
Az 1999/468/EK határozat 5. cikkének (6) bekezdésében megállapított időszak hosszát egy hónapban határozzák meg.
(3) A bizottság maga állapítja meg saját eljárási szabályzatát.
4. cikk
A nemzetközi okmányok módosításainak átvétele a közösségi jogba
A közösségi tengeri közlekedésre vonatkozó jogszabályok alkalmazásában a vonatkozó nemzetközi jogi okmányokat a már hatályba lépettek jelentik - ideértve azok legfrissebb módosításait is -, azon módosításokat kivéve, amelyeket az 5. cikkben megállapított megfelelőség-ellenőrzési eljárás következtében kizártak a közösségi tengerészeti jogszabályok hatálya alól.
5. cikk
Megfelelőség-ellenőrzési eljárás
(1) E rendelet alkalmazásában és a közösségi tengerészeti jogszabályok és a nemzetközi okmányok közötti ellentétek kockázatának csökkentése céljából a tagállamok és a Bizottság együttműködnek - koordinációs értekezletek útján, illetve egyéb megfelelő módon - annak érdekében, hogy az illetékes nemzetközi fórumokon - az esettől függően - közös álláspontot vagy megközelítést határozzanak meg.
(2) Megfelelőség-ellenőrzési eljárást hoznak létre annak érdekében, hogy kizárható legyen a közösségi tengeri közlekedésre vonatkozó jogszabályok alkalmazási köréből valamely nemzetközi okmány bármely módosítása olyan esetben, ha - a Bizottság által végzett kiértékelés alapján - kifejezett kockázata van annak, hogy a nemzetközi okmány módosítása - a 2. cikk (2) bekezdésében említett rendeletek vagy irányelvek alkalmazási körén belül - csökkenti a tengeri közlekedés biztonságát, a hajókból származó szennyezés megelőzésének, valamint a fedélzeti élet- és munkakörülmények védelmének a közösségi tengeri közlekedésre vonatkozó jogszabályok által meghatározott szintjét, vagy azokkal nem összeegyeztethető.
A megfelelőség-ellenőrzési eljárást kizárólag arra lehet használni, hogy a közösségi tengeri közlekedésre vonatkozó jogszabályokat módosítsák a bizottsági szabályozási eljárás során kifejezetten tárgyalt területeken és szigorúan a Bizottságra ruházott végrehajtási jogok gyakorlásának keretén belül.
(3) A (2) bekezdésben említett körülmények között a megfelelőség-ellenőrzési eljárást a Bizottság kezdeményezi, amely - adott esetben - valamely tagállam kérésére intézkedhet.
Valamely nemzetközi jogi okmány módosításának elfogadását követően a Bizottság késedelem nélkül intézkedési javaslatot nyújt be a COSS felé azzal a céllal, hogy a kérdéses módosítás kikerüljön az érintett közösségi szövegből.
A megfelelőség-ellenőrzési eljárást, ideértve - adott esetben - az 1999/468/EK határozat 5. cikkének (6) bekezdésében megállapított eljárásokat is, legalább egy hónappal a szóban forgó módosítás hallgatólagos elfogadására nemzetközileg megállapított határidő lejárata, vagy 1 hónappal az említett módosítás várható hatálybalépésének időpontja előtt kell elvégezni.
(4) A (2) bekezdés első albekezdésében említett kockázat fennállása esetén a tagállamok tartózkodnak - a megfelelőség-ellenőrzési eljárás időszaka alatt - a módosításnak a nemzeti jogszabályokba való beemelésére vagy a kérdéses nemzetközi jogi okmány módosításnak alkalmazására irányuló minden kísérlettől.
6. cikk
Tájékoztatás
A közösségi tengeri közlekedésre vonatkozó jogszabályokba a 4. és 5. cikkel összhangban átvett nemzetközi jogi okmányok összes vonatkozó módosítását - tájékoztatási céllal - az Európai Közösségek Hivatalos Lapjában közzé kell tenni.
7. cikk
A COSS hatásköre
A COSS a hatályos közösségi jogszabályok alapján ráruházott hatáskört gyakorolja. A 2. cikk 2. pontja a 3. cikk (2) bekezdésében rögzített eljárással módosítható annak érdekében, hogy azon belül hivatkozhassanak az e rendelet elfogadását követően hatályba lépett azon közösségi jogi aktusokra, amelyek végrehajtási hatáskörrel ruházzák fel a COSS-t.
8. cikk
A 613/91/EGK rendelet módosítása
A 613/91/EGK rendelet a következőképpen módosul:
1. Az 1. cikk a) pontja helyébe a következő rendelkezés lép:
"a) "egyezmények": az "Életbiztonság a tengeren" tárgyú 1974. évi nemzetközi egyezmény (Solas 1974), a merülésvonalakra vonatkozó 1966. évi nemzetközi egyezmény (LL 1966) és a hajókról történő szennyezés megelőzéséről szóló nemzetközi egyezmény (Marpol 73/78) mindenkori hatályos változata, valamint a Nemzetközi Tengerészeti Szervezet (IMO) által elfogadott jogi kötelező erejű kapcsolódó határozatok."
2. A 6. és 7. cikk helyébe a következő rendelkezés lép:
"6. cikk
(1) A Bizottság munkáját a tengeri közlekedés biztonságával és a hajókról történő szennyezés megelőzésével foglalkozó bizottság (COSS) létrehozásáról szóló, 2002. november 5-i 2099/2002/EK európai parlamenti és tanácsi rendelet [23] 3. cikke által létrehozott, a tengeri közlekedés biztonságával és a hajókról történő szennyezés megelőzésével foglalkozó bizottság (COSS) segíti.
(2) Az e bekezdésre való hivatkozás esetén a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1999. június 28-i 1999/468/EK határozat [24] 5. és 7. cikkét kell alkalmazni, tekintettel a határozat 8. cikkének rendelkezéseire.
Az 1999/468/EK határozat 5. cikkének (6) bekezdésében megállapított időszak hossza két hónap.
(3) A bizottság maga állapítja meg saját eljárási szabályzatát.
7. cikk
Az 1. cikkben említett nemzetközi jogi okmányok módosításai kizárhatók e rendelet hatálya alól, a 2099/2002/EK rendelet 5. cikkének megfelelően."
9. cikk
A 2978/94/EK rendelet módosítása
A 2978/94/EK rendelet a következőképpen módosul:
1. A 3. cikk g) pontja helyébe a következő rendelkezés lép:
"g) "Marpol 73/78": a 1978. évi jegyzőkönyvvel módosított, a hajókról történő szennyezés megelőzéséről szóló 1973. évi nemzetközi egyezmény és mindenkori hatályos változata."
2. A 6. cikk a következő bekezdéssel egészül ki: "A 3. cikkben említett nemzetközi jogi okmányok módosításai kizárhatók e rendelet hatálya alól, a tengeri közlekedés biztonságával és a hajókról történő szennyezés megelőzésével foglalkozó bizottság (COSS) létrehozásáról szóló, 2002. november 5-i 2099/2002/EK európai parlamenti és tanácsi rendelet 5. cikkének megfelelően [*] HL L 324., 2002.11.29., 1. o.."
3. A 7. cikk helyébe a következő rendelkezés lép:
"7. cikk
(1) A Bizottság munkáját a 2099/2002/EK rendelet 3. cikke által létrehozott, a tengeri közlekedés biztonságával és a hajókról történő szennyezés megelőzésével foglalkozó bizottság (COSS) segíti.
(2) Az e bekezdésre való hivatkozás esetén a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1999. június 28-i 1999/468/EK határozat [*] HL L 184., 1999.7.17., 23. o. 5. és 7. cikkét kell alkalmazni, tekintettel a határozat 8. cikkének rendelkezéseire.
Az 1999/468/EK határozat 5. cikkének (6) bekezdésében megállapított időszak hossza három hónap.
(3) A bizottság maga állapítja meg saját eljárási szabályzatát."
10. cikk
A 3051/95/EK rendelet módosítása
A 3051/95/EK rendelet a következőképpen módosul:
1. A 9. cikk a következő bekezdéssel egészül ki: "A 2. cikkben említett nemzetközi jogi okmányok módosításai kizárhatók e rendelet hatálya alól, a tengeri közlekedés biztonságával és a hajókról történő szennyezés megelőzésével foglakozó bizottság (COSS) létrehozásáról szóló, 2002. november 5-i 2099/2002/EK európai parlamenti és tanácsi rendelet 5. cikkének megfelelően [*] HL L 324., 2002.11.29., 1. o.."
2. A 10. cikk helyébe a következő rendelkezés lép:
"10. cikk
(1) A Bizottság munkáját a 2099/2002/EK rendelet 3. cikke által létrehozott, a tengeri közlekedés biztonságával és a hajókról történő szennyezés megelőzésével foglalkozó bizottság (COSS) segíti.
(2) Az e bekezdésre való hivatkozás esetén a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1999. június 28-i 1999/468/EK határozat [*] HL L 184., 1999.7.17., 23. o. 5. és 7. cikkét kell alkalmazni, tekintettel a határozat 8. cikkének rendelkezéseire.
Az 1999/468/EK határozat 5. cikkének (6) bekezdésében megállapított időszak hossza három hónap.
(3) A bizottság maga állapítja meg saját eljárási szabályzatát."
11. cikk
A 417/2002/EK rendelet módosítása
A 417/2002/EK rendelet a következőképpen módosul:
2. A 10. cikk 1. pontja helyébe a következő rendelkezés lép:
"(1) A Bizottság munkáját a tengeri közlekedés biztonságával és a hajókról származó szennyezés megelőzésével foglakozó bizottság (COSS) létrehozásáról szóló, 2002. november 5-i 2099/2002/EK európai parlamenti és tanácsi rendelet [*] HL L 324., 2002.11.29., 1. o. 3. cikke által létrehozott, a tengeri közlekedés biztonságával és a hajókról történő szennyezés megelőzésével foglalkozó bizottság (COSS) segíti."
3. A 11. cikk a következő albekezdéssel egészül ki: "A 3. cikk (1) bekezdésében említett nemzetközi jogi okmányok módosításai kizárhatók e rendelet hatálya alól, a 2099/2002/EK rendelet 5. cikkének megfelelően."
12. cikk
Ez a rendelet teljes egészében kötelező és közvetlenül alkalmazandó valamennyi tagállamban.
A Bizottság 2104/2002/EK rendelete
(2002. november 28.)
a közösségi munkaerő mintavételes felmérésének megszervezéséről szóló 577/98/EK tanácsi rendeletnek és az 577/98/EK tanácsi rendelet végrehajtásáról szóló 1575/2000/EK bizottsági rendeletnek az oktatási és szakképzési változók listája, valamint a változóknak a 2003. évtől kezdve az adattovábbításhoz használandó kódolása tekintetében történő kiigazításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1991/2002/EK európai parlamenti és tanácsi rendelettel [1] módosított, a közösségi munkaerő mintavételes felmérésének megszervezéséről szóló, 1998. március 9-i 577/98/EK tanácsi rendeletre [2] és különösen annak 4. cikke (3) bekezdésére,
mivel:
(1) A technikák és elképzelések fejlődése, különösen a formális oktatás és a tanulási tevékenységek egyéb formái közötti eltérés, valamint az oktatás és szakképzés területei osztályozásának végrehajtása szükségessé teszi az 577/98/EK rendelet 4. cikke (1) bekezdésének h) pontjában megállapított oktatási és szakképzési változók listájának kiigazítását.
(2) Ennek következtében e változóknak a 2000. július 19-i 1575/2000/EK bizottsági rendelet [3] mellékletében megállapított kódolását is ki kell igazítani. Az új listát és az új kódolást már 2003-ban használni kell, hogy biztosítva legyen az egész életen át tartó tanulásra vonatkozó, 2003. évi ad hoc modullal [4] való teljes összeegyeztethetőség.
(3) Az e rendeletben előírt rendelkezések összhangban vannak a 89/382/EGK, Euroatom tanácsi határozattal [5] létrehozott statisztikai programbizottság véleményével,
ELFOGADTA EZT A RENDELETET:
1. cikk
Az 577/98 tanácsi rendelet 4. cikke (1) bekezdése h) pontjának helyébe a következő szöveg lép:
"h) oktatás és szakképzés:
formális oktatásban vagy szakképzésben való részvétel az előző négy héten
- szint,
- szakterület;
kurzusokon vagy egyéb tanulási tevékenységben való részvétel az előző négy héten
- teljes időtartam,
- a legutóbbi kurzus vagy tanulási tevékenység célja,
- a legutóbbi tanulási tevékenység szakterülete,
- munkaidőben történő részvétel a legutóbbi oktatási tevékenységben;
szakképzés foka
- az oktatás vagy szakképzés sikeresen befejezett legmagasabb szintje,
- a sikeresen befejezett, legmagasabb oktatási vagy szakképzési szint szakterülete,
- e legmagasabb szint sikeres befejezésének éve."
2. cikk
Az 1575/2000/EK bizottsági rendelet mellékletében szereplő megfelelő változók helyébe az e rendelet mellékletében megállapított, az oktatásra és szakképzésre vonatkozó változóknak a 2003. évtől kezdve az adattovábbításhoz használandó kódolása lép.
3. cikk
Ez a rendelet az Európai Közösségek Hivatalos Lapjában való kihirdetését követő huszadik napon lép hatályba.
A Bizottság határozata
(2002. december 23.)
az 1612/68/EGK tanácsi rendelet állásajánlatok és álláspályázatok közvetítése tekintetében történő végrehajtásáról
(EGT vonatkozású szöveg)
(2003/8/EK)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2434/92/EGK rendelettel [1] módosított, a munkavállalók Közösségen belüli szabad mozgásáról szóló, 1968. október 15-i 1612/68/EGK tanácsi rendeletre [2] és különösen annak 44. cikkére,
mivel:
(1) Az 1612/68/EGK tanácsi rendelet végrehajtása érdekében a 93/569/EGK bizottsági határozattal [3] létrehozott Európai Foglalkoztatási Szolgálat (EURES) hálózatának elindítása óta jelentős előrelépés történt.
(2) Az 1993 óta szerzett tapasztalatok fényében, valamint az utóbbi időben az EURES működési területén történt fejlődést figyelembe véve és összegezve, a hálózatot meg kell erősíteni és teljeskörűen integrálni kell a tagállamok foglalkoztatási szolgálatainak tevékenységébe. A jelenlegi felelősségmegosztást és döntéshozatali eljárást át kell alakítani.
(3) Az Európai Unió küszöbön álló bővítésére tekintettel teljes körű figyelmet kell fordítani arra, hogy az EURES a csatlakozó államokban végrehajtásra kerüljön, és eközben biztosítani kell, hogy a rendszer hatékony és kezelhető maradjon.
(4) Az EURES-szolgáltatások további optimalizálását és ésszerűsítését szolgáló, új információs és kommunikációs technológiai eszközök által kínált lehetőségeket szintén figyelembe kell venni.
(5) E célból a mobilitás figyelemmel kísérésére, a munkavállalók szabad mozgásának és az európai munkaerőpiac integrációjának támogatására, illetve a vonatkozó közösségi jogszabályról a polgárok tájékoztatására szolgáló EURES-t meg kell szilárdítani és tovább erősíteni.
(6) Szükség van a foglalkoztatási és földrajzi mobilitásnak az európai foglalkoztatási stratégia szerinti ösztönzésére, a Bizottság szakismereti és mobilitási cselekvési terve [4], valamint az ugyanerről szóló, 2002. június 3-i tanácsi állásfoglalás [5] végrehajtása érdekében.
(7) Az egyértelműség kedvéért tanácsos az Európai Foglalkoztatási Szolgálat hálózatának új alapokra helyezése, összetételének, szabályzatának és feladatainak pontosabb meghatározásával. Emiatt szükségessé válik, hogy a 93/569/EGK határozat helyébe új határozat lépjen.
(8) Az e határozatban előírt intézkedések összhangban vannak a munkavállalók szabad mozgásával foglalkozó technikai bizottság véleményével,
ELFOGADTA EZT A HATÁROZATOT:
1. cikk
Az EURES-hálózat
A Bizottság, a tagállamok foglalkoztatási szolgálatai és ezek bármely további nemzeti partnerei létrehozzák az EURES-nek (European Employment Services, Európai Foglalkoztatási Szolgálat) nevezett európai szolgáltatási hálózatot, amely az 1612/68/EGK rendelet II. részében meghatározott információcsere és együttműködés elősegítéséért felelős.
2. cikk
Célok
Az EURES hozzájárul az 1612/68/EGK rendelet II. része rendelkezéseinek összehangolt végrehajtásához. Támogatja az európai foglalkoztatási stratégiát és hozzájárul az európai egységes piac megerősítéséhez.
A munkát keresők, a munkavállalók és a munkaadók érdekében az EURES különösen a következők támogatására törekszik:
a) a mindenki számára nyitott és hozzáférhető európai munkaerőpiac fejlesztése;
b) az állásajánlatok és álláspályázatok nemzetközi, régióközi és határokon átívelő cseréje;
c) transzparencia és információcsere az európai munkaerőpiacokra tekintettel, beleértve az életkörülményekre és a képességek megszerzésének lehetőségére vonatkozó információt;
d) az e feladatok teljesítéséhez szükséges módszerek és jelzőszámok fejlesztése.
3. cikk
Összetétel
Az EURES-hálózatba tartoznak:
a) az EURES tagjai, azaz a tagállamok által az 1612/68/EGK rendelet 13. cikkének (2) bekezdésével összhangban kijelölt szakszolgálatok, illetve az említett rendelet 21., 22. és 23. cikkével összhangban az Európai Koordinációs Iroda; valamint
b) az EURES-partnerek, ahogyan azt az 1612/68/EGK rendelet 17. cikkének (1) bekezdése meghatározza; nevezetesen:
i. a tagállamok regionális foglalkoztatási szolgálatai;
ii. a határrégiókért felelős foglalkoztatási szolgálatok;
iii. azon szakosított foglalkoztatási szolgálatok, amelyekről a Bizottságot az 1612/68/EGK rendelet 17. cikkének (2) bekezdésével összhangban értesítették.
A hálózathoz tartoznak továbbá az EURES-tagok által kijelölt szakszervezetek és munkaadói szervezetek.
4. cikk
Az Európai Koordinációs Iroda szerepe
A Bizottság Foglalkoztatási és Szociális Ügyek Főigazgatósága felelős az Európai Koordinációs Iroda vezetéséért.
Az Európai Koordinációs Iroda (a továbbiakban: EURES Koordinációs Iroda) ellenőrzi az 1612/68/EGK rendelet II. részében foglalt rendelkezések teljesítését és segíti a hálózatot tevékenységeinek végrehajtásában.
Vállalja különösen:
a) a földrajzi és foglalkozási mobilitás elemzését és a mobilitás általános megközelítésének kifejlesztését, az európai foglalkoztatási stratégiával összhangban;
b) egységes átfogó megközelítés és a tagállamok közötti együttműködés és koordináció elősegítése érdekében megfelelő mechanizmusok kialakítását;
c) az EURES tevékenységének átfogó ellenőrzését és értékelését, valamint olyan intézkedések bevezetését, amellyel biztosítják, hogy a végrehajtás az 1612/68/EGK rendelettel és e határozattal összhangban történjen.
5. cikk
Az EURES-logó
Az EURES rövidítés kizárólag az EURES keretein belüli tevékenységekre használható. A rövidítést logó jeleníti meg, amelynek grafikai kialakítása pontosan rögzített.
A logót közösségi védjegyként kell bejegyezni a Belső Piaci Harmonizációs Hivatalnál (OHIM). A logót az EURES tagjai és partnerei használhatják.
6. cikk
Magas szintű stratégiai csoport
Létrejön a magas szintű stratégiai csoport, amely az EURES tagjainak vezetőiből áll, elnöke pedig a Bizottság képviselője. A csoport segíti a Bizottságot az EURES fejlődésének támogatásában és figyelemmel kísérésében.
A Bizottság konzultál a magas szintű stratégiai csoporttal az e határozatban említett szolgáltatások és tevékenységek stratégiai tervezését, fejlesztését, végrehajtását, ellenőrzését és értékelését érintő kérdésekről, ideértve:
a) az EURES-alapokmányt, a 8. cikk (2) bekezdésével összhangban;
b) az EURES-iránymutatásokat, a 9. cikk (1) bekezdésével összhangban;
c) a Bizottság 1612/68/EGK rendelet 19. cikkének (1) bekezdésében előírt éves beszámolójának tervezetét;
d) a Bizottság kétévenkénti jelentését az Európai Parlament, a Tanács és a Gazdasági és Szociális Bizottság részére, amelyet az 1612/68/EGK rendelet 19. cikkének (3) bekezdése ír elő.
Az európai szociális partnerek szervezeteinek vezetői meghívottként részt vesznek a csoport ülésein.
A csoport kialakítja munkamódszereit és eljárási szabályzatát. Általános szabályként az elnök a csoportot évente kétszer hívja össze. A csoport egyszerű többséggel nyilvánít véleményt.
Az EURES Koordinációs Iroda látja el a titkársági feladatokat.
7. cikk
Munkacsoport
Az EURES-tevékenységek fejlesztésének, végrehajtásának és ellenőrzésének támogatása érdekében az EURES Koordinációs Iroda munkacsoportot szervez, amelynek tagjai az egyes EURES-tagokat képviselő EURES-vezetők. Az EURES Koordinációs Iroda a munkacsoport üléseire meghívja az európai szociális partnerek képviselőit, valamint, amennyiben szükséges, más EURES-partnerek és -szakértők képviselőit.
8. cikk
EURES-alapokmány
(1) Az EURES Koordinációs Iroda az e határozat 6. cikkével létrehozott EURES magas szintű stratégiai csoporttal történt konzultációt követően elfogadja az EURES-alapokmányt, az 1612/68/EGK rendelet 14. cikkének (2) bekezdésében, 15. cikkének (2) bekezdésében, 22. cikke (1) bekezdésének a), b) és c) pontjában, valamint 23. cikkében foglalt eljárásokkal összhangban.
(2) Azon alapelv szerint, hogy a valamely EURES-tag vagy -partner által közzétett állásajánlatokat és álláspályázatokat az egész Közösségben elérhetővé kell tenni, az EURES-alapokmány különösen az alábbiakat határozza meg:
a) az EURES-tagok és -partnerek által végzendő tevékenységek leírását, beleértve:
i. a munkaközvetítést, beleértve a személyes tanácsadást és útmutatást az ügyfelek részére, függetlenül attól, hogy álláskeresők, munkavállalók vagy munkaadók;
ii. a nemzetközi és határokon átívelő együttműködés fejlesztését, beleértve a foglalkoztatási és a szociális szolgáltatás, valamint a szociális partnerek és más érintett intézmények fejlesztését, a munkaerőpiacok működésének javítására, integrációjukra és nagyobb mobilitásukra is tekintettel;
iii. a mobilitás akadályai, a képesítéstöbblet és -hiány, valamint a migrációs folyamatok átfogó megfigyelésének és értékelésének támogatását;
b) az EURES-rendszer működési céljait, az alkalmazandó minőségi követelményeket és az EURES-tagok és -partnerek kötelezettségeit, amelyek magukban foglalják:
i. az EURES-tagok állásajánlatokra vonatkozó adatbázisainak az EURES-rendszerbe történő integrációját, az állásajánlatokra vonatkozó információ cseréjét, egy később meghatározandó határidőig;
ii. például a munkaerőpiaccal, az élet- és munkakörülményekkel, az állásajánlatokkal és pályázatokkal, valamint a mobilitás akadályaival kapcsolatos információt, amelyeket az ügyfelek, illetve a hálózat más tagjai számára biztosítaniuk kell;
iii. az EURES személyzetének szükséges képzését és képesítését, valamint a munkatársak látogatásának és kiküldetésének szervezése feltételeit és eljárásait;
iv. a munkatervek kidolgozását és az EURES Koordinációs Irodához történő benyújtását és azok végrehajtását, beleértve az EURES határokon átívelő tevékenységeire vonatkozó sajátos szabályokat;
v. az EURES-logó tagok és partnerek általi használatát szabályozó feltételeket;
vi. az EURES-tevékenységek figyelemmel kísérésének és értékelésének alapelveit;
c) az EURES-hálózaton belül a munkaerő-piaci és mobilitással kapcsolatos információcsere egységes rendszere és közös modellje kialakításának eljárásait az 1612/68/EGK rendelet 14., 15. és 16. cikke rendelkezéseinek megfelelően, beleértve az Európai Unión belüli munkahelyekről és tanulási lehetőségekről szóló információk összefoglalását egy egységes állásmobilitási információs honlapon.
9. cikk
Iránymutatások és munkatervek
(1) A 8. cikkben meghatározott EURES-alapokmánnyal összhangban és a 6. cikkben meghatározott EURES magas szintű stratégiai csoporttal történt konzultációt követően az EURES Koordinációs Iroda az EURES-tevékenységei tekintetében hároméves időszakra iránymutatást határoz meg.
Az iránymutatás magában foglalja a Közösség által a (4) bekezdéssel összhangban nyújtandó pénzügyi támogatás feltételeit.
(2) Az iránymutatás alapján az EURES-tagok benyújtják az EURES Koordinációs Irodának az iránymutatás alapján, az érintett időszakra vonatkozó saját munkaterveiket. A munkaterv meghatározza:
a) a hálózat keretein belül az EURES-tag által vállalt legfontosabb feladatokat, beleértve az 1612/68/EGK rendelet 17. cikkében meghatározott nemzetközi, határokon átívelő és ágazati tevékenységeket;
b) az 1612/68/EGK rendelet II. részének végrehajtására elkülönített humán és pénzügyi forrásokat;
c) a tervezett tevékenységek figyelemmel kísérésére és értékelésére vonatkozó intézkedéseket, beleértve a Bizottság számára évente küldendő információkat.
A munkatervek az elmúlt időszak feladatainak értékelését és az elért eredményeket is tartalmazzák.
(3) Az EURES Koordinációs Iroda a munkaterv és az annak végrehajtásáról küldött tájékoztatás vizsgálatakor értékeli azok iránymutatásnak és az 1612/68/EGK rendelet II. része rendelkezéseinek való megfelelőségét. Ezen értékelés eredményeit az EURES tagjaival együtt évente közösen elemzik, a rendelet 19. cikkének (1) bekezdésével összhangban, valamint bekerülnek a Bizottság által az Európai Parlamentnek, a Tanácsnak és a Gazdasági és Szociális Bizottságnak a fenti rendelet 19. cikkének (3) bekezdése alapján kétévenként küldendő jelentésbe.
(4) A Bizottság a munkatervek végrehajtásához pénzügyi segítséget nyújthat, a vonatkozó költségvetési forrásokra vonatkozó szabályokra is figyelemmel.
10. cikk
Hatályon kívül helyezés
A 93/569/EGK határozat hatályát veszti. Az olyan intézkedések tekintetében azonban továbbra is alkalmazandó, amelyekre a vonatkozó kérelmet e határozat hatálybalépése előtt nyújtották be.
11. cikk
Alkalmazás időpontja
Ezt a határozatot 2003. március 1-jétől kell alkalmazni.
12. cikk
Címzettek
Ennek a határozatnak a tagállamok a címzettjei.
Az Európai Parlament és a Tanács 2003/24/EK irányelve
(2003. április 14.)
a személyhajókra vonatkozó biztonsági szabályokról és követelményekről szóló 98/18/EK tanácsi irányelv módosításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre és különösen annak 80. cikke (2) bekezdésére,
tekintettel a Bizottság javaslatára [1],
tekintettel az Európai Gazdasági és Szociális Bizottság véleményére [2],
a Régiók Bizottságával folytatott konzultációt követően,
a Szerződés 251. cikkében megállapított eljárásnak megfelelően [3],
mivel:
(1) A személyhajókra vonatkozó biztonsági szabályokról és követelményekről szóló, 1998. március 17-i 98/18/EK tanácsi irányelv [4] az élet- és vagyonbiztonság terén egységes biztonsági szintet vezet be az új és a meglévő személyhajók és nagysebességű utasszállító vízi járművek tekintetében, amennyiben a hajók és vízi járművek e két kategóriája belföldi úton közlekedik; valamint kialakítja a nemzetközi szintű tárgyalási eljárásokat azzal a szándékkal, hogy a nemzetközi utakon közlekedő személyhajókra vonatkozó szabályokat össze lehessen hangolni.
(2) A tengerszakaszok meghatározása kulcsfontosságú a 98/18/EK irányelvnek a személyhajók különböző osztályaira való alkalmazásának meghatározása szempontjából. Az irányelv a tengerszakaszok jegyzékének közzétételére vonatkozóan olyan eljárást tartalmaz, amelynek végrehajtása nehéznek bizonyult. Ezért szükség van egy működőképes és átlátható eljárás megállapítására, amely lehetővé teszi az irányelv végrehajtásának hatékony figyelemmel kísérését.
(3) A személyhajókra vonatkozó biztonsági szint egész Közösségre kiterjedő összehangolása céljából hatályon kívül kell helyezni a Görögország számára a biztonsági követelmények alkalmazása alól az ütemezéssel kapcsolatban biztosított mentesítést.
(4) A Ro-Ro személyhajókra vonatkozó speciális stabilitási követelményekről szóló, 2003. április 14-i 2003/25/EK európai parlamenti és tanácsi irányelv [5] szigorúbb követelményeket vezet be a Közösség kikötőiből kifutó és oda befutó, nemzetközi úton közlekedő Ro-Ro személyhajók stabilitására vonatkozóan, és e szigorúbb követelményeket alkalmazni kell a belföldi úton azonos tengeri viszonyok mellett közlekedő meghatározott kategóriájú hajókra is. Amennyiben e stabilitási követelmények nem teljesülnek, akkor a Ro-Ro személyhajókat használaton kívül kell helyezni meghatározott időtartamú üzemelés után.
(5) Tekintetbe véve azon szerkezeti módosításokat, amelyeket el kell végezni a Ro-Ro személyhajókon annak érdekében, hogy megfeleljenek a meghatározott stabilitási követelményeknek, a szóban forgó követelményeket többéves időszak alatt kell bevezetni, hogy az érintett üzletág számára elegendő idő álljon rendelkezésre a megfeleléshez: e célból a meglévő hajók számára bevezetési ütemtervet kell megállapítani. A bevezetési ütemterv nem érintheti az 1996. február 28-i Stockholmi megállapodás mellékleteinek hatálya alá tartozó tengerszakaszokra érvényes, meghatározott stabilitási követelmények végrehajtását.
(6) Szükséges rugalmasan és gyorsan figyelembe venni a vonatkozó nemzetközi jogi eszközökben, így a Nemzetközi Tengerészeti Szervezet (IMO) egyezményeiben, jegyzőkönyveiben, szabályzataiban és határozataiban történt változtatásokat.
(7) A 98/18/EK irányelv révén az IMO Tengerészeti Biztonsági Bizottságának 1994. május 20-i MSC 36 (63) határozatában foglalt, a nagysebességű vízi járművek biztonságáról szóló nemzetközi szabályzat a belföldi úton közlekedő összes nagysebességű utasszállító vízi járműre is vonatkozik. Az IMO Tengerészeti Biztonsági Bizottság a 2000. december 5-i MSC 97(73) határozatával az IMO új szabályzatot fogadott el a nagysebességű vízi járművekre vonatkozóan, mégpedig a nagysebességű vízi járművek biztonságára vonatkozó 2000. évi nemzetközi szabályzatot (2000. évi HSC-szabályzat), amely a 2002. július 1-jén vagy azt követően gyártott összes nagysebességű vízi járműre vonatkozik. Fontos biztosítani, hogy a 98/18/EK irányelv rugalmas módon hozzáigazítható legyen a nemzetközi szintű módosításokhoz, és azokat a belföldi úton közlekedő nagysebességű utasszállító vízi járműveken is alkalmazzák.
(8) Fontos megfelelő intézkedéseket alkalmazni annak biztosítása érdekében, hogy a csökkent mozgásképességű személyek biztonságosan megközelíthessék a tagállamokban belföldi úton használt utasszállító hajókat és nagysebességű utasszállító vízi járműveket.
(9) A 98/18/EK irányelvet ezért ennek megfelelően módosítani kell,
ELFOGADTA EZT AZ IRÁNYELVET:
1. cikk
A 98/18/EK irányelv a következőképpen módosul:
1. a 2. cikk az alábbi pontokkal egészül ki:
"ea) "Ro-Ro személyhajó": olyan hajó, amely több mint 12 utast szállít, és Ro-Ro rakománytérrel vagy az I. melléklet II-2/A/2 szabályának meghatározása szerinti különleges kategóriájú térrel rendelkezik."
"ha) "kor": a hajó kora, az átadásától eltelt évek számában kifejezve."
"w) "csökkent mozgásképességű személyek";: mindazok, akik számára különleges nehézséget okoz a tömegközlekedés igénybevétele, így az idős emberek, a fogyatékossággal élő személyek, a csökkent érzékelő képességűek és kerekes széket használók, a terhes nők és a kisgyermekeket kísérő személyek.";
2. a 4. cikk (2) bekezdésének helyébe a következő szöveg lép:
"(2) Valamennyi tagállam
a) összeállítja és szükség esetén frissíti a joghatósága alá tartozó tengerszakaszok jegyzékét, hajóosztályok szerint, az (1) bekezdésben megállapított kritériumok alapján elkülönítve az egész évben hajózható szakaszokat és adott esetben az időszakos hajózási korlátozás alá eső szakaszokat;
b) közzéteszi a jegyzéket az illetékes tengerészeti hatóság internetes honlapján elérhető nyilvános adatbázisban;
c) értesíti a Bizottságot az ilyen információk helyéről és a jegyzék módosításáról.";
3. a szöveg a következő cikkekkel egészül ki:
"6a. cikk
A Ro-Ro személyhajók stabilitási követelményei és forgalomból való fokozatos kivonásuk
(1) Valamennyi olyan A, B és C osztályú Ro-Ro személyhajónak, amely hajógerincét 2004. október 1-jén vagy azt követően fektették le, vagy amely akkor van hasonló építési szakaszban, meg kell felelnie a Ro-Ro személyhajókra vonatkozó speciális stabilitási követelményekről szóló, 2003. április 14-i 2003/25/EK európai parlamenti és tanácsi irányelv [6] 6., 8. és 9. cikkének.
(2) Valamennyi olyan A és B osztályú Ro-Ro személyhajónak, amely hajógerincét 2004. október 1-je előtt fektették le, vagy amely akkor van hasonló építési szakaszban, 2010. október 1-ig meg kell felelnie a 2003/25/EK irányelv 6., 8. és 9. cikkének, kivéve ha azon a napon vagy azt követően egy későbbi napon, amikor eléri a 30 éves kort, de legkésőbb 2015. október 1-jén kivonják a forgalomból.
6b. cikk
A csökkent mozgásképességű személyekre vonatkozó biztonsági követelmények
(1) A tagállamok biztosítják, hogy ahol lehetséges, megfelelő intézkedésekre kerül sor a III. mellékletben megállapított iránymutatások alapján, lehetővé téve a csökkent mozgásképességű személyek számára a biztonságos ki- és beszállást minden olyan A, B, C és D osztályú személyhajóba és minden olyan, tömegközlekedésre használt nagysebességű utasszállító vízi járműbe, amely hajógerincét 2004. október 1-je után fektették le, vagy amely akkor van hasonló építési szakaszban.
(2) A tagállamok együttműködnek és konzultálnak a csökkent mozgásképességű személyeket képviselő szervezetekkel a III. melléklet iránymutatásainak megvalósításáról.
(3) Valamennyi olyan, A, B, C és D osztályú személyhajó és valamennyi olyan, tömegközlekedésre használt nagysebességű utasszállító vízi jármű átalakítása érdekében, amely hajógerincét 2004. október 1-je előtt fektették le, vagy amely akkor van hasonló építési szakaszban, a tagállamok alkalmazzák a III. mellékletben megfogalmazott iránymutatásokat, amennyiben ez gazdaságilag ésszerű és kivitelezhető.
A tagállamok nemzeti cselekvési tervet dolgoznak ki arra vonatkozóan, hogy hogyan alkalmazzák ezen iránymutatásokat az ilyen hajókra és nagysebességű vízi járművekre. E tervet legkésőbb 2005. május 17-ig benyújtják a Bizottsághoz.
(4) A tagállamok az (1) bekezdésben említett összes személyhajó, a (3) bekezdésben említett több mint 400 személy szállítására engedélyezett személyhajó és az összes nagysebességű utasszállító vízi jármű tekintetében legkésőbb 2006. május 17-ig beszámolnak a Bizottságnak e cikk végrehajtásáról."
4. Az irányelv III. számú melléklettel egészül ki, ezen irányelv mellékletében megállapítottaknak megfelelően.
2. cikk
A 98/18/EK irányelv 6. cikke (3) bekezdésének g) pontját 2005. január 1-jei hatállyal el kell hagyni.
3. cikk
A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 2004. november 17. előtt megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
4. cikk
A Bizottság 2003/26/EK irányelve
(2003. április 3.)
a haszongépjárművek sebességkorlátozó készülékei és kipufogógáz-kibocsátása tekintetében a 2000/30/EK európai parlamenti és tanácsi irányelvnek a műszaki fejlődéshez történő hozzáigazításáról
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a Közösség területén közlekedő haszongépjárművek közlekedésre alkalmasságának országúti műszaki ellenőrzéséről szóló, 2000. június 6-i 2000/30/EK európai parlamenti és tanácsi irányelvre [1], és különösen annak 8. cikkére,
mivel:
(1) A 2000/30/EK irányelv jogi keretet biztosít a személy- és teherszállító haszongépjárművek országúti ellenőrzéséhez. Előírja, hogy a tagállamok az éves műszaki vizsgálatokat minden évben egészítsék ki az útjaikon közlekedő haszongépjárműpark egy reprezentatív hányadának szúrópróbaszerű ellenőrzésével.
(2) Az időszakos műszaki vizsgálatok kérdését két irányelv szabályozza, amelyek közül legutóbb a 2001/11/EK bizottsági irányelvvel [2] módosított, a gépjárművek és pótkocsijuk időszakos műszaki vizsgálatáról szóló tagállami jogszabályok közelítéséről szóló, 1996. december 20-i 96/96/EK tanácsi irányelv [3] a rendszeres műszaki vizsgálatokra, a 2000/30/EK irányelv pedig a nehéz haszongépjárművek közlekedésre való alkalmasságának országúti ellenőrzésére vonatkozik. A technikai kiigazítások tekintetében mindkét irányelv ugyanazt a bizottságot és eljárást használja.
(3) A 96/96/EK irányelvet egyes gépjármű kategóriák tekintetében szigorúbb kibocsátási határértékek előírásával, valamint a nehéz haszongépjárművek sebességkorlátozó készülékeinek funkcionális vizsgálatával módosították. Az egységesség érdekében a 2000/30/EK irányelvet is ki kell igazítani úgy, hogy az tartalmazza az új műszaki rendelkezéseket, azaz hogy az országúti ellenőrzések során a fedélzeti diagnosztikai ellenőrző (OBD) rendszerek és a sebességkorlátozó készülékek használatát is ellenőrizzék. A 2000/30/EK irányelvet (és a 96/96/EK irányelvet) frissíteni is kell annak érdekében, hogy az egyes gépjármű kategóriákkal kapcsolatban az a kibocsátási vizsgálatok módosított határértékeit is tartalmazza.
(4) Az ebben az irányelvben előírt intézkedések összhangban vannak a 96/96/EK irányelv 8. cikke alapján létrehozott, a műszaki fejlődéshez történő hozzáigazítással foglalkozó bizottság véleményével,
ELFOGADTA EZT AZ IRÁNYELVET:
1. cikk
A 2000/30/EK irányelv I. és II. melléklete ezen irányelv mellékletének megfelelően módosul.
2. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek legkésőbb 2004. január 1-jéig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal a nemzeti joguknak azokat a rendelkezéseit, amelyeket az ezen irányelv által szabályozott területen fogadnak el.
3. cikk
AZ EURÓPAI PARLAMENT ÉS A TANÁCS 2003/30/EK IRÁNYELVE
(2003. május 8.)
a közlekedési ágazatban a bio-üzemanyagok, illetve más megújuló üzemanyagok használatának előmozdításáról
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Gazdasági Közösséget létrehozó szerződésre és különösen annak 175. cikke (1) bekezdésére,
tekintettel a Bizottság javaslatára[1],
tekintettel a Gazdasági és Szociális Bizottság véleményére[2],
tekintettel a Régiók Bizottságának véleményére[3],
a Szerződés 251. cikkében megállapított eljárásnak megfelelően[4],
mivel:
(1) Az Európai Tanács 2001. június 15-16-i Göteborgban tartott ülésén elfogadta a fenntartható fejlődésre vonatkozó, számos intézkedést tartalmazó közösségi stratégiát, amely magában foglalja a bio-üzemanyagok fejlesztését is.
(2) A természetes erőforrások közé, amelyek körültekintő és racionális felhasználására a Szerződés 174. cikke (1) bekezdése utal, a kőolaj, a földgáz és a szilárd üzemanyagok tartoznak, amelyek fontos energiaforrások, de egyben a széndioxid-kibocsátás fő okozói.
(3) Ugyanakkor a mező- és erdőgazdasági termékek előállítása során keletkező, illetve a mező- és erdőgazdaság, valamint az élelmiszerfeldolgozó ipar maradványanyagaiként vagy hulladékaként létrejövő biomasszából bioüzemanyagokat lehet előállítani.
(4) A közlekedési ágazat képviseli a Közösség végső energiafelhasználásának több, mint 30 %-át, amely egyre bővül, és ez a tendencia a gazdasági növekedéshez kötődik, amivel együtt a széndioxid-kibocsátás is növekszik; ez a bővülés a tagjelölt országokban azok Európai Unióba történt belépését követően százalékosan növekedni fog.
(5) A Bizottság "Európai Közlekedéspolitika 2010-ig: elérkezett az idő a döntésre" c. Fehér Könyve szerint a közlekedési ágazat CO2-kibocsátása 1990. és 2010. között 50 %-kal, mintegy 1113 millió tonnára nő, melynek fő okozója a közúti szállítás, amely a közlekedéssel kapcsolatos CO2-kibocsátás 84 %-áért felelős. A Fehér Könyv ezért ökológiai megfontolások alapján a közlekedési ágazatban a kőolajtól való (jelenleg 98 %-os) függőség csökkentését irányozza elő alternatív üzemanyagok, mint például a bioüzemanyag alkalmazásával.
(6) A bioüzemanyagok fokozott felhasználása a közlekedési ágazatban részét képezi a Kiotói Jegyzőkönyv betartásához szükséges intézkedéscsomagnak és minden olyan intézkedéscsomagnak, amely az ilyen irányú további kötelezettségvállalások teljesítésére irányul.
(7) A bioüzemanyagok fokozott közlekedési célú felhasználása - semmiképpen nem zárva ki az egyéb lehetséges üzemanyagokat, köztük a cseppfolyós PB-gázt (LPG) és a sűrített földgázt (CNG) - az egyik olyan eszköz a Közösség számára, amellyel csökkentheti importenergia-függőségét, befolyásolhatja az üzemanyagpiacot, és következésképpen energiaellátásának közép- és hosszú távú biztonságát. Ez a megfontolás azonban nem vezethet oda, hogy az üzemanyagok minőségére, a járművek kibocsátására és a levegő minőségére vonatkozó közösségi jogszabályok betartásának kisebb jelentőséget tulajdonítsunk.
(8) A technológiai fejlődés eredményeként az Európai Unióban forgalomban lévő járművek többsége már ma is képes kis mennyiségű bioüzemanyagot tartalmazó keverékekkel üzemelni. A legújabb technológiai fejlesztések lehetővé teszik nagyobb bioüzemanyag hányadok alkalmazását is a keverékekben. Egyes országokban már 10 %-os és ezt meghaladó bioüzemanyag-tartalmú keverékeket alkalmaznak.
(9) A tömegközlekedés és a helyi szállítás járműparkja lehetőséget kínál a bioüzemanyagok nagyobb koncentráltságú felhasználására. Egyes városokban az ilyen járművek már tisztán bioüzemanyaggal működnek, és ez egyes esetekben városi területeken hozzájárult a levegő minőségének javulásához. A tagállamok ezért fokozottan támogatnák a bioüzemanyagok tömegközlekedési járművekben történő alkalmazását.
(10) A bioüzemanyagok alkalmazása a közlekedésben egy lépést jelent a biomassza szélesebb körű alkalmazásához, ami lehetővé teszi a bioüzemanyagok jövőbeni fokozott elterjesztését anélkül, hogy már lehetőségeket kizárna, különösen a hidrogénen alapuló technika felhasználását.
(11) A tagállamoknak a bioüzemanyagok fokozott hasznosítására irányuló kutatási politikájába jelentős mértékben be kell vonni a hidrogéntechnológiát, és ezt a lehetőséget a vonatkozó közösségi keretprogram figyelembevételével támogatni kell.
(12) A sajtolással, extrahálással, illetve hasonló eljárásokkal olajos magvakból nyert tiszta, nyers vagy finomított, de kémiailag változatlan állapotú növényi olajok szintén felhasználhatók bioüzemanyagként olyan esetekben, amelyeknél a motortípus és a vonatkozó kibocsátási előírások ezt lehetővé teszik.
(13) Az új üzamanyagfajtáknak meg kell felelniük az elfogadott műszaki szabványoknak ahhoz, hogy a fogyasztók és a járműgyártók nagyobb mértékben elfogadják azokat, és így azok megjelenhessenek a piacon. A műszaki szabványok szolgálnak alapul a kibocsátásokra és azok ellenőrzésére vonatkozó követelményekhez is. Az új üzemanyagfajták esetében nehézséget jelenthet az érvényes műszaki szabványok betartása, amelyeket jórészt a hagyományos fosszilis üzemanyagokra dolgoztak ki. A Bizottságnak és a szabványosítási testületeknek figyelemmel kell kísérniük a fejlődést, és aktívan részt kell venniük a szabványok módosításában és kidolgozásában, különös tekintettel az illékonyság kérdésére, hogy a környezetvédelmi követelmények betartása mellett új üzemanyagfajtákat lehessen bevezetni.
(14) A járműveknél tisztán vagy keverékben alkalmazott bioetanolnak és biodízelnek meg kell felelnie az optimális motorteljesítmény biztosítására megállapított minőségi szabványoknak. Így például a dízelmotorokhoz szolgáló, észterezési eljárással előállított biodízelre az Európai Szabványosítási Bizottság (CEN) zsírsav-metilészterekre (FAME) vonatkozó prEN 14214 szabványát célszerű alkalmazni. Hasonlóképpen, a CEN-nek alkalmas szabványokat kell kidolgoznia az Európai Unió közlekedési ágazatában használatos egyéb bioüzemanyagokra.
(15) A bioüzemanyagok alkalmazásának elősegítése, összhangban a közös mezőgazdasági politikára irányadó szabályokban a fenntartható mező- és erdőgazdasági gyakorlatra vonatkozóan megfogalmazottakkal, új lehetőségeket hozhat létre a fenntartható vidékfejlesztés számára egy erősebben piacorientált közös agrárpolitika keretében, amely fokozottan az európai piacra, a virágzó vidéki területek megőrzésére és a többfunkciós mezőgazdaságra irányul; továbbá az innovatív mezőgazdasági termékek új piacát nyithatja meg a jelenlegi és jövőbeni tagállamok vonatkozásában.
(16) A Tanács 1998. június 8-i állásfoglalásában[5] támogatta a Bizottságnak a megújuló energiahordozókkal kapcsolatos stratégiáját és cselekvési tervét, és egyedi intézkedéseket kért a bioüzemanyagok ágazatában.
(17) A Bizottság "Út az energiaellátás biztonságára irányuló stratégia felé" c. Zöld Könyve azt a célt tűzi ki, hogy 2020-ig a közúti szállítási ágazatban a hagyományos üzemanyagok 20 %-os kiváltása történjék meg alternatív üzemanyagok által.
(18) Az alternatív üzemanyagok csak akkor tudnak betörni a piacra, ha széles körben elérhetők és versenyképesek lesznek.
(19) Az Európai Parlament 1998. június 18-i állásfoglalásában[6] arra szólított fel, hogy a bioüzemanyagok piaci részesedése öt éven belül érje el a 2 %-ot egy olyan intézkedéscsomag révén, mely többek közt adómentességet, a feldolgozóiparnak nyújtott pénzügyi támogatásokat és az olajtársaságok számára kötelező bioüzemanyag-hányadra vonatkozó előírást tartalmaz.
(20) A bioüzemanyagok részesedésének növelésére szolgáló optimális módszer függ az erőforrások és a nyersanyagok rendelkezésre állásától, a bioüzemanyag támogatására irányuló nemzeti és közösségi intézkedésektől és adózási szabályoktól, valamint az összes érdekelt fél megfelelő részvételétől.
(21) A bioüzemanyagok alkalmazásának ösztönzésére irányuló nemzeti politikák nem vezethetnek az olyan üzemanyagok szabad forgalmának tilalmához, amelyek eleget tesznek a Közösség jogszabályaiban előírt harmonizált környezetvédelmi előírásoknak.
(22) A bioüzemanyagok előállításának és felhasználásának ösztönzése hozzájárulhat az energiaimport-függőség és az üvegházhatást okozó gázok kibocsátásának csökkentéséhez. Ezen túlmenően a bioüzemanyagok, akár tisztán, akár keverék formájában, elvben felhasználhatók a meglévő gépjárművekben és a jelenlegi gépjárműüzemanyag-forgalmazó rendszerben. A bioüzemanyagoknak a fosszilis üzemanyagokkal való keverése költségmegtakarítási lehetőséget jelenthet a közösségi üzemanyag-forgalmazási rendszerben.
(23) Mivel a javasolt intézkedés célját, nevezetesen a bioüzemanyagok forgalomba hozatalára és forgalmazására minimális részarányt előíró általános alapelvek bevezetését, a tagállamok az intézkedés nagyságrendje miatt kielégítő módon nem érhetik el, közösségi szinten viszont jobban megvalósítható, a Közösség a Szerződés 5. cikkében megfogalmazott szubszidiaritás elvével összhangban intézkedéseket fogadhat el. Az ugyanebben a cikkben megfogalmazott arányosság elvének megfelelően ez az irányelv nem lép túl az említett cél eléréséhez szükséges mértéken.
(24) Ösztönözni kell a kutatást és a technológiai fejlesztést a bioüzemanyagok fenntarthatóságának területén.
(25) A bioüzemanyagok fokozott alkalmazását a környezeti, gazdasági és szociális kihatások pontos elemzésével kell társítani annak eldöntésére, hogy tanácsos-e a bioüzemanyagok részarányát növelni a hagyományos üzemanyagokhoz képest.
(26) Rendelkezni kell annak lehetőségéről, hogy a bioüzemanyagok jegyzékét, a megújuló anyagok százalékos arányát és a bioüzemanyagok üzemanyagpiacra történő bevezetésének ütemezését gyorsan hozzá lehessen igazítani a műszaki fejlődéshez és a bevezetés első fázisában elvégzendő környezeti hatásvizsgálat eredményeihez.
(27) Intézkedéseket kell hozni az olyan bioüzemanyagokra vonatkozó minőségi előírások gyors kidolgozására, amelyeket akár tiszta bioüzemanyagként, akár a hagyományos üzemanyaghoz hozzákeverve használnak fel a gépjárműiparban. Bár a hulladékok biológiailag lebontható része hasznosítható forrásként szolgálhat bioüzemanyagok előállításához, a minőségi előírásokban figyelembe kell venni a hulladékok lehetséges szennyezettségét, nehogy ezek egyes összetevői károsítsák a járműveket, vagy a kibocsátási érték romlását okozzák.
(28) A bioüzemanyagok támogatásának ösztönzését összhangba kell hozni az egyes tagállamok ellátás-biztonsági, környezetvédelmi és ennek megfelelő politikai céljaival, valamint intézkedéseivel. Ennek során a tagállamok megfontolhatják, hogy milyen költséghatékony módok kínálkoznak a bioüzemanyagok felhasználási lehetőségeinek megismertetésére.
(29) Az ezen irányelv végrehajtásához szükséges intézkedéseket a Bizottságra ruházott végrehajtási hatáskörök gyakorlására vonatkozó eljárások megállapításáról szóló, 1999. június 28-i 1999/468/EK tanácsi határozattal[7] összhangban kell elfogadni,
ELFOGADTA EZT AZ IRÁNYELVET:
1. cikk
Ezen irányelv célja a bioüzemanyagok, illetve egyéb megújuló üzemanyagok alkalmazásának ösztönzése a közlekedési célú dízel-, illetve benzinüzemanyagok kiváltására a tagállamokban, ezáltal hozzájárulva olyan célok eléréséhez, mint az éghajlatváltozással kapcsolatos kötelezettségvállalásoknak való megfelelés, a környezetbarát ellátási biztonság és a megújuló energiaforrások alkalmazásának ösztönzése.
2. cikk
(1) Ezen irányelv alkalmazásában az alábbi meghatározások irányadók:
a) "bioüzemanyagok": a biomasszából előállított folyékony vagy gáz halmazállapotú, a közlekedésben használt üzemanyagok;
b) "biomassza": a mezőgazdaságból (beleértve a növényi és állati anyagokat is), az erdőgazdaságból és az ezekkel kapcsolatos iparágakból származó termékek, hulladékok és maradványok biológiailag lebontható része, valamint az ipari és kommunális hulladék biológiailag lebontható része;
c) "más megújuló üzemanyagok": azok a bioüzemanyagon kívüli megújuló üzemanyagok, amelyek a 2001/77/EK irányelvben[8] meghatározott megújuló energiaforrásokból származnak, és amelyeket közlekedési célra használnak;
d) "energiatartalom": az üzemanyag alsó fűtőértéke.
(2) Legalább az alábbiakban felsorolt termékeket bioüzemanyagnak kell tekinteni:
a) "bioetanol": biomasszából és/vagy hulladékok biológiailag lebomló részéből előállított, bioüzemanyagként felhasználható etanol;
b) "biodízel": növényi vagy állati olajból előállított, dízelüzemanyag minőségű, bioüzemanyagként felhasználható metilészter;
c) "biogáz": gáznemű üzemanyag, melyet biomasszából és/vagy hulladékok biológiailag lebomló részéből állítanak elő, amelyből tisztítás útján földgázminőség érhető el, vagy fagázból állítanak elő, és amely bioüzemanyagként felhasználható;
d) "biometanol": biomasszából előállított, bioüzemanyagként felhasználható metanol;
e) "biodimetiléter": biomasszából előállított, bioüzemanyagként felhasználható dimetiléter;
f) "bio-ETBE (etil-terc-butiléter)": bioetanol-alapon előállított ETBE. A bioüzemanyag térfogatszázalékos hányada a bio-ETBE-ben 47 %;
g) "bio-MTBE (metil-terc-butiléter)": bioetanol-alapon előállított üzemanyag. A bioüzemanyag térfogatszázalékos hányada a bio-MTBE-ben 36 %;
h) "szintetikus bioüzemanyagok": biomasszából előállított szintetikus szénhidrogének vagy szintetikus szénhidrogén-keverékek;
i) "biohidrogén": biomasszából, illetve hulladékok biológiailag lebontható részéből előállított, bioüzemanyagként felhasználható hidrogén;
j) "tiszta növényi olaj": sajtolással, extrahálással, illetve hasonló eljárásokkal olajos magvakból nyert nyers vagy finomított, de kémiailag változatlan állapotú olaj, ha az alkalmas az adott motortípusokhoz, és teljesülnek a vonatkozó kibocsátási előírások.
3. cikk
(1) a) A tagállamoknak biztosítaniuk kell, hogy bioüzemanyagok és más megújuló üzemanyagok forgalomba kerülő mennyisége legalább egy bizonyos részarányt elérjen, és ennek érdekében nemzeti szinten tájékoztató jelleggű célokat kell megállapítaniuk.
b) i. E célok tekintetében a vonatkoztatási érték a piacaikon 2005. december 31-ig forgalomba hozott benzin- és dízelüzemanyagok 2 %-a, az energiatartalom alapján számítva.
ii. E célok tekintetében a vonatkoztatási érték a piacaikon 2010. december 31-ig forgalomba hozott benzin és dízelüzemanyagok 5,75 %-a, az energiatartalom alapján számítva.
(2) A bioüzemanyagokat bármelyik alábbi formában rendelkezésre lehet bocsátani:
a) tiszta bioüzemanyagként vagy nagy koncentrációban ásványolaj-származékokban, a közlekedési felhasználásra vonatkozó különleges minőségi előírásokkal összhangban;
b) ásványolaj-származékokhoz hozzákevert bioüzemanyagként, a közlekedésben használt üzemanyagok műszaki követelményeiről szóló vonatkozó európai szabványokkal (EN 228 és EN 590) összhangban;
c) bioüzemanyagokból származó folyadékként, mint pl. ETBE (etil-terc-butiléter), amelyek tekintetében a bioüzemanyag-hányadot a 2. cikk (2) bekezdése határozza meg.
(3) A tagállamok figyelemmel kísérik az 5 % feletti bioüzemanyagot tartalmazó dízelkeverékek hatását az át nem alakított járműveknél, és adott esetben intézkednek a vonatkozó közösségi jogszabályokban szereplő kibocsátási előírások betartásának biztosításáról.
(4) A tagállamoknak intézkedéseik során figyelembe kell venniük a különböző típusú bioüzemanyagok és más megújuló üzemanyagok teljes éghajlati és környezeti mérlegét; emellett a támogatásnál elsőbbséget biztosíthatnak azoknak az üzemanyagoknak, amelyek - a versenyképességet és az ellátási biztonságot is figyelembe véve - igen jó költséghatékonyságú környezeti mérleget mutatnak.
(5) A tagállamoknak biztosítaniuk kell, hogy a lakosság tájékoztatást kapjon a bioüzemanyagok és a más megújuló üzemanyagok rendelkezésre állásáról. Amennyiben az ásványolaj-származékokhoz hozzákevert bioüzemanyag aránya meghaladja az 5 % zsírsav-metilészter- (FAME), illetve az 5 % bioetanol-határértéket, elő kell írni ennek külön jelzését az értékesítési pontokon.
4. cikk
(1) A tagállamok minden év július 1-jéig jelentést tesznek a Bizottságnak:
- a közlekedési célú benzin- és dízelüzemanyagok bioüzemanyagokkal történő kiváltásának támogatása érdekében megtett intézkedésekről,
- azokról a nemzeti erőforrásokról, amelyeket a biomassza nem közlekedési célú, egyéb energetikai alkalmazásaira előirányoztak, valamint
- az előző évi teljes közlekedési üzemanyag-értékesítésről és a forgalomba hozott tiszta vagy kevert bioüzemanyagok ezen belüli részarányáról. A tagállamok adott esetben jelentik azokat a nyersolaj, illetve az olajtermékek ellátása terén felmerült rendkívüli körülményeket, amelyek hatással voltak a bioüzemanyagok és más megújuló üzemanyagok értékesítésére.
Az irányelv hatályba lépése utáni első jelentésükben a tagállamok megadják az első fázisra vonatkozó, tájékoztató jelleggel meghatározott nemzeti célokat. A 2006. évi jelentésükben a tagállamok megadják a második fázisra vonatkozó, tájékoztató jelleggel meghatározott nemzeti célokat.
Ezekben a jelentésekben meg kell indokolni a céloknak a 3. cikk (1) bekezdés b) pontjában szereplő vonatkoztatási értéktől való eltérését, amely az alábbi érveken alapulhat:
a) objektív tényezők, például a biomasszából történő bioüzemanyag-előállítás korlátozott nemzeti lehetőségei;
b) a nem közlekedési célú, egyéb energetikai alkalmazásokra szolgáló biomassza-előállításhoz hozzárendelt erőforrások mennyisége, valamint a közlekedési célú üzemanyagok nemzeti piacának egyedi technikai vagy klimatikus jellemzői;
c) olyan nemzeti politikák, melyek összehasonlítható erőforrásokat biztosítanak más közlekedési célú üzemanyagok megújuló energiahordozókon alapuló előállításához, és összhangban állnak ezen irányelv céljaival.
(2) A Bizottság legkésőbb 2006. december 31-ig, majd ezt követően kétévente értékelő jelentést készít az Európai Parlament és a Tanács részére a bioüzemanyagok és más megújuló üzemanyagok felhasználása terén a tagállamokban elért eredményekről.
Ez a jelentés legalább a következőkre terjed ki:
a) a tagállamok által a bioüzemanyagok és más megújuló üzemanyagok felhasználásának támogatására tett intézkedések költséghatékonysága;
b) a bioüzemanyagok és más megújuló üzemanyagok részaránya további növelésének gazdasági vonatkozási és környezeti hatásai;
c) a bioüzemanyagok és más megújuló üzemanyagok életciklus-kilátásai, tekintettel azokra az éghajlat- és környezetbarát üzemanyagok jövőbeni támogatására irányuló lehetséges intézkedésekre, amelyek versenyképesek és gazdaságosak lehetnek;
d) a bioüzemanyagok előállítására szolgáló növénykultúrák fenntarthatósága, különös tekintettel a földhasználatra, a művelés intenzitására, a vetésforgóra és a növényvédő szerek alkalmazására;
e) a bioüzemanyagok és más megújuló üzemanyagok alkalmazásának értékelése, tekintettel ezeknek az éghajlatváltozásra és a CO2-kibocsátás csökkentésére gyakorolt hatására;
f) áttekintés a további, hosszabb távú lehetőségekről a közlekedési ágazat energiahatékonysági intézkedéseit illetően.
E jelentés alapján a Bizottság, szükség esetén javaslatot terjeszt a 3. cikk (1) bekezdésében szereplő célok módosítására az Európai Parlament és a Tanács elé. Amennyiben e jelentés arra a következtetésre jut, hogy a tájékoztató jelleggel megfogalmazott célok indokolatlanul, illetve nem új tudományos felismerésen alapuló okokból várhatóan nem teljesülnek, az említett javaslat, alkalmas formában a nemzeti célokra, adott esetben kötelezően elérendő nemzeti célokra irányul.
5. cikk
A 2. cikk (2) bekezdésében szereplő lista a 6. cikk (2) bekezdése szerinti eljárással igazítható a műszaki fejlődéshez. A lista módosításánál figyelembe kell venni a bioüzemanyagok környezeti hatásait.
6. cikk
(1) A Bizottság munkáját egy bizottság segíti.
(2) Amennyiben erre a bekezdésre történik hivatkozás, az 1999/468/EK határozat 5. és 7. cikkét kell alkalmazni, figyelemmel annak 8. cikkére is.
Az 1999/468/EK határozat 5. cikk (6) bekezdésében megállapított időtartam három hónap.
(3) A bizottság elfogadja eljárási szabályzatát.
7. cikk
(1) A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy ennek az irányelvnek 2004. december 31-ig megfeleljenek. Erről haladéktalanul tájékoztatják a Bizottságot.
Amikor a tagállamok elfogadják ezeket az intézkedéseket, azokban hivatkozni kell erre az irányelvre, vagy azokhoz kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
(2) A tagállamok közlik a Bizottsággal nemzeti joguknak azokat a rendelkezéseit, amelyeket az irányelv által szabályozott területen fogadtak el.
8. cikk
Ez az irányelv az Európai Unió Hivatalos Lapjában való kihirdetése napján lép hatályba.
9. cikk
Ennek az irányelvnek a tagállamok a címzettjei.
A Bizottság 2003/60/EK irányelve
(2003. június 18.)
a gabonafélék, állati eredetű élelmiszerek és bizonyos növényi eredetű termékek – többek között a gyümölcsök és zöldségek – belsejében, illetve azok felületén található bizonyos peszticid-szermaradványok megengedett legmagasabb szintjének megállapítása tekintetében a 76/895/EGK, 86/362/EGK, 86/363/EGK és 90/642/EGK tanácsi irányelv mellékleteinek módosításáról
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 2002/79/EK bizottsági irányelvvel [1] módosított, a gyümölcsökben és zöldségekben, illetve azok felületén található peszticid-szermaradványok megengedett legmagasabb szintjének meghatározásáról szóló, 1976. november 23-i 76/895/EGK tanácsi irányelvre [2], és különösen annak 5. cikkére,
tekintettel a legutóbb a 2002/79/EK irányelvvel módosított, a gabonafélékben, illetve azok felületén található peszticid-szermaradványok megengedett legmagasabb szintjének meghatározásáról szóló, 1986. július 24-i 86/362/EGK tanácsi irányelvre [3], és különösen annak 10. cikkére,
tekintettel a legutóbb a 2002/79/EK irányelvvel módosított, az állati eredetű élelmiszerekben, illetve azok felületén található peszticid-szermaradványok megengedett legmagasabb szintjének meghatározásáról szóló, 1986. július 24-i 86/363/EGK tanácsi irányelvre [4], és különösen annak 10. cikkére,
tekintettel a legutóbb a 2002/100/EK bizottsági irányelvvel [5] módosított, egyes növényi eredetű termékekben – többek között a gyümölcsökben és zöldségekben – illetve azok felületén található peszticid-szermaradványok megengedett legmagasabb szintjének meghatározásáról szóló, 1990. november 27-i 90/642/EGK tanácsi irányelvre [6], és különösen annak 7. cikkére,
tekintettel a legutóbb a 2003/39/EK bizottsági irányelvvel [7] módosított, a növényvédő szerek forgalomba hozataláról szóló, 1991. július 15-i 91/414/EGK tanácsi irányelvre [8], és különösen annak 4. cikke (1) bekezdésének f) albekezdésére,
mivel:
(1) A meglévő amitrol, dikvát, izoproturon és etofumezát hatóanyagokat a 2001/21/EK [9], 2002/18/EK [10] és 2002/37/EK [11] bizottsági irányelvek felvették a 91/414/EGK tanácsi irányelv I. mellékletébe.
(2) Az új fenhexamid, acibenzolar-S-metil, ciklanilid, piraflufen-etil, iprovalikarb, proszulfuron, szulfoszulfuron, kinidon-etil, cihalofop butil, famoxadon, floraszulam, metalaxil-M, pikolinafen és flumioxazin hatóanyagokat a 2001/28/EK [12], 2001/87/EK [13], 2002/48/EK [14], 2002/64/EK [15] és 2002/81/EK [16] bizottsági irányelvek felvették a 91/414/EGK tanácsi irányelv I. mellékletébe.
(3) Az érintett hatóanyagok felvétele a 91/414/EGK irányelv I. mellékletébe a tervezett felhasználással kapcsolatban szolgáltatott információk értékelése alapján történt. Az ilyen felhasználásra vonatkozó információkat bizonyos tagállamok a 91/414/EGK irányelv 4. cikke (1) bekezdésének f) albekezdése szerint adták meg. A rendelkezésre álló információkat megvizsgálták, és azok elégségesek bizonyos maradékok megengedett legmagasabb szintjeinek (MLSZ) a megállapításához.
(4) Abban az esetben, ha nincs meghatározva közösségi MLSZ vagy ideiglenes MLSZ, a tagállamok a 91/414/EGK irányelv 4. cikke (1) bekezdésének f) albekezdése szerint ideiglenes nemzeti MLSZ értéket állapítanak meg az ezeket a hatóanyagokat tartalmazó növényvédő szerek esetleges engedélyezése előtt.
(5) A klórfenapir, fentin-acetát és fentin-hidroxid hatóanyagok esetében döntés született arról, hogy ezek a 2001/697/EK [17], a 2002/478/EK [18], illetve a 2002/479/EK [19] bizottsági határozattal ne vegyék fel azokat a 91/414/EK irányelv I. mellékletébe. Ezek a határozatok úgy rendelkeztek, hogy az ezeket a hatóanyagokat tartalmazó növényvédő szerek használata a Közösségben többé nem engedélyezett. Ennek megfelelően az ezeknek a növényvédő szereknek a használatából származó valamennyi peszticid-szermaradványt fel kell venni a 86/362/EGK, 86/363/EGK és 90/642/EGK irányelvek mellékleteibe, hogy felhasználásuk tilalmát megfelelően felügyelni és ellenőrizni, illetve a fogyasztókat védeni lehessen.
(6) A meglévő peszticidkészletek felhasználására vonatkozó jogos elvárások teljesítése érdekében a Bizottság felvétel megtagadásáról szóló határozatai kivonási időszakot engedélyeztek, és helyénvaló, hogy az azon a feltételezésen alapuló MLSZ értékeket, amely szerint az érintett anyag felhasználása a Közösségben nem engedélyezett, ne kelljen alkalmazni a kérdéses anyagra vonatkozó kivonási időszak végéig.
(7) A közösségi MLSZ értékek és a Codex Alimentarius által ajánlott szintek megállapítása és értékelése hasonló eljárás alapján történik. A dikvátra és a fentinre (annak acetátjára vagy hidroxidjára) a Codex-ben korlátozott számú MLSZ érték szerepel. Ezeket az ebben az irányelvben megállapított MLSZ értékek meghatározásánál figyelembe vették. Azokat a Codex-ben szereplő MLSZ értékeket, amelyek visszavonását a közeljövőben ajánlani fogják, nem vették figyelembe. A Codex MLSZ értékein alapuló MLSZ értékeket a fogyasztók szempontjából fennálló kockázatokra tekintettel értékeltek, és a Bizottság számára rendelkezésre álló tanulmányokon alapuló toxikológiai végpontok felhasználásával kockázatot nem állapítottak meg.
(8) Az érintett hatóanyagoknak a 91/414/EGK irányelv I. mellékletébe való felvételére vagy abból való kizárására tekintettel a kapcsolódó műszaki és tudományos értékeléseket bizottsági felülvizsgálati jelentések formájában véglegesítették. Az említett anyagok értékeléséről szóló jelentéseket az (1) és (2) preambulumbekezdésben említett bizottsági irányelvekben és az (5) preambulumbekezdésben említett bizottsági határozatokban megjelölt napokon véglegesítették. Ezekben a jelentésekben megállapították az érintett anyagokra vonatkozó megengedhető napi bevitelt (ADI), illetve szükség esetén az akut referencia dózist (ARfD). A közösségi eljárásokkal összhangban értékelték és számították ki, milyen mértékben vannak kitéve a fogyasztók életük során az érintett hatóanyagokkal kezelt élelmiszer termékeknek. Figyelembe vették az Egészségügyi Világszervezet által kiadott iránymutatásokat [20] és a Növényügyi Tudományos Bizottság véleményét21 az alkalmazott módszertannal kapcsolatban. Azt a következtetést vonták le, hogy a javasolt MLSZ értékek nem okozzák ezeknek az ADI és ARfD értékeknek a túllépését.
(9) Annak érdekében, hogy a fogyasztó megfelelő védelemben részesüljön a növényvédő szerek jogosulatlan felhasználásából származó szermaradványok hatása ellen, az analitikai meghatározás alsó értékhatárán ideiglenes MLSZ értékeket kell megállapítani a vonatkozó termék/peszticid kombinációkra.
(10) Ezeknek az ideiglenes MLSZ értékeknek a közösségi szintű meghatározása nem akadályozza meg, hogy a tagállamok a 91/414/EGK irányelv 4. cikke (1) bekezdésének f) albekezdése és az irányelv VI. melléklete szerint az ebben az irányelvben szereplő anyagokra ideiglenes MLSZ értékeket állapítsanak meg. Egy négy éves időszak elégségesnek tekinthető az érintett hatóanyagok további használatának engedélyezésére. Az ideiglenes MLSZ értékek ezután véglegessé válnak.
(11) Az ezeknek a növényvédő szereknek a használatából származó valamennyi peszticid-szermaradványt ennek megfelelően fel kell venni a 86/362/EGK, 86/363/EGK és 90/642/EGK irányelvek mellékleteibe, felhasználásukat megfelelően felügyelni és ellenőrizni, illetve a fogyasztókat védeni lehessen. A 86/362/EGK, 86/363/EGK és 90/642/EGK irányelvek mellékleteit ezért ennek megfelelően kell módosítani.
(12) A dikvát-maradványok megengedett legmagasabb szintjének közösségi szintű megállapításához a 76/895/EGK irányelv rendelkezéseit át kell venni a 86/362/EGK, 86/363/EGK és 90/642/EGK irányelvekbe, ezeket a rendelkezéseket a 76/895/EGK irányelvben törölni, illetve a legújabb műszaki és tudományos eredményeknek megfelelően, valamint a nemzeti és közösségi szintű felhasználások és engedélyezések változásaira tekintettel ezek közül a rendelkezések közül néhányat módosítani kell.
(13) Ez az irányelv összhangban van a Tápláléklánc- és Állategészségügyi Állandó Bizottság véleményével,
ELFOGADTA EZT AZ IRÁNYELVET:
1. cikk
A 76/895/EGK irányelv II. mellékletében a dikvátra vonatkozó megjegyzéseket el kell hagyni.
2. cikk
A 86/362/EGK irányelv II. mellékletének A. része a peszticid-szermaradványok az I. mellékletben szereplő legmagasabb megengedett szintjeivel egészül ki.
3. cikk
A 86/363/EGK irányelv II. A és B melléklete a peszticid-szermaradványok ennek az irányelvnek a II. és III. mellékletben szereplő legmagasabb megengedett szintjeivel egészül ki.
4. cikk
A 90/642/EGK irányelv II. melléklete a peszticid-szermaradványok ennek az irányelvnek a IV. mellékletében szereplő legmagasabb megengedett szintjeivel egészül ki.
5. cikk
A tagállamok hatályba léptetik azokat a törvényi, rendeleti és közigazgatási rendelkezéseket, amelyek szükségesek ahhoz, hogy legkésőbb 2003. június 30-áig megfeleljenek ennek az irányelvnek, a fentin-hidroxidra, fentin-acetátra és a klórfenapirra vonatkozó rendelkezések kivételével, amelyeket 2004. június 30-áig kell hatályba léptetni. Erről haladéktalanul tájékoztatják a Bizottságot.
Ezeket a rendelkezéseket 2003. július 1-jétől alkalmazzák, a fentin-hidroxidra, fentin-acetátra és a klórfenapirra vonatkozó rendelkezések kivételével, amelyeket legkésőbb 2004. július 1-jén kell alkalmazniuk.
Amikor a tagállamok elfogadják ezeket a rendelkezéseket, azokban hivatkozni kell erre az irányelvre vagy azokhoz hivatalos kihirdetésük alkalmával ilyen hivatkozást kell fűzni. A hivatkozás módját a tagállamok határozzák meg.
6. cikk
Ez az irányelv az Európai Unió Hivatalos Lapjában való kihirdetésének napját követő 20. napon lép hatályba.
7. cikk
Ennek az irányelvnek a tagállamok a címzettjei.
A Bizottság 568/2003/EK rendelete
(2003. március 28.)
az 1257/1999/EK tanácsi rendelet által előírt vidékfejlesztési támogatásra történő átállásra vonatkozó szabályok megállapításáról szóló 2603/1999/EK rendelet holland és angol változatának helyesbítéséről
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel az Európai Mezőgazdasági Orientációs és Garanciaalapból (EMOGA) nyújtandó vidékfejlesztési támogatásról, valamint egyes rendeletek módosításáról, illetve hatályon kívül helyezéséről szóló, 1999. május 17-i 1257/1999/EK tanácsi rendeletre [1], és különösen annak 53. cikke (1) bekezdésére,
mivel:
(1) A legutóbb a 2055/2001/EK rendelettel [2] módosított 2603/1999/EK rendelet [3] holland és angol változata számos hibát tartalmaz. Azokat a nyelvi változatokat ezért helyesbíteni kell.
(2) Az e rendeletben előírt intézkedések összhangban vannak az Agrárstrukturális és Vidékfejlesztési Bizottság véleményével,
ELFOGADTA EZT A RENDELETET:
1. Csak a holland változatra vonatkozik.
2. cikk
Ez a rendelet az Európai Unió Hivatalos Lapjában való kihirdetésének napján lép hatályba.
A Bizottság 1053/2003/EK rendelete
(2003. június 19.)
a 999/2001/EK európai parlamenti és tanácsi rendeletnek a gyorstesztek tekintetében történő módosításáról
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb a 260/2003/EK bizottsági rendelettel [1] módosított, az egyes fertőző szivacsos agyvelőbántalmak megelőzésére, az ellenük való védekezésre és a felszámolásukra vonatkozó szabályok megállapításáról szóló, 2001. május 22-i 999/2001/EK európai parlamenti és tanácsi rendeletre [2], és különösen annak 23. cikke első albekezdésére,
mivel:
(1) A 999/2001/EK rendelet meghatározza a fertőző szivacsos agyvelőbántalmakra szakosodott nemzeti referencia-laboratóriumokat az említett rendelet alkalmazásában. Görögország megváltoztatta nemzeti referencia-laboratóriumát.
(2) A 999/2001/EK rendeletben meghatározza a fertőző szivacsos agyvelőbántalmak ellenőrzésére jóváhagyott gyorsteszteket is.
(3) A fertőző szivacsos agyvelőbántalmak ellenőrzésére jóváhagyott egyik gyorstesztet forgalmazó cég tájékoztatta a Bizottságot arról, hogy a tesztet új kereskedelmi néven kívánja forgalmazni.
(4) A Tudományos Operatív Bizottság 2003. március 6-i és 7-i véleményében a szarvasmarhák szivacsos agyvelőbántalmának (BSE) ellenőrzésére jóváhagyott gyorstesztek jegyzékének két új teszttel történő kiegészítését javasolta. Mindkét teszt gyártója olyan adatokat nyújtott be, amelyek szerint tesztjeik felhasználhatók a juhokban előforduló fertőző szivacsos agyvelőbántalmak ellenőrzésére is.
(5) Annak biztosítása érdekében, hogy a jóváhagyott gyorstesztek a jóváhagyást követően is azonos teljesítményszinten maradjanak, eljárást kell meghatározni a teszt vagy a teszt-jegyzőkönyv lehetséges módosításaira.
(6) A 999/2001/EK rendeletet ezért ennek megfelelően módosítani kell.
(7) Az ebben a rendeletben előírt intézkedések összhangban vannak az Élelmiszerlánc- és Állat-egészségügyi Állandó Bizottság véleményével,
ELFOGADTA EZT A RENDELETET:
1. cikk
A 999/2001/EK rendelet X. melléklete e rendelet mellékletének megfelelően módosul.
2. cikk
Ez a rendelet az Európai Unió Hivatalos Lapjában való kihirdetését követő 20. napon lép hatályba.
A Bizottság 1139/2003/EK rendelete
(2003. június 27.)
a 999/2001/EK európai parlamenti és tanácsi rendelet ellenőrző programok és különleges fertőzési veszélyt jelentő anyagok tekintetében történő módosításáról
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a legutóbb az 1053/2003/EK bizottsági rendelettel [1] módosított, az egyes fertőző szivacsos agyvelőbántalmak megelőzésére, az ellenük való védekezésre és a felszámolásukra vonatkozó szabályok megállapításáról szóló, 2001. május 22-i 999/2001/EK európai parlamenti és tanácsi rendeletre [2] és különösen annak 23. cikkére,
mivel:
(1) A 999/2001/EK rendelet meghatározza a juh- és kecskefélékben előforduló fertőző szivacsos agyvelőbántalmak (TSE) ellenőrzésére vonatkozó szabályokat, beleértve a mintavétel céljából, nem emberi fogyasztásra levágott állatok ellenőrzését. A helytelen mintavétel elkerülése érdekében tisztázni kell ezen állatcsoport meghatározását.
(2) A 999/2001/EK rendelet intézkedéseket ír elő a TSE juh- illetve kecskefélékben való megállapítását követően a betegség felszámolására vonatkozóan. Járványügyi adatok gyűjtése érdekében célirányos vizsgálatokat kell végezni az ezen intézkedések alapján megsemmisített állatokon.
(3) Elméletileg lehetséges a BSE juh- és kecskefélékben való előfordulása. Ezen állatok esetében nem alkalmazható rutinmódszer a BSE és a surlókór megkülönböztetésére. Mindkét betegség esetén már a fertőzés korai szakaszában jelentős mértékű a csípőbél fertőzöttsége. Megelőző intézkedésként valamennyi korcsoportba tartozó juh és kecske csípőbelét fel kell venni a különleges fertőzési veszélyt jelentő anyagok jegyzékébe.
(4) A TSE-fertőzöttség kérődzők szöveteiben való megoszlásáról szóló, 2002. november 7-i és 8-i véleményében a Tudományos Operatív Bizottság (TOB) javasolta, hogy a szarvasmarhafélék manduláját valamennyi életkorban a szarvasmarhafélék fertőző szivacsos agyvelőbántalmának (BSE) tekintetében fertőzés veszélyét jelentő anyagként kell tekinteni.
(5) A TOB kijelentette, hogy a BSE-fertőzés veszélyének elkerülése érdekében kerülni kell a központi idegrendszer szöveteivel és a mandula anyagával való szennyeződést az emberi fogyasztásra szánt hús és nyelv szarvasmarhafejről történő leválasztása során.
(6) Mivel a fej állapota elsősorban attól függ, milyen óvatosan bánnak vele, és milyen biztonságosan zárják le a kábítóeszköz okozta homloki nyílást, valamint az öreglyukat, megfelelő ellenőrző rendszereket kell alkalmazni a vágóhidakon és a kifejezetten e célra engedélyezett darabolóüzemekben.
(7) A gerincoszlopon kívül különleges fertőzési veszélyt jelentő anyagot nem tartalmazó vágott állati test, hasított féltest és negyedtest más tagállamba, annak előzetes beleegyezése nélkül történő szállítására vonatkozó szabályokat a tagállamok közötti tényleges kereskedelemnek megfelelően ki kell terjeszteni a nagykereskedelmi értékesítés céljából legfeljebb három részre darabolt hasított féltestre is.
(8) A 808/2003/EK bizottsági rendelettel [3] módosított 1774/2002/EK európai parlamenti és tanácsi rendelet [4] megállapítja a nem emberi fogyasztásra szánt állati melléktermékek gyűjtésére, szállítására, tárolására, kezelésére, feldolgozására és felhasználására vagy ártalmatlanítására vonatkozó egészségügyi előírásokat, beleértve forgalomba hozatalukat, valamint – egyes különleges esetekben – kivitelüket és átmenő kereskedelmüket. Ezért a 999/2001/EK rendelet XI. mellékletében az ilyen termékek elszállítására és ártalmatlanítására előírt különleges szabályokat el kell hagyni.
(9) Ezért a 999/2001/EK rendeletet ennek megfelelően módosítani kell.
(10) Az e rendeletben előírt intézkedések összhangban vannak az Élelmiszerlánc- és Állat-egészségügyi Állandó Bizottság véleményével,
ELFOGADTA EZT A RENDELETET:
1. cikk
A 999/2001/EK rendelet III. és XI. melléklete e rendelet mellékletének megfelelően módosul.
2. cikk
Ez a rendelet az Európai Unió Hivatalos Lapjában való kihirdetését követő 20. napon lép hatályba.
Az Európai Parlament és a Tanács 1267/2003/EK rendelete
(2003. június 16.)
a nemzeti számlák fő aggregátumaira vonatkozó adattovábbítás határideje, a nemzeti számlák fő aggregátumai továbbítására vonatkozó eltérések, valamint a foglalkoztatási adatok ledolgozott órákban történő továbbítása tekintetében a 2223/96/EK tanácsi rendelet módosításáról
(EGT vonatkozású szöveg)
AZ EURÓPAI PARLAMENT ÉS AZ EURÓPAI UNIÓ TANÁCSA,
tekintettel az Európai Közösséget létrehozó szerződésre, és különösen annak 285. cikkére,
tekintettel a Bizottság javaslatára [1],
tekintettel az Európai Központi Bank véleményére [2],
a Szerződés 251. cikkében megállapított eljárásnak megfelelően [3];
mivel:
(1) A Közösségben a nemzeti és regionális számlák európai rendszeréről szóló, 1996. június 25-i 2223/96/EK tanácsi rendelet [4] tartalmazza a tagállamok nemzeti számláinak összeállítására vonatkozó közös szabályok, fogalommeghatározások, osztályozások és számviteli szabályok referenciakeretét a Közösség statisztikai követelményei számára, hogy a tagállamok között összehasonlítható eredményeket lehessen nyerni.
(2) A Monetáris Bizottság Ecofin Tanács által 1999. január 18-án jóváhagyott, a Gazdasági és Monetáris Unió (EMU) statisztikai követelményeiről szóló jelentése hangsúlyozta, hogy az EMU és a belső piac helyes működéséhez kiemelt fontosságú a gazdaságpolitika hatékony nyomon követése és koordinálása; ehhez olyan átfogó statisztikai információs rendszerre van szükség, amely biztosítja a politikusok számára a döntéseikhez szükséges adatokat. A jelentés kiemelte továbbá annak fontosságát, hogy az ilyen adatok a Közösség és annak különösen az euro-övezetbe tartozó tagállamai számára rendelkezésre álljanak.
(3) A jelentés aláhúzta, hogy a munkaerő-piacok országokon átnyúló összehasonlítása az EMU-ban több figyelmet igényel.
(4) Annak érdekében, hogy az euro-övezetre negyedéves statisztikákat lehessen összeállítani, a nemzeti számlák fő aggregátumaira vonatkozó adatszolgáltatás határidejét 70 napra kell csökkenteni.
(5) Meg kell szüntetni a tagállamoknak nyújtott negyedéves és éves eltéréseket, amelyek akadályozzák a nemzeti számlák fő aggregátumainak az euro-övezetre és a Közösségre vonatkozó összeállítását.
(6) Az Ecofin Tanács által 2000. szeptember 29-én elfogadott, a Gazdasági és Monetáris Unió statisztikai követelményeire vonatkozó cselekvési terv azonosítja a nemzeti számlák foglalkoztatási adatainak "ledolgozott munkaórák" mértékegységben történő továbbításának elsőbbségét.
(7) A statisztikai programbizottsággal (SPC), illetve a monetáris, pénzügyi és fizetésimérleg-statisztikák bizottságával (CMFB) konzultációk folytak a 89/382/EGK, Euratom tanácsi határozat [5], 3. cikkének, illetve a 91/115/EGK tanácsi határozatnak [6] megfelelően,
ELFOGADTA EZT A RENDELETET:
1. cikk
A 2223/96/EK rendelet B. melléklete a következőképpen módosul:
(1) A "Nemzeti számlák adatszolgáltatási programja" cím utáni szöveg a következőképpen módosul:
a) A "Táblák áttekintése" szövegének helyébe az I. mellékletben lévő szöveg lép.
b) Az 1. táblázat "Fő aggregátumok - negyedéves és éves feladat" szövegének helyébe a II. mellékletben lévő szöveg lép.
(2) A "az "ESA 95" kérdőív keretében szolgáltatandó táblákra vonatkozó eltérések országonként" cím utáni szöveg helyére a III. mellékletben lévő szöveg lép.
2. cikk
Ez a rendelet az Európai Unió Hivatalos Lapjában való kihirdetését követő huszadik napon lép hatályba.
A Bizottság 1914/2003/EK rendelete
(2003. október 30.)
az Európai Közösséget létrehozó szerződés I. mellékletében felsorolt egyes alaptermékek meghatározott mennyiségeinek az aktív feldolgozással kapcsolatos intézkedések szerinti és a gazdasági feltételek előzetes vizsgálata nélküli kihelyezése tekintetében a 3448/93/EK tanácsi rendelet alkalmazási szabályainak megállapításáról szóló 1488/2001/EK rendelet módosításáról
AZ EURÓPAI KÖZÖSSÉGEK BIZOTTSÁGA,
tekintettel a legutóbb a 2580/2000/EK rendelettel [1] módosított, a mezőgazdasági termékek feldolgozása révén nyert egyes árukra alkalmazandó kereskedelmi intézkedések megállapításáról szóló, 1993. december 6-i 3448/93/EK tanácsi rendeletre [2] és különösen annak 11. cikke (1) bekezdésének harmadik albekezdésére,
mivel:
(1) A 3448/93/EK rendelet 11. cikkének (1) bekezdése előírja, hogy a legutóbb az Európai Parlament és a Tanács 2700/2000/EK rendeletével [3] módosított, a Közösségi Vámkódex létrehozásáról szóló, 1992. október 12-i 2913/92/EGK tanácsi rendelet [4] 117. cikkének c) pontjában felsorolt gazdasági feltételeket az egyes alaptermékek meghatározott mennyiségeinek az áruk gyártására vonatkozó aktív feldolgozási intézkedések keretében történő behozatala tekintetében teljesítettnek kell tekinteni. A fenti rendelkezés alkalmazásának részletes szabályait – amelyek lehetővé teszik az aktív feldolgozási intézkedések keretében behozni szándékozott egyes mezőgazdasági alaptermékek meghatározását, azok mennyiségeinek ellenőrzését és tervezését – a 3448/93/EK rendelet 16. cikkével összhangban kell elfogadni.
(2) Az 1488/2001/EK bizottsági rendeletet [5] módosítani kell annak tisztázására, hogy az aktív feldolgozási intézkedések keretében behozni szándékozott egyes mezőgazdasági alaptermékek meghatározása, azok mennyiségeinek ellenőrzése és tervezése céljából a 34486/93/EK rendelet 16. cikkében meghatározott eljárások alkalmazhatók.
(3) Az e rendeletben előírt rendelkezések összhangban vannak a Szerződés I. mellékletében fel nem sorolt, feldolgozott mezőgazdasági termékek kereskedelmének horizontális kérdéseivel foglalkozó irányítóbizottság véleményével,
ELFOGADTA EZT A RENDELETET:
1. cikk
Az 1488/2001/EK rendelet a következőképpen módosul:
1. A 2. cikk (2) bekezdése helyébe a következők lépnek:
"(2) Ha a visszatérítéshez szükséges becsült összeg meghaladja a rendelkezésre álló anyagi eszközöket, a különféle alaptermékek mennyiségeit – azok nyolc számjegyű Kombinált Nómenklatúra szerinti kódjával azonosítva – a mérleg segítségével kell megállapítani, a 3448/93/EK rendelet 11. cikke (1) bekezdésével összhangban."
2. A 22. cikk második bekezdése helyébe a következők lépnek: "Ha a kifizetendő visszatérítés összege becslés szerint nagyobb, mint a rendelkezésre álló anyagi források, a Bizottság – számításba véve a már bizonyítvánnyal ellátott mennyiségeket és a fel nem használt mennyiségeket, amelyekről a Bizottságot a 25. cikk értelmében tájékoztatták – az alaptermékenként rendelkezésre álló fennmaradó mennyiséget a 3448/93/EK rendelet 11. cikke (1) bekezdésével összhangban határozza meg. Ez a mennyiség lesz az Európai Unió Hivatalos Lapjában legkésőbb minden év január 31-éig történő második közzététel, majd a minden évben legkésőbb május 31-ig történő harmadik közzététel tárgya."
3. A 24. cikk helyébe a következők lépnek:
"24. cikk
Az AF-bizonyítványok pótlólagos kibocsátása
A Bizottság 2151/2003/EK rendelete
(2003. december 16.)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a közös közbeszerzési szószedetről (CPV) szóló, 2002. november 5-i 2195/2002/EK európai parlamenti és tanácsi rendeletre [1] és különösen annak 2. cikkére,
mivel:
(1) A 2195/2002/EK rendelet létrehozott egy, a közbeszerzésekre alkalmazandó egységes osztályozási rendszert azzal a céllal, hogy egységesítse az ajánlatkérők által a szerződésük tárgyának megnevezéséhez használt hivatkozásokat.
(2) A CPV-kódok szerkezete szükségessé tehet kiigazításokat, sőt módosításokat, a piacok és a felhasználói igények fejlődésének függvényében.
(3) A CPV szerkezetét és kódjait naprakésszé kell tenni annak érdekében, hogy figyelembe vegyék a mind a tagállamok, mind a CPV használói által kifejezett egyedi igényeket, és hogy kijavítsák a különböző nyelvi változatokban felfedezett tárgyi hibákat.
(4) A jogalkotási folyamat során azonosított technikai kiigazítások és javítások vezettek a 2195/2002/EK rendelet elfogadásához, de azokat, amelyeket nem lehetett figyelembe venni ebben a rendeletben, az említett rendelet mellékleteibe kell bevezetni.
(5) A CPV-szabályzatra vonatkozó javaslatról szóló véleményében [2] a Régiók Bizottsága megállapította, hogy javítani kell a gyógyszerek osztályozását, és az Egészségyügyi Világszervezet által létrehozott, az anatómiai, gyógyászati és kémiai ("Anatomic Therapeutic Chemical", ATC) osztályozási rendszer használatát javasolta a CPV gyógyszerek terén alkalmazott szerkezete és kódjai kiegészítése érdekében.
(6) Az érdekelt felek és a CPV használói konkrét javaslatokat fogalmaztak meg a CPV-szótár javítása érdekében.
(7) A CPV kódjai és szerkezete naprakésszé tételének tükröződnie kell azokban a szemléltető táblázatokban, amelyek a CPV és az Egyesült Nemzetek Szervezetének ideiglenes központi termékosztályozása (CPC Prov.), a gazdasági tevékenységek EK-beli statisztikai osztályozása (NACE Rev. 1), illetőleg a Kombinált Nómenklatúra (KN) közötti megfelelést mutatják.
(8) Az egyértelműség érdekében a CPV-t, valamint a CPV és a CPC Prov. közötti megfelelési táblázatot teljes egészében ki kell cserélni. A CPV kódjai vagy azok leírásai valamennyi módosításának szerepelnie kell a 2195/2002/EK rendelet különálló új mellékletében.
(9) Az Európai Gazdasági Közösségben a termékek tevékenység szerinti statisztikai osztályozásáról (CPA) szóló 3696/93/EGK tanácsi rendelet módosításáról szóló, 2001. december 19-i 204/2002/EK rendelet [3] hatálybalépése elavulttá teszi a 2195/2002/EK rendelet II., a CPV és a CPA 96 közötti megfelelést jelző mellékletében közölt adatokat.
(10) A Tanácsnak egy, építési beruházásra, áru beszerzésére és szolgáltatásnyújtásra irányuló közbeszerzési szerződések odaítélési eljárásainak összehangolásáról szóló európai parlamenti és tanácsi irányelv elfogadása érdekében hozott 2003. március 20-i 33/2003/EK közös álláspontjában [4] és egy, a vízügyi, energiaipari, szállítási és távközlési ágazatokban a közbeszerzési szerződések odaítélési eljárásainak összehangolásáról szóló európai parlamenti és tanácsi irányelv elfogadása érdekében hozott 2003. március 20-i 34/2003/EK közös álláspontjában [5] a termékcsoportokat nem a termékek tevékenységek szerinti statisztikai osztályozására (CPA) tekintettel hozták létre.
(11) Ezen okokból nem célszerű a 2195/2002/EK rendelet II. mellékletében szereplő, a CPV és a CPA 96 közötti megfelelési táblázat naprakésszé tétele. Ezt a mellékletet tehát hatályon kívül kell helyezni.
(12) Ennek megfelelően tehát módosítani kell a 2195/2002/EK rendeletet.
(13) Az e rendeletben előírt intézkedések összhangban vannak a közbeszerzéssel foglalkozó tanácsadó bizottság véleményével,
ELFOGADTA EZT A RENDELETET:
1. cikk
A 2195/2002/EK rendelet a következőképpen módosul:
Az I. melléklet helyébe e rendelet I. melléklete lép.
Az II. melléklet helyébe e rendelet II. melléklete lép.
Az III. melléklet helyébe e rendelet III. melléklete lép.
A IV. melléklet az e rendelet IV. mellékletében foglaltak szerint módosul.
Az V. melléklet az e rendelet V. mellékletében foglaltak szerint módosul.
2. cikk
Ez a rendelet az Európai Unió Hivatalos Lapjában való kihirdetését követő harmadik napon lép hatályba.
A Bizottság 317/2004/EK rendelete
(2004. február 23.)
a hulladékra vonatkozó statisztikákról szóló 2150/2002/EK európai parlamenti és tanácsi rendelet rendelkezéseitől Ausztria, Franciaország és Luxemburg tekintetében történő eltérések elfogadásáról
(EGT vonatkozású szöveg)
AZ EURÓPAI KÖZÖSSÉGEK BIZOTTSÁGA,
tekintettel az Európai Közösséget létrehozó szerződésre,
tekintettel a hulladékra vonatkozó statisztikákról szóló, 2002. november 25-i 2150/2002/EK európai parlamenti és tanácsi rendeletre [1], és különösen annak 4. cikke (1) bekezdésére,
tekintettel Ausztria 2003. június 30-i kérésére,
tekintettel Franciaország 2003. június 12-i kérésére,
tekintettel Luxemburg 2003. június 25-i kérésére,
mivel:
(1) A 2150/2002/EK rendelet 4. cikkének (1) bekezdésével összhangban a Bizottság egy átmeneti időszak alatt eltérést engedélyezhet az említett rendelet mellékleteinek egyes rendelkezéseitől.
(2) Ilyen eltérést kell engedélyezni – kérésük alapján – Ausztria, Franciaország és Luxemburg részére.
(3) Az e rendeletben előírt intézkedések összhangban vannak a 89/382/EGK, Euratom tanácsi határozat [2] által létrehozott statisztikai programbizottság véleményével,
ELFOGADTA EZT A RENDELETET:
1. cikk
(1) A 2150/2002/EK rendelet rendelkezéseitől való eltérések a következők:
a) Ausztria részére eltérést engedélyeznek az I. melléklet 8. szakasza 1.1 pontjának 1. tételére (mezőgazdaság, vadászat és erdészet) vonatkozó eredmények megállapítása alól.
b) Franciaország részére eltérést engedélyeznek az I. melléklet 8. szakasza 1.1 pontjának 1. tételére (mezőgazdaság, vadászat és erdészet), 2. tételére (halászat) és 16. tételére (szolgáltatási tevékenységek), illetve a II. melléklet 8. szakaszának 2. pontjára vonatkozó eredmények megállapítása alól.
c) Luxemburg részére eltérést engedélyeznek az I. melléklet 8. szakasza 1.1 pontjának 1. tételére (mezőgazdaság, vadászat és erdészet) és 2. tételére (halászat) vonatkozó eredmények megállapítása alól.
(2) Az (1) bekezdésben engedélyezett eltérések kizárólag az első referenciaévből, nevezetesen 2004-ből, származó adatokra vonatkoznak.
Az átmeneti időszak lejárta után Ausztria, Franciaország és Luxemburg a 2006-os referenciaévtől kezdődően továbbítja az adatokat.
2. cikk
Ez a rendelet az Európai Unió Hivatalos Lapjában való kihirdetését követő 20. napon lép hatályba.
