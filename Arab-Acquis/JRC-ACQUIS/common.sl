o določitvi nekaterih skupnih pravil za mednarodni prevoz (prevoz blaga po cesti za najem ali plačilo)
SVET EVROPSKE GOSPODARSKE SKUPNOSTI JE
ob upoštevanju Pogodbe o ustanovitvi Evropske skupnosti in zlasti člena 75(1) Pogodbe,
ob upoštevanju mnenja Skupščine,
ker sprejem skupne prometne politike vključuje med drugim tudi določitev skupnih pravil za mednarodni prevoz blaga po cesti na ozemlje države članice ali z njega ali prevoz čez ozemlje ene države članice ali več;
ker postopnega vzpostavljanja skupnega trga ne smejo preprečevati ovire v prevoznem sektorju; ker je treba zagotoviti postopno širjenje mednarodnega prevoza blaga po cesti, ob upoštevanju razvoja trgovine in pretoka blaga znotraj Skupnosti,
SPREJEL NASLEDNJO DIREKTIVO:
Člen 1
1. Vse države članice najpozneje do konca leta 1962 in pod pogoji iz odstavkov 2 in 3 tega člena liberalizirajo tiste vrste mednarodnega prevoza blaga po cesti za najem ali plačilo v druge države članice, ki so naštete v Prilogah I in II k tej direktivi, kadar ta prevoz poteka na ozemlje navedene države članice ali z njega ali v primeru tranzita čez ozemlje te države članice.
2. Vrste prevoza, naštete v Prilogi I, so izvzete iz kakršnega koli sistema kvot ali dovoljenj.
3. Za vrste prevoza, naštete v Prilogi II, se sistem kvot ne uporablja več. Za te vrste prevoza pa se lahko zahteva dovoljenje, če to ne pomeni nikakršne količinske omejitve; v takih primerih države članice zagotovijo, da se o vlogi za dovoljenje odloči v petih dneh od prejema vloge.
4. Prilogi k tej direktivi sta sestavni del te direktive.
Člen 2
Države članice obvestijo Komisijo o ukrepih, sprejetih za izvajanje te direktive, v treh mesecih od začetka njene veljavnosti in najpozneje do konca leta 1962.
Člen 3
Ta direktiva ne vpliva na pogoje, pod katerimi država članica svojim državljanom dovoli opravljanje dejavnosti, navedenih v tej direktivi.
Člen 4
Ta direktiva je naslovljena na države članice.
o spremembi Uredbe št. 474/67/EGS o vnaprejšnji določitvi izvoznega nadomestila za riž in lomljeni riž
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti;
ob upoštevanju Uredbe Sveta št. 359/67/EGS [1] z dne 28. julija 1967 o skupni ureditvi trga za riž in zlasti člena 17(6) Uredbe;
ker se v skladu s členom 17(4) Uredbe št. 359/67/EGS lahko nadomestilo, ki velja na dan, ko se vloži zahtevek za izvozno dovoljenje, uporabi za izvoz, ki se opravi v času veljavnosti dovoljenja, in ker se v tem primeru nadomestilo popravi s korekcijskim zneskom; ker je v skladu s členom 1 Uredbe Komisije št. 474/67/EGS [2] z dne 21. avgusta 1967 o vnaprejšnji določitvi izvoznega nadomestila za riž in lomljeni riž korekcijski znesek enak razliki med ceno CIF in ceno CIF za terminsko dobavo;
ker, čeprav izvozna dovoljenja za riž in lomljeni riž veljajo do konca petega meseca, ki sledi mesecu njihove izdaje, za te proizvode redko obstaja resnično reprezentativen terminski trg, zlasti ko gre za dobavne roke, ki ne sodijo med najkrajše; ker bi zato moralo biti mogoče določiti korekcijski znesek, nižji od zgoraj navedene razlike;
ker je zato treba spremeniti Uredbo št. 474/67/EGS;
ker so ukrepi, predvideni v tej uredbi, v skladu z mnenjem Upravljalnega odbora za žita,
SPREJELA NASLEDNJO UREDBO:
Člen 1
Prva dva odstavka člena 1 Uredbe št. 474/67/EGS se nadomestita z naslednjim besedilom:
"Kadar je izvozno nadomestilo za riž in lomljeni riž, omenjeno v prvem pododstavku člena 17(4) Uredbe št. 359/67/EGS, določeno vnaprej, je nadomestilo tolikšno, kot velja za izvoz na dan, ko se vloži zahtevek za dovoljenje, - zmanjšano za ne več kot za razliko med ceno CIF za terminsko dobavo in ceno CIF, kadar prva presega slednjo za več kot 0,025 obračunske enote na 100 kilogramov;
- povečano za ne več kot za razliko med ceno CIF in ceno CIF za terminsko dobavo, kadar prva presega slednjo za več kot 0,025 obračunske enote na 100 kilogramov.
V obdobjih med tedenskimi določanji se znesek nadomestila, ki velja v primeru vnaprejšnje določitve, prilagodi le, kadar bi uporaba zgoraj navedene določbe povzročila, da bi se znesek nadomestila spremenil za več kot 0,025 obračunskih enot na 100 kilogramov."
Člen 2
Ta uredba začne veljati tretji dan po objavi v Uradnem listu Evropskih skupnosti.
Direktiva Sveta 70/220/EGS z dne 20. marca 1970 o približevanju zakonodaje držav članic o ukrepih proti onesnaževanju zraka s plini iz motornih vozil z motorjem na prisilni vžig
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100,
ob upoštevanju predloga Komisije,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker je bila uredba z dne 14. oktobra 1968, ki spreminja Straßenverkehrs-Zulassungs-Ordnung, objavljena v Nemčiji v prvem delu Bundesgesetzblatt z dne 18. oktobra 1968; ker ta uredba vsebuje določbe o ukrepih, ki jih je treba sprejeti proti onesnaževanju zraka z motornimi vozili z motorjem na prisilni vžig; ker bodo te določbe začele veljati 1. oktobra 1970;
ker je bila uredba z dne 31. marca 1969 o "Sestavi izpušnih plinov iz bencinskih motorjev v motornih vozilih" objavljena v Franciji v Journal Officiel z dne 17. maja 1969; ker ta uredba velja: - od 1. septembra 1971 za homologirana vozila z novim tipom motorja, to se pravi, s tipom motorja, ki doslej še ni bil vgrajen v homologirano vozilo;
- od 1. septembra 1972 za prvič registrirana vozila;
ker mora biti na podlagi tega sporočila državi članici, v kateri je bila vložena vloga za podelitev nacionalne homologacije za tip vozila, omogočeno ugotoviti, ali je ta tip vozila opravil preskuse, določene v tej direktivi; ker mora v ta namen vsaka država članica o svojih ugotovitvah obveščati druge države članice, tako da jim pošlje kopijo sporočila, izpolnjenega za vsak tip motornega vozila, ki je opravil preskus;
ker je treba ob tem zaradi upoštevanja tehničnega napredka tudi naglo prilagajati tehnične zahteve; ker je v ta namen treba predvideti izvajanje postopka, določenega v členu 13 Direktive Sveta z dne 6. februarja 1970 o homologaciji motornih in priklopnih vozil;
SPREJEL NASLEDNJO DIREKTIVO:
Člen 1
V tej direktivi "vozilo" pomeni vsako vozilo z motorjem na prisilni vžig, namenjeno za uporabo na cesti, z nadgradnjo ali brez nje, z vsaj štirimi kolesi, največjo dovoljeno maso vsaj 400 kg in največjo konstrukcijsko določeno hitrostjo enako ali večjo od 50 km/h razen kmetijskih traktorjev in strojev ter komunalnih vozil.
Člen 2
Nobena država članica ne sme zavrniti podelitve EGS-homologacije ali nacionalne homologacije za vozilo zaradi razlogov v zvezi z onesnaževanjem zraka s plini iz motornih vozil z motorjem na prisilni vžig: - od 1. oktobra 1970, če vozilo izpolnjuje zahteve iz Priloge I razen tistih iz točk 3.2.1.1 in 3.2.2.1 in zahteve iz prilog II, IV, V in VI;
- od 1. oktobra 1971, če vozilo poleg navedenega izpolnjuje tudi zahteve iz točk 3.2.1.1 in 3.2.2.1 Priloge I in iz Priloge III.
Člen 3
1. Na podlagi vloge, ki jo vloži proizvajalec ali njegov pooblaščeni zastopnik, pristojni organi zadevne države članice izpolnijo razdelke sporočila iz Priloge VII. Po en izvod tega sporočila pošljejo drugim državam članicam in vlagatelju vloge. Druge države članice, v katerih je vložena vloga za nacionalno homologacijo za isti tip vozila, sprejmejo ta dokument kot dokaz, da so bili predvideni preskusi opravljeni.
2. Določbe iz odstavka 1 se razveljavijo takoj, ko se začne uporabljati Direktiva Sveta z dne 6. februarja 1970 o homologaciji motornih in priklopnih vozil.
Člen 4
Država članica, ki podeli homologacijo, sprejme vse potrebne ukrepe, s katerimi zagotovi, da je sproti obveščena o vseh spremembah delov ali lastnosti, navedenih v točki 1.1 Priloge I. Pristojni organi te države članice odločijo, ali je treba na spremenjenem prototipu opraviti nove preskuse in ali je treba pripraviti novo poročilo. Če se med preskusom izkaže, da zahteve te direktive niso izpolnjene, se spremembe ne odobrijo.
Člen 5
Spremembe, potrebne za prilagoditev zahtev iz Prilog I do VII tehničnemu napredku, se sprejmejo po postopku, določenem v členu 13 Direktive Sveta z dne 6. februarja 1970 o homologaciji motornih in priklopnih vozil.
Člen 6
1. Države članice sprejmejo predpise potrebne za uskladitev s to direktivo, najpozneje do 30. junija 1970 in o tem takoj obvestijo Komisijo.
2. Države članice predložijo Komisiji besedila temeljnih predpisov nacionalne zakonodaje, sprejetih na področju, ki ga ureja ta direktiva.
Člen 7
Ta direktiva je naslovljena na države članice.
z dne 24. julija 1973 o ukrepih za ublažitev učinkov težav pri preskrbi s surovo nafto in naftnimi derivati
(73/238/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 103 Pogodbe,
ob upoštevanju predloga Komisije,
ob upoštevanju mnenja Evropskega parlamenta,
ob upoštevanju mnenja Ekonomsko-socialnega odbora,
ker je vzpostavitev skupne energetske politike eden izmed ciljev, ki so si jih zastavile Skupnosti same;
ker imajo surova nafta in naftni derivati vedno večji pomen pri oskrbovanju Skupnosti z zalogami energije; ker lahko vsaka težava, četudi občasna, ki ima za posledico znatno znižanje zalog takih proizvodov, povzroči resne motnje v gospodarski dejavnosti Skupnosti; ker mora biti zato Skupnost v takem primeru sposobna izravnati ali vsaj omiliti škodljive učinke;
ker bi za zagotovitev hitrega izvajanja ukrepov za ublažitev posledic težav pri preskrbi z nafto in naftnimi derivati morali biti postopki in primerni instrumenti vnaprej določeni;
ker naj bi imele zato vse države članice potrebna pooblastila, da po potrebi nemudoma ustrezno ukrepajo skladno s Pogodbo, zlasti skladno s členom 103;
ker je nujno, da se ta pooblastila do neke mere uskladijo, da bi se olajšalo koordinacijo nacionalnih ukrepov v okviru posvetovanj na ravni Skupnosti;
ker je prav tako zaželeno, da se nemudoma ustanovi posvetovalno telo za lažje usklajevanje konkretnih ukrepov, ki so jih na tem področju sprejele ali predlagale države članice;
ker je nujno, da vsaka država članica pripravi načrt, ki se lahko uporabi ob nastalih težavah pri preskrbi s surovo nafto ali naftnimi derivati,
SPREJEL NASLEDNJO DIREKTIVO:
Člen 1
Člen 3
1. Če v Skupnosti ali eni izmed držav članic pride do težav pri preskrbi s surovo nafto ali naftnimi derivati, Komisija na zahtevo ene od držav članic ali na lastno pobudo čim prej skliče skupino predstavnikov držav članic, katerih imena so vnaprej znana. Skupini predseduje Komisija.
Člen 5
Države članice uveljavijo zakone ali druge predpise, potrebne za uskladitev s to direktivo, najpozneje do 30. junija 1974.
Člen 6
Ta direktiva je naslovljena na države članice.
Uredba Sveta (ESPJ, EGS, Euratom) št. 559/73 z dne 26. februarja 1973
o spremembah Uredbe Sveta (EGS, Euratom, ESPJ) št. 260/68 o pogojih in postopku obdavčevanja v korist Evropskih skupnosti
SVET EVROPSKIH SKUPNOSTI JE ob upoštevanju Pogodbe o ustanovitvi enotnega Sveta in enotne Komisije Evropskih skupnosti,
ob upoštevanju Protokola o posebnih pravicah in imunitetah Evropskih skupnosti in zlasti člena 13 Protokola,
ob upoštevanju predloga Komisije,
ker se v luči nedavne sodbe Sodišča Evropskih skupnosti in določenih nujnih socialni zahtev zdi ustrezno spremeniti določbo Uredbe Sveta (EGS, Euratom, ESPJ) št. 260/68 [1] z dne 29. februarja 1968 o pogojih in postopku obdavčevanja v korist Evropskih skupnosti, kakor je bila nazadnje spremenjena z Uredbo (Euratom, ESPJ, EGS) št. 2531/72 [2],
SPREJEL NASLEDNJO UREDBO:
Člen 1
Uredba Sveta (EGS, Euratom, ESPJ) št. 260/68 z dne 29. februarja 1968 se spremeni:
V členu 3(3)(a) prva alinea se "dodatek za osebo, ki vzdržuje družinske člane" nadomesti z "dodatek za hranilca družine".
Člen 2
z dne 17. decembra 1973 o približevanju zakonodaje držav članic o notranji opremi motornih vozil (notranjih delih prostora za potnike z izjemo notranjih vzvratnih ogledal, razporeditvi upravljalnih naprav, strehi ali pomični strehi, naslonih sedežev in zadnjih delih sedežev)
(74/60/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti, zlasti člena 100,
ob upoštevanju predloga Komisije,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker so tehnične zahteve, ki jih morajo izpolnjevati motorna vozila na podlagi nacionalne zakonodaje, med drugim povezane tudi z notranjo opremo za zaščito potnikov;
ker se te zahteve v posameznih državah članicah razlikujejo; ker je zato potrebno, da vse države članice bodisi poleg svojih obstoječih pravil ali namesto njih sprejmejo enake zahteve, zlasti zato, da bi bilo mogoče uvesti postopek EGS-homologacije na podlagi Direktive Sveta z dne 6. februarja 1970 [3] o približevanju zakonodaje držav članic o homologaciji motornih in priklopnih vozil za vsak tip vozila;
ker so bile skupne zahteve za notranja vzvratna ogledala določene v Direktivi Sveta z dne 1. marca 1971 [4] in ker bi bilo treba pripraviti tudi zahteve za notranjo opremo prostora za potnike, razporeditev upravljalnih naprav, streho in naslone ter zadnje dele sedežev; ker bodo pozneje sprejete druge zahteve za notranjo opremo in pritrdišča varnostnih pasov in sedežev, naslonov za glavo, zaščito voznika pred krmilno napravo ter razmestitev upravljalnih naprav;
ker morajo usklajene zahteve zmanjšati nevarnost hudih poškodb, ki bi jih lahko utrpeli vozniki motornih vozil, ter tako zagotoviti varnost v cestnem prometu na celotnem področju Skupnosti;
ker je priporočljivo upoštevati tehnične zahteve, ki jih je sprejela Ekonomska komisija ZN za Evropo v svojem Pravilniku ECE R 21 ("Enotne zahteve o homologaciji vozil glede na njihovo notranjo opremo"), priloženem Sporazumu z dne 20. marca 1958 o sprejetju enotnih pogojev za homologacijo in vzajemnem priznavanju homologacije opreme in delov motornih vozil,
SPREJEL NASLEDNJO DIREKTIVO:
Člen 1
V tej direktivi "vozilo" pomeni vsako motorno vozilo kategorije M1 (kakor je opredeljeno v Prilogi I Direktive z dne 6. februarja 1970), namenjeno za uporabo na cesti, z vsaj štirimi kolesi in z največjo konstrukcijsko določeno hitrostjo večjo od 25 km/h.
Člen 2
Nobena država članica ne sme zavrniti podelitve EGS-homologacije ali nacionalne homologacije za vozilo zaradi razlogov v zvezi z naslednjo notranjo opremo vozil:
- notranjimi deli prostora za potnike razen notranjega vzvratnega ogledala oziroma ogledal, - razmestitvijo upravljalnih naprav,
- streho ali pomično streho,
- nasloni in zadnjimi deli sedežev,
če ti deli izpolnjujejo zahteve, določene v prilogah.
Člen 3
Nobena država članica ne sme zavrniti registracije ali prepovedati prodaje, začetka uporabe ali uporabe katerega koli vozila zaradi razlogov v zvezi z: - notranjimi deli prostora za potnike razen notranjega vzvratnega ogledala oziroma ogledal,
- razmestitvijo upravljalnih naprav,
- streho ali pomično streho,
- nasloni in zadnjimi deli sedežev,
če ti deli izpolnjujejo zahteve, določene v Prilogah.
Člen 4
Država članica, ki podeljuje homologacijo, mora sprejeti potrebne ukrepe, da bi bila obveščena o vsaki spremembi dela ali značilnosti, obravnavanih v Prilogi I, 2.2. Pristojni organ te države določijo, ali je treba opraviti dodatne preskuse na spremenjenem vozilu in izdati novo poročilo. Če ti preskusi pokažejo neskladnost z zahtevami te direktive, se sprememba ne odobri.
Člen 5
Spremembe, potrebne za prilagoditev določb v Prilogah tehničnemu napredku, se sprejmejo po postopku, določenem v členu 13 Direktive Sveta z dne 6. februarja 1970 o približevanju zakonov držav članic o homologaciji motornih in priklopnih vozil.
Člen 6
1. Države članice sprejmejo predpise, potrebne za uskladitev s to direktivo, najpozneje v osemnajstih mesecih od njene objave in o tem takoj obvestijo Komisijo.
2. Države članice posredujejo Komisiji besedila temeljnih predpisov nacionalne zakonodaje, sprejetih na področju, ki ga ureja ta direktiva.
Člen 7
Ta direktiva je naslovljena na države članice.
z dne 28. marca 1974 o spremembi Uredbe Sveta (EGS) št. 922/72 o določitvi splošnih pravil za dodeljevanje pomoči v zvezi z sviloprejkami
SVET EVROPSKIH SKUPNOSTI JE
ob upoštevanju Pogodbe, s katero je bila ustanovljena Evropska gospodarska skupnost,
ob upoštevanju Uredbe Sveta (EGS) št. 845/72 [1] z dne 24. aprila 1972, s katero so bili predpisani posebni ukrepi za spodbujanje gojitve sviloprejk in zlasti člena 2(4) Uredbe,
ob upoštevanju predloga Komisije,
ker je Svet v Uredbi (EGS) št. 922/72 [2], kakor je bila spremenjena z Uredbo (EGS) št. 884/73 [3] predpisal splošna pravila za dodelitev pomoči v zvezi s sviloprejkami za gojitveni leti 1972/73 in 1973/74; ker so izkušnje pokazale, da bi se morala uporaba omenjene uredbe še nadaljevati v prihodnjih gojitvenih letih,
SPREJEL NASLEDNJO UREDBO:
Člen 1
V členu 1 Uredbe (EGS) št. 922/72 se besede "Za gojitveni leti 1972/73 in 1973/74" izbrišejo.
Člen 2
Ta uredba se začne uporabljati 1. aprila 1974.
Ta uredba je v celoti zavezujoča in se neposredno uporablja v vseh državah članicah.
z dne 17. decembra 1974 o razširitvi obsega Direktive št. 64/221/EGS o usklajevanju posebnih ukrepov, ki zadevajo gibanje in prebivanje tujih državljanov, utemeljenih z javno politiko, javno varnostjo ali zdravje prebivalstva, tako da vključujejo državljane države članice, ki uresničujejo pravico, da ostanejo na ozemlju druge države članice, po tem, ko so tam opravljali dejavnost kot samozaposlene osebe
(75/35/EGS) SVET EVROPSKIH SKUPNOSTI JE
ob upoštevanju predloga Komisije,
ob upoštevanju predloga Evropskega parlamenta [1],
ob upoštevanju mnenja Ekonomsko-socialnega odbora [2],
ker so bili v Direktivi Sveta št. 64/221/EGS [3] usklajeni posebni ukrepi, ki se nanašajo na gibanje in prebivanje tujih državljanov, utemeljenih z javno politiko, javno varnostjo ali javnim zdravjem, in ker so bili v Direktivi št. 75/34/EGS [4] predpisani pogoji za izvajanje pravic državljanov države članice, da ostanejo na ozemlju druge države članice, po tem, ko so tam opravljali dejavnost kot samozaposlene osebe;
ker bi se morale določbe Direktive št. 64/221/EGS uporabljati tudi za osebe, za katere se uporabljajo določbe Direktive št. 75/34/EGS,
SPREJEL NASLEDNJO DIREKTIVO:
Člen 1
Določbe Direktive št. 64/221/EGS se uporabljajo za državljane držav članic in za njihove družinske člane, ki imajo pravico, da ostanejo na ozemlju države članice v skladu z določbami Direktive št. 75/34/EGS.
Člen 2
Ta direktiva je naslovljena na države članice.
z dne 20. maja 1975 o približevanju zakonodaje držav članic o aerosolnih razpršilnikih
(75/324/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker morajo v nekaterih državah članicah aerosolni razpršilniki ustrezati nekaterim tehničnim specifikacijam; ker se te med državami članicami razlikujejo, kar ovira trgovanje znotraj Skupnosti;
ker se te ovire za ustanovitev in delovanje skupnega trga lahko odstranijo, če vse države članice sprejmejo enake tehnične specifikacije, poleg ali namesto tistih, določenih z njihovo zakonodajo in ker se morajo te specifikacije nanašati zlasti na izdelavo, polnjenje in nazivne prostornine aerosolnih razpršilnikov;
ker bi moralo biti pri sedanji stopnji tehničnega napredka področje veljavnosti te direktive omejeno na aerosolne razpršilnike, ki so izdelani iz kovine, stekla ali plastike;
ker bo treba tehnične specifikacije, naštete v Prilogi k tej direktivi, takoj prilagoditi tehničnemu napredku; ker je treba določiti postopek za tesno sodelovanje med državami članicami in Komisijo v okviru Odbora za prilagajanje direktive o aerosolnih razpršilnikih tehničnemu napredku, da bi se olajšalo izvajanje ustreznih potrebnih ukrepov;
ker je mogoče, da so nekateri aerosolni razpršilniki, ki so dani na trg, nevarni, čeprav izpolnjujejo zahteve te direktive in njene priloge; ker bi bilo zato treba določiti postopek za preprečitev nevarnosti,
SPREJEL NASLEDNJO DIREKTIVO:
Člen 1
Ta direktiva velja za aerosolne razpršilnike, kakor so opredeljeni v členu 2, razen za tiste, katerih največja prostornina je manj kakor 50 ml, in za tiste, katerih največja prostornina je večja od vrednosti, ustrezno določenih v točkah 3.1, 4.1.1, 4.2.1, 5.1 in 5.2 Priloge k tej direktivi.
Člen 2
V tej direktivi izraz "aerosolni razpršilnik" pomeni katero koli kovinsko, stekleno ali plastično posodo, ki ni znova uporabna in vsebuje pod pritiskom stisnjen, utekočinjen ali raztopljen plin, s tekočino, pasto ali prahom ali brez njih, in je opremljena s sprožilcem, ki omogoča izbrizganje vsebine v obliki trdih ali tekočih delcev v suspenziji v plinu kot pena, pasta ali prah ali v tekočem stanju.
Člen 3
Oseba, ki je odgovorna za trženje aerosolnih razpršilnikov, nanje pritrdi simbol "3" (narobe obrnjen epsilon) kot dokaz, da izpolnjujejo zahteve te direktive in njene priloge.
Člen 4
Države članice iz razlogov, ki so povezani z zahtevami, določenimi v tej direktivi in njeni prilogi, ne smejo zavrniti, prepovedati ali omejiti trženja katerega koli aerosolnega razpršilnika, ki ustreza zahtevam te direktive in njene priloge.
Člen 6
1. Ustanovi se Odbor za prilagajanje direktive o aerosolnih razpršilnikih tehničnemu napredku (v nadaljnjem besedilu "odbor"), ki ga sestavljajo predstavniki držav članic, predseduje pa mu predstavnik Komisije.
2. Odbor sprejme svoj poslovnik.
Člen 7
1. Kadar je treba uporabiti postopek iz tega člena, predsednik skliče odbor na lastno pobudo ali na zahtevo predstavnika države članice.
2. Predstavnik Komisije predloži odboru osnutek potrebnih ukrepov. Odbor da svoje mnenje o osnutku v roku dveh mesecev. Mnenje se sprejme z večino 41 glasov, pri čemer se glasovi držav članic ponderirajo na način iz člena 148(2) Pogodbe. Predsednik ne glasuje.
3. (a) Komisija sprejme predlagane ukrepe, če so v skladu z mnenjem odbora.
(b) Če predlagani ukrepi niso v skladu z mnenjem odbora ali če mnenje ni bilo dano, Komisija brez odlašanja predloži Svetu predlog ukrepov, ki naj se sprejmejo. Svet odloča s kvalificirano večino.
(c) Če Svet ne odloči v treh mesecih po prejemu predloga, sprejme predlagane ukrepe Komisija.
Člen 8
1. Brez poseganja v druge direktive Skupnosti, zlasti v direktive o nevarnih snoveh in pripravkih, mora imeti vsak aerosolni razpršilnik, oziroma kadar se podatkov ne da pritrditi nanj, ker je premajhen (največja prostornina 150 ml ali manj), pritrjeno nalepko z naslednjimi podatki, napisanimi z vidnimi, čitljivimi in neizbrisnimi črkami: (a) ime in naslov ali blagovno znamko osebe, ki je odgovorna za trženje aerosolnih razpršilnikov,
(b) simbol "3" (narobe obrnjen epsilon), ki dokazuje usklajenost z zahtevami te direktive,
(c) razpoznavne oznake, ki omogočajo prepoznavanje šarže polnitve,
(d) podrobnosti, ki so navedene v točki 2.2 Priloge,
(e) neto vsebino po teži in prostornini.
2. Države članice lahko tržijo aerosolne razpršilnike na svojem ozemlju, če je besedilo na nalepki v njihovem nacionalnem jeziku ali jezikih.
Člen 9
Države članice sprejmejo vse potrebne ukrepe, da bi preprečile uporabo oznak ali napisov na aerosolnih razpršilnikih, ki bi jih lahko zamenjali s simbolom "3" (narobe obrnjen epsilon).
Člen 10
1. Če država članica na podlagi vsebinske utemeljitve ugotovi, da eden ali več aerosolnih razpršilnikov, čeprav ustrezajo zahtevam te direktive, lahko ogroža varnost ali zdravje, lahko začasno prepove prodajo razpršilnika ali razpršilnikov na svojem ozemlju ali zanje določi posebne pogoje. O tem nemudoma obvesti druge države članice in Komisijo ter pri tem navede razloge za svojo odločitev.
2. Komisija se v šestih tednih posvetuje s temi državami članicami in nato brez odloga poda svoje mnenje ter sprejeme ustrezne ukrepe.
3. Če Komisija meni, da so potrebne tehnične prilagoditve te direktive, jih sprejme bodisi Komisija ali Svet v skladu s postopkom, določenem v členu 7. V takem primeru država članica, ki je sprejela zaščitne ukrepe, te lahko ohrani, dokler ne začnejo veljati prilagoditve.
Člen 11
1. Države članice sprejmejo zakone in druge predpise potrebne za uskladitev s to direktivo v 18 mesecih od njene notifikacije. O tem takoj obvestijo Komisijo.
2. Države članice predložijo Komisiji besedila predpisov nacionalne zakonodaje, sprejetih na področju, ki ga ureja ta direktiva.
Člen 12
Ta direktiva je naslovljena na države članice.
o spremembi direktiv št. 66/400/EGS, št. 66/401/EGS, št. 66/402/EGS, št. 66/403/EGS in št. 69/208/EGS o trženju semena pese, semena krmnih rastlin, semena žit, semenskega krompirja ter semena oljnic in predivnic (75/444/EGS)
SVET EVROPSKIH SKUPNOSTI JE,
ob upoštevanju Pogodbe o ustanovitvi Evropske gospodarske skupnosti, in zlasti členov 43 in 100 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker je iz spodaj navedenih razlogov določene direktive o trženju semen treba spremeniti,
ker se je pri uporabi direktiv izkazalo, da majhna pakiranja semena pese in semena krmnih rastlin predstavljajo enoto trgovanja znotraj Skupnosti;
ker se torej zdi primerno uskladiti ta sektor, ki ga je doslej urejala nacionalna zakonodaja;
ker se v zvezi s tem zdi priporočljivo po eni strani pospešiti označevanje in pečatenje takšnih majhnih pakiranj in po drugi strani uvesti ustrezen obvezen nadzor za identifikacijo semena;
ker določene od zgoraj navedenih direktiv predpisujejo, da od 1. julija 1975 enakovrednosti semen, pridelanih v ostalih, zlasti tretjih državah, države članice ne morejo več določati na nacionalni ravni; ker naj bi se, glede na to, da za seme krmnih rastlin ni bilo mogoče v vseh primerih izvesti preizkušanja, oljnic in predivnic v Skupnosti, zgoraj navedeni rok za to seme podaljša v izogib motnjam obstoječih trgovinskih odnosov;
ker je priporočljivo državam članicam dovoliti uvedbo ukrepov, ki bi olajšali pečatenje majhnih pakiranj semena žit, semenskega krompirja semena oljnic in predivnic;
ker je tudi potrebno uvesti določene popravke glede načina specifikacije količin semena,
SPREJEL NASLEDNJO DIREKTIVO:
Člen 1
Direktiva Sveta št. 66/400/EGS [3] z dne 14. junija 1966 o trženju semena pese, kakor je bila nazadnje spremenjena z Direktivo št. 73/438/EGS [4], se spremeni: 1. V členu 2(1) se doda naslednji pododstavek:
"G. majhna EGS pakiranja: pakiranja, ki vsebujejo naslednje količine certificiranega semena: - enoklično ali kroglično seme: največ 100000 skupkov ali zrn semen ali 2,5 kg neto teže, z izjemo, kjer je primerno, zrnatih pesticidov, snovi za oblaganje in drugih trdnih dodatkov;
- seme, ki ni enoklično ali kroglično seme: največ 10 kg neto teže, z izjemo, kjer je primerno, zrnatih pesticidov, snovi za oblaganje in drugih trdnih dodatkov."
1. Države članice zahtevajo, da so pakiranja osnovnega semena in certificiranega semena, razen v primerih, ko je seme slednje kategorije v obliki majhnih EGS pakiranj, zapečatena uradno na tak način, da se v primeru odprtja pakiranja plomba poškoduje in je ni mogoče ponovno pritrditi.
2. Države članice zahtevajo, da se pakiranja, razen v primeru majhnih EGS pakiranj, v nobenem primeru ne pečatijo ponovno, razen, če je to storjeno uradno. V primeru ponovnega zapečatenja pakiranj se ponovno zapečatenje, datum in odgovorni organ navedejo na etiketi, določeni v členu 11(1).
3. Države članice zahtevajo, da se majhna EGS pakiranja zapečatijo tako, da se v primeru odprtja pakiranja plomba poškoduje in je ni mogoče ponovno pritrditi. Pakiranja se v nobenem primeru ne zapečatijo ponovno, razen pod uradnim nadzorom.
4. Države članice lahko v primeru majhnih pakiranj osnovnega semena določijo izjeme za prvi in drugi odstavek."
4. Uvodni del člena 11(1) se nadomesti z naslednjim:
"1. Države članice zahtevajo, da pakiranja osnovnega semena in certificiranega semena, razen v primerih, ko je seme slednje kategorije v obliki majhnih EGS pakiranj…"
5. Člen 11(2)(b) se nadomesti z naslednjim:
"(b) predpišejo izjeme za prvi odstavek v primeru majhnih pakiranj osnovnega semena, če so ta označena: "Trženje dovoljeno samo v… (ustrezna država članica)","
6. Za členom 11 se dodajo naslednji členi:
"1. Države članice zagotovijo, da za:
Uredba Sveta (EGS) št. 2777/75 z dne 29. oktobra 1975 o skupni tržni ureditvi za perutninsko meso
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti členov 42 in 43 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ker so bile temeljne določbe v zvezi s tržno ureditvijo za perutninsko meso od sprejetja že večkrat spremenjene; ker je zaradi njihovega števila, kompleksnosti in razpršenosti po različnih Uradnih listih težko uporabljati ustrezna besedila in se tako izgublja jasnost, ki naj bi bila bistvena značilnost vse zakonodaje; ker jih je torej treba konsolidirati;
ker mora delovanje in razvoj skupnega trga kmetijskih proizvodov spremljati vzpostavitev skupne kmetijske politike, da se vključi zlasti skupna ureditev kmetijskih trgov, ki ima lahko različne oblike, odvisno od proizvoda;
ker je namen skupne kmetijske politike doseči cilje, navedene v členu 39 Pogodbe; ker je v sektorju perutninskega mesa zaradi stabiliziranja trgov in zagotovitve primernega življenjskega standarda v zadevni kmetijski skupnosti treba sprejeti določbe za ukrepe, ki bodo omogočili prilagoditev oskrbe zahtevam trga;
ker ustanovitev enotnega trga za perutninsko meso vključuje uvedbo enotnega sistema trgovinske menjave na zunanjih mejah Skupnosti, ta sistem vključuje dajatve in izvozna nadomestila;
ker bi za dosego tega cilja praviloma moralo zadoščati, da se za uvoz iz tretjih držav uvedejo dajatve, ki upoštevajo učinek na stroške krmljenja razlike v cenah krmnega žita v Skupnosti in na svetovnem trgu ter potrebo po zaščiti predelovalne industrije Skupnosti;
ker se je treba izogniti motnjam na trgu Skupnosti, povzročenim s ponudbami na svetovnem trgu z nenormalno nizkimi cenami; ker je treba v ta namen določiti vhodne pragovne cene in z dodatnim zneskom povečati dajatve, kadar so ponudbene cene franko meja nižje od teh cen;
ker bi možnost izvoznega nadomestila, pri izvozu v tretje države, enakega razliki med cenami v Skupnosti in na svetovnem trgu, služila varovanju udeležbe Skupnosti v mednarodni trgovini s perutninskim mesom; ker je z namenom, da se izvoznikom Skupnosti zagotovi določena varnost glede stabilnosti nadomestil, potrebno predvideti možnost, da se nadomestila za perutninsko meso določijo vnaprej;
ker je treba poleg zgoraj opisanega sistema predvideti, da se v celoti ali delno, kadar to zahtevajo razmere na trgu, prepove uporaba postopkov aktivnega oplemenitenja;
ker bi se z odobritvijo nekaterih pomoči ogrozila vzpostavitev enotnega trga; ker je zato treba predvideti, da določbe Pogodbe, ki omogočajo presojo pomoči, ki jih dodeljujejo države članice, in prepoved tistih pomoči, ki so nezdružljive s skupnim trgom, veljajo za perutninsko meso;
ker mora skupna ureditev trga za perutninsko meso pri tem hkrati in na ustrezen način upoštevati tudi cilje, navedene v členih 39 in 110 Pogodbe;
ker izdatke, ki jih imajo države članice zaradi obveznosti, ki izhajajo iz uporabe te uredbe, nosi Skupnost v skladu z določbami členov 2 in 3 Uredbe Sveta (EGS) št. 729/70 [2] z dne 21. aprila 1970 o financiranju skupne kmetijske politike, kakor je bila spremenjena z Uredbo (EGS) št. 1566/72 [3],
SPREJEL NASLEDNJO UREDBO:
(f)16.02 B I Drugo pripravljeno ali konzervirano perutninsko meso ali užitni odpadki perutnine 2. V tej uredbi: (a) "živa perutnina" pomeni žive kokoši, race, gosi, purani in pegatke, ki tehtajo več kot 185 gramov;
(b) "piščanci" pomenijo žive kokoši, race, gosi, purane in pegatke, ki tehtajo manj kot 185 gramov;
(c) "zaklana perutnina" pomeni zaklane kokoši, race, gosi, purani in pegatke, cele, z ali brez drobovine;
(d) "predelani proizvodi" pomenijo naslednje: 1. proizvode, navedene v odstavku 1(a), razen piščancev,
2. proizvode, navedene v odstavku 1(b), razen zaklane perutnine in užitnih odpadkov perutnine, imenovanih "kosi perutnine",
3. užitne odpadke, navedene v odstavku 1(b),
4. proizvode, navedene v odstavku 1(c),
5. proizvode, navedene v odstavku 1(d) in (e),
6. proizvode, navedene v odstavku 1(f);
(e) "četrtletje" pomeni obdobje treh mesecev, ki se začne 1. februarja, 1. maja, 1. avgusta ali 1. novembra.
Člen 2
- ukrepi za izboljšanje kakovosti,
- ukrepi, ki omogočajo kratkoročne in dolgoročne napovedi na podlagi uporabljenih proizvodnih sredstev,
- ukrepi, ki omogočajo zasledovanje gibanja tržnih cen.
Splošna pravila za te ukrepe se sprejmejo v skladu s postopkom, določenim v členu 43(2) Pogodbe.
2. Tržni standardi: - se sprejmejo za enega ali več proizvodov, navedenih v členu 1(1)(b),
- se lahko sprejmejo za proizvode, navedene v členu 1(1)(a), (c), (d), (e) in (f).
Ti standardi se lahko nanašajo predvsem na razvrščanje po kakovosti in teži, pakiranje, skladiščenje, transport, predstavitev in označevanje.
Standarde, njihov obseg in splošna pravila za njihovo uporabo sprejme Svet s kvalificirano večino na predlog Komisije.
Člen 3
Dajatev, ki je za vsako četrtletje vnaprej določena v skladu s postopkom, opredeljenim v členu 17, se zaračuna pri uvozu v Skupnost za proizvode, navedene v členu 1(1).
Člen 4
1. Dajatev na zaklano perutnino je sestavljena iz: (a) komponente, ki je enaka razliki med cenami v Skupnosti in cenami na svetovnem trgu za količino krmnega žita, različno glede na vrsto perutnine, ki je v Skupnosti potrebna za proizvodnjo enega kilograma klavne perutnine.
Cene za krmno žito v Skupnosti se določijo enkrat letno za 12-mesečno obdobje, ki se začne 1. avgusta, na podlagi pragovnih cen za to žito in njihovega mesečnega povišanja.
Cene za krmno žito na svetovnem trgu se določajo četrtletno na podlagi cen takega žita v šestmesečnem obdobju pred četrtletjem, za katerega se računa navedena komponenta.
Vendar, kadar se določajo dajatve, ki se uporabljajo od 1. novembra, 1. februarja in 1. maja, se gibanja cen za krmno žito na svetovnem trgu upoštevajo le, če se v tem času določa tudi nova vhodna pragovna cena.
2. Dajatev na piščance se izračuna na enak način kakor dajatev na zaklano perutnino. Količina krmnega žita, ki se uporabi, je enaka količini, ki je v Skupnosti potrebna za prirejo enega piščanca; pragovna cena je tista, ki velja za piščance.
3. Svet s kvalificirano večino na predlog Komisije: - določi količino krmnega žita, različno glede na vrsto perutnine, potrebno za pridelavo enega kilograma zaklane perutnine, in količino krmnega žita, ki je potrebna za prirejo enega piščanca ter odstotke različnih vrst krmnega žita v teh količinahrazlično glede na vrsto perutnine,
- sprejme pravila za uporabo tega člena.
Člen 5
1. Dajatev za proizvode iz člena 1(2)(d) se izračuna iz dajatve na zaklano perutnino na podlagi razmerja teže med temi različnimi proizvodi in zaklano perutnino in, kjer je potrebno, povprečnega razmerja med njihovimi tržnimi vrednostmi.
2. Z odstopanjem od določb odstavka 1 za proizvode, ki se uvrščajo v skupne carinske tarifne oznake številka 02.03, 15.01 B in 16.02 B I, za katere je bila stopnja carine določena v okviru GATT, so dajatve omejene na znesek, ki izhaja iz te obveze.
3. Koeficienti, ki izražajo razmerja, omenjena v odstavku 1, se določijo v skladu s postopkom iz člena 17. Podatki, uporabljeni pri določanju koeficientov, se ponovno preučijo najmanj enkrat letno.
Člen 6
Kadar je evidentirano znatno povišanje cen v Skupnosti in obstaja verjetnost, da se bodo take razmere nadaljevale in s tem povzročile motnje ali grozile s povzročitvijo motenj na trgu Skupnosti, se lahko sprejmejo potrebni ukrepi.
Svet na predlog Komisije s kvalificirano večino sprejme splošna pravila za uporabo tega člena.
Člen 7
1. Pragovne cene se določijo vnaprej za vsako četrtletje v skladu s postopkom iz člena 17.
2. Vhodno pragovno ceno za zaklano perutnino sestavljajo: (a) znesek, enak ceni na svetovnem trgu za količino krmnega žita, različno glede na vrsto perutnine, potrebno za proizvodnjo enega kilograma zaklane perutnine v tretjih državah;
(b) standardni znesek, ki predstavlja druge stroške krmljenja in režijske stroške proizvodnje in trženja, različno glede na vrsto perutnine.
Cena za količino krmnega žita na svetovnem trgu se določa četrtletno na podlagi cen takega žita v šestih mesecih pred četrtletjem, za katerega se določa vhodna pragovna cena.
Vendar kadar se določa vhodna pragovna cena, ki se uporablja od 1. novembra, 1. februarja in 1. maja, se gibanja cen za krmno žito na svetovnem trgu upoštevajo le, če je pri ceni za količino krmnega žita opazen minimalni odklon od cene, uporabljene za izračun vhodne pragovne cene v prejšnjem četrtletju. Podatki, uporabljeni pri določanju standardnega zneska iz (b), se ponovno preučijo najmanj enkrat na leto.
3. Pragovna cena za piščance se izračuna na enak način kakor vhodna pragovna cena za zaklano perutnino; vendar pa je cena za količino krmnega žita na svetovnem trgu cena za količino, ki je potrebna za prirejo enega piščanca v tretjih državah, in standardni znesek je znesek, ki predstavlja druge stroške krmljenja in režijske stroške prireje in trženja za enega piščanca. Količina krmnega žita in standardni znesek se ne spreminjata glede na vrsto.
4. Za proizvode, opredeljene v členu 1(2)(d), se pragovne cene izračunajo iz vhodne pragovne cene za zaklano perutnino na podlagi koeficientov, določenih za take proizvode v členu 5(3).
5. Svet na predlog Komisije s kvalificirano večino sprejme pravila za uporabo tega člena.
Člen 8
1. Kadar pade ponudbena cena franko državna meja za proizvod pod pragovno ceno, se dajatev za ta proizvod poveča z dodatnim zneskom, ki je enak razliki med vhodno pragovno ceno in ponudbeno ceno franko državna meja.
2. Vendar se dajatev ne poveča s tem dodatnim zneskom za tretje države, ki so pripravljene in lahko zagotovijo, da cena izdelkov, ki izvirajo in prihajajo iz njihovega ozemlja, pri uvozu v Skupnost ne bo nižja od pragovne cene za zadevni izdelek, in da bo preusmeritev trgovinskih tokov izključena.
3. Ponudbena cena franko državna meja se določi za ves uvoz iz vseh tretjih držav.
Vendar, če so izvozne cene ene ali več tretjih držav nenormalno nizke, nižje od cen, ki veljajo v drugih tretjih državah, se za izvoz iz teh drugih držav določi druga ponudbena cena franko državna meja.
4. Podrobna pravila za uporabo tega člena se sprejmejo v skladu s postopkom, določenim v členu 17.
Kadar so potrebni dodatni zneski, se ti določijo v skladu z istim postopkom.
Člen 9
1. V obsegu, ki je potreben, da je proizvode, naštete v členu 1(1), mogoče izvoziti na podlagi cen za te proizvode na svetovnem trgu, se lahko razlika med temi cenami in cenami v Skupnosti pokrije z izvoznim nadomestilom.
2. Nadomestilo je enako za vso Skupnost. Spremeni se lahko glede na uporabo ali namembni kraj.
Nadomestilo se dodeli na podlagi vloge zadevne stranke.
Pri določanju nadomestila se upošteva zlasti potreba po vzpostavitvi ravnotežja med uporabo osnovnih izdelkov Skupnosti pri proizvodnji predelanega blaga za izvoz v tretje države in uporabo izdelkov iz tretjih držav, uvoženih po postopkih aktivnega oplemenitenja.
Svet na predlog Komisije s kvalificirano večino sprejme splošna pravila za odobritev in vnaprejšnje določanje izvoznih nadomestil in kriterije za določitev njihovega zneska.
Nadomestila se določajo v rednih časovnih razmikih v skladu s postopkom, določenim v členu 17. Po potrebi lahko Komisija na zahtevo države članice ali na lastno pobudo izvozna nadomestila spremeni v vmesnem obdobju.
3. Podrobna pravila za uporabo tega člena se sprejmejo v skladu s postopkom, določenim v členu 17.
Člen 10
V obsegu, ki je potreben za pravilno delovanje skupne ureditve trga za perutninsko meso, lahko Svet na predlog Komisije s kvalificirano večino v celoti ali delno prepove uporabo postopkov aktivnega oplemenitenja za proizvode, opredeljene v členu 1(1), ki so namenjeni za proizvodnjo proizvodov, opredeljenih v citiranem odstavku.
Člen 11
1. Splošna pravila za razlago Skupne carinske tarife in posebna pravila za njeno uporabo se uporabljajo za tarifno razvrščanje proizvodov iz te uredbe; tarifna nomenklatura, ki izhaja iz uporabe te uredbe, je del Skupne carinske tarife.
2. Razen če ni s to uredbo drugače določeno ali kadar se Svet s kvalificirano večino na predlog Komisije odloči za odstopanje od te uredbe, se prepoveduje naslednje: - obračunavanje kakršnih koli carin ali dajatev z enakovrednim učinkom,
- uporaba kakršnih koli količinskih omejitev ali ukrepov z enakovrednim učinkom.
Kakršen koli ukrep, ki omejuje izdajanje uvoznih in izvoznih dovoljenj določeni kategoriji oseb, se šteje kot ukrep, ki ima enakovreden učinek kakor količinska omejitev.
Člen 12
1. Če je zaradi uvoza ali izvoza trg Skupnosti za enega ali več izdelkov, naštetih v členu 1(1), prizadet z ali mu grozijo resne motnje, ki lahko ogrozijo cilje, navedene v členu 39 Pogodbe, se lahko uporabijo ustrezni ukrepi v trgovini s tretjimi državami, dokler take motnje ali nevarnost takih motenj ne prenehajo.
Svet na predlog Komisije s kvalificirano večino sprejme podrobna pravila za uporabo tega odstavka in opredeli primere in omejitve, v okviru katerih lahko države članice sprejemajo zaščitne ukrepe.
2. Če nastopijo razmere iz odstavka 1, Komisija na zahtevo države članice ali na lastno pobudo odloči o potrebnih ukrepih; o teh ukrepih, ki se uporabljajo takoj, se obvesti države članice. Če prejme Komisija zahtevo države članice, sprejme o njej odločitev v štiriindvajsetih urah po prejemu.
3. Ukrepe, za katere se odloči Komisija, lahko katera koli država članica predloži Svetu v treh delovnih dneh po tem, ko je o njih obveščena. Svet se nemudoma sestane. S kvalificirano večino lahko spremeni ali razveljavi zadevne ukrepe.
Člen 13
Za proizvode, opredeljene v členu 1(1), ki so proizvedeni ali pridobljeni iz proizvodov, ki niso navedeni v členih 9(2) in 10(1) Pogodbe, ni dovoljen prosti promet v Skupnosti.
Člen 14
Zaradi upoštevanja kakršnih koli omejitev prostega prometa, ki so posledica ukrepov za preprečevanje širjenja bolezni živali, se lahko v skladu s postopkom, predvidenim v členu 17, sprejmejo izredni ukrepi za podporo kateremu koli trgu, prizadetemu zaraditakih omejitev. Taki ukrepi se lahko sprejmejo samo v obsegu in za tako obdobje, kot je nujno za podporo temu trgu.
Člen 15
Države članice in Komisija se medsebojno obveščajo o podatkih, potrebnih za izvajanje te uredbe. Pravila za sporočanje in širjenje takih podatkov se sprejmejo v skladu s postopkom iz člena 17.
Člen 16
1. Ustanovi se Upravljalni odbor za perutninsko meso in jajca (v nadaljevanju imenovan "Odbor"), ki ga sestavljajo predstavniki držav članic in mu predseduje predstavnik Komisije.
2. Število glasov držav članic v Odboru se ponderira v skladu s členom 148(2) Pogodbe. Predsednik ne glasuje.
Člen 17
1. Kadar je treba upoštevati postopek, predpisan v tem členu, predsednik predloži zadevo Odboru bodisi na lastno pobudo bodisi na zahtevo predstavnika države članice.
2. Predstavnik Komisije predloži osnutek ukrepov, ki jih je treba sprejeti. Odbor da mnenje o teh ukrepih v roku, ki ga določi predsednik glede na nujnost zadeve. Mnenje se sprejme z večino 41 glasov.
3. Komisija sprejme ukrepe, ki se začnejo izvajati takoj. Vendar, če ti ukrepi niso v skladu z mnenjem Odbora, o njih Komisija nemudoma obvesti Svet. V tem primeru Komisija lahko za največ en mesec od dneva takega obvestila odloži izvajanje ukrepov, ki jih je sprejela.
Svet lahko s kvalificirano večino v enem mesecu sprejme drugačno odločitev.
Člen 18
Odbor lahko obravnava katero koli drugo vprašanje, ki mu ga predloži predsednik, bodisi na lastno pobudo bodisi na zahtevo predstavnika države članice.
Člen 19
Razen če ni s to uredbo drugače določeno, se za proizvodnjo in trgovino s proizvodi, navedenimi v členu 1(1) uporabljata člena 92 in 94 Pogodbe.
Člen 20
Ta uredba se uporablja tako, da se hkrati ustrezno upoštevajo tudi cilji, ki jih določata člena 39 in 110 Pogodbe.
Člen 21
Če bi se Italija sklicevala na določbe člena 23 Uredbe Sveta (EGS) št. 2727/75 [4] z dne 29. oktobra 1975 o skupni ureditvi trga za žita, Svet na predlog Komisije s kvalificirano večino sprejme ustrezne ukrepe, da se prepreči izkrivljanje konkurence.
Člen 22
1. Uredba Sveta št. 123/67/EGS [5] z dne 13. junija 1967 o skupni ureditvi trga za perutninsko meso, nazadnje spremenjena s Sklepom Sveta z dne 1. januarja 1973 [6] o prilagoditvi dokumentov v zvezi s pristopom novih držav članic k Evropskim skupnostim, se razveljavi.
2. Vsa sklicevanja na uredbo, razveljavljeno po odstavku 1, se štejejo kot sklicevanja na to uredbo.
Sklicevanja na člene omenjene Uredbe se berejo tako, kakor je določeno v Prilogi.
Člen 23
Ta uredba začne veljati 1. novembra 1975.
Ta uredba je v celoti zavezujoča in se neposredno uporablja v vseh državah članicah.
ob upoštevanju Pogodbe o ustanovitvi Evropske gospodarske skupnosti, zlasti člena 100,
ob upoštevanju predloga Komisije,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker so tehnične zahteve, ki jih morajo izpolnjevati motorna vozila na podlagi nacionalne zakonodaje, med drugim povezane s predpisanimi tablicami in oznakami, njihovo namestitvijo ter načini pritrditve;
ker se te zahteve med državami članicami razlikujejo; ker je zato treba, da vse države članice poleg svojih obstoječih pravil ali namesto njih sprejmejo enake zahteve, da bi bilo tako mogoče uvesti postopek EGS-homologacije na podlagi Direktive Sveta 70/156/EGS z dne 6. februarja 1970 o približevanju zakonodaje držav članic o homologaciji motornih in priklopnih vozil [3] za vsak tip vozila;
ker približevanje nacionalne zakonodaje o motornih vozilih vključuje vzajemno priznavanje pregledov, ki jih je vsaka država članica opravila na podlagi skupnih predpisov; ker morajo države članice, da bi ta sistem uspešno deloval, uporabljati te predpise z veljavnostjo od istega datuma,
SPREJEL NASLEDNJO DIREKTIVO:
Člen 1
V tej direktivi "vozilo" pomeni vsako motorno vozilo, namenjeno uporabi na cesti, z nadgradnjo ali brez nje, z vsaj štirimi kolesi in največjo konstrukcijsko določeno hitrostjo, večjo od 25 km/h, ter njihova priklopna vozila, razen tirnih vozil, kmetijskih ali gozdarskih traktorjev in strojev ter vozil za javna dela.
Člen 2
Nobena država članica ne sme zavrniti podelitve EGS-homologacije ali nacionalne homologacije za vozilo zaradi razlogov v zvezi s predpisanimi tablicami in oznakami ter njihovo namestitvijo in načinom pritrditve, če ti ustrezajo zahtevam, določenim v Prilogi k tej direktivi.
Člen 3
Nobena država članica ne sme zavrniti registracije ali prepovedati prodaje, začetka uporabe ali uporabe vozila zaradi razlogov v zvezi s predpisanimi tablicami in oznakami ter njihovo namestitvijo in načinom pritrditve, če ti ustrezajo zahtevam, določenim v Prilogi k tej direktivi.
Člen 4
Vse spremembe, potrebne za prilagoditev zahtev Priloge tehničnemu napredku, se sprejmejo skladno s postopkom, določenim v členu 13 Direktive 70/156/EGS.
Člen 5
2. Po notifikaciji te direktive države članice sprejmejo ukrepe, da o osnutkih zakonov in drugih predpisov, ki jih nameravajo sprejeti na področjih, urejenih s to direktivo, pravočasno obvestijo Komisijo, da lahko predloži svoje pripombe.
Člen 6
z dne 8. decembra 1975 o kakovosti kopalnih voda (76/160/EGS)
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti členov 100 in 235 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker je zaradi varovanja okolja in zdravja ljudi treba zmanjšati onesnaženost kopalnih voda in jih zavarovati pred nadaljnjim slabšanjem;
ker je nujen nadzor nad kakovostjo kopalnih voda, da bi se v okviru delovanja skupnega trga dosegli cilji Skupnosti glede izboljšanja življenjskih razmer, skladnega razvoja gospodarskih dejavnosti v vsej Skupnosti ter njene stalne in uravnotežene širitve;
ker v državah članicah na tem področju obstajajo nekateri zakoni in drugi predpisi, ki neposredno vplivajo na delovanje skupnega trga; ker v Pogodbi niso bila predvidena vsa potrebna pooblastila za tako delovanje;
ker program ukrepov za varstvo okolja Evropskih skupnosti [3] predvideva, da se cilji kakovosti pripravijo skupno, tako da urejajo različne zahteve, ki jih mora izpolnjevati okolje, med drugim opredelitev parametrov za vodo, vključno s kopalno vodo;
ker morajo države članice določiti mejne vrednosti, ki ustrezajo določenim parametrom, da bi dosegle te cilje kakovosti; ker mora biti kopalna voda skladna s temi vrednostmi v 10-ih letih po notifikaciji te direktive;
ker je treba predvideti, da se bo kopalna voda pod določenimi pogoji štela kot skladna z ustreznimi vrednostmi parametrov, čeprav določen odstotek med kopalno sezono odvzetih vzorcev ni skladen z mejnimi vrednostmi, določenimi v Prilogi;
ker morajo za dosego določene stopnje fleksibilnosti pri uporabi te direktive države članice imeti možnost, da predvidijo odstopanja; ker taka odstopanja ne smejo zanemariti zahtev, nujnih za varovanje javnega zdravja;
ker tehnični napredek zahteva hitro prilagajanje tehničnih zahtev, določenih v Prilogi; ker mora biti zaradi olajšanja uvedbe ukrepov, potrebnih za ta namen, predviden postopek, s katerim bi se v okviru Odbora za prilagajanje tehničnemu napredku vzpostavilo tesno sodelovanje med državami članicami in Komisijo;
ker narašča javni interes za okolje in izboljšanje njegove kakovosti; ker je treba javnost objektivno obveščati o kakovosti kopalnih voda,
SPREJEL NASLEDNJO DIREKTIVO:
2. V tej direktivi pomeni izraz: (a) "kopalne vode" vse tekoče ali stoječe sladke vode ali njihove dele in morsko vodo, kjer: - je kopanje izrecno dovoljeno s strani pristojnih organov posamezne države članice, ali
- kopanje ni prepovedano in se ga običajno udeležuje veliko število kopalcev;
(b) "območje kopalne vode" katerikoli prostor s kopalno vodo;
(c) "kopalna sezona" obdobje, v katerem se lahko pričakuje veliko število kopalcev glede na lokalne običaje in morebitna lokalna pravila glede kopanja ter vremenskih pogojev.
Člen 2
V Prilogi, ki je sestavni del te direktive, so podani fizikalni, kemični in mikrobiološki parametri, ki se uporabljajo za kopalne vode.
Člen 3
1. Države članice za kopalno vodo določijo vrednosti parametrov iz Priloge za vsa območja kopalnih voda ali za posamezno območje kopalne vode.
Člen 4
Komisija lahko sodeluje pri teh posvetovanjih.
Člen 5
- gre za 90 % vzorcev v vseh drugih primerih, razen za "skupne koliformne bakterije" in "fekalne koliformne bakterije", kjer je odstotek lahko 80 %,
in če pri 5, 10 ali 20 % vzorcev, ki niso skladni:
- voda ne odstopa od obravnavanih vrednosti parametrov za več kot 50 %, razen pri mikrobioloških parametrih, pH vrednosti in raztopljenem kisiku,
Člen 6
Člen 7
Člen 8
Odstopanja od te direktive so dovoljena: (a) pri nekaterih parametrih, ki so v Prilogi označeni z (0), kadar obstajajo izjemne vremenske ali geografske razmere;
(b) kadar se kopalna voda naravno bogati z nekaterimi snovmi, ki povzročijo odstopanje od vrednosti, predpisanih v Prilogi.
Naravno bogatenje je proces, pri katerem neko vodno telo brez posredovanja človeka prejme iz tal snovi, ki jih ta vsebujejo.
Izjeme, predvidene v tem členu, ne smejo v nobenem primeru prezreti zahtev, bistvenih za varovanje javnega zdravja.
Kadar država članica uveljavi izjeme od te direktive, o tem takoj obvesti Komisijo in navede svoje razloge in pričakovano trajanje.
Člen 9
Spremembe, ki so potrebne zaradi prilagoditve te direktive tehničnemu napredku, se nanašajo na: - analitske metode,
- G in I vrednosti parametrov iz Priloge.
Spremembe se sprejmejo skladno s postopkom, določenim v členu 11.
Člen 10
Člen 11
3. (a) Komisija sprejme predvidene ukrepe, če so ti skladni z mnenjem odbora.
(b) Če predvideni ukrepi niso skladni z mnenjem odbora ali če odbor mnenja ne poda, Komisija nemudoma predloži Svetu sprejetje ukrepov. Svet odloča s kvalificirano večino.
(c) Če Svet ne odloči v treh mesecih po tem, ko mu je bil predlog predan, predlagane ukrepe sprejme Komisija.
Člen 12
1. Države članice sprejmejo zakone in druge predpise, potrebne za uskladitev s to direktivo, najpozneje v dveh letih po notifikaciji te direktive. O tem takoj obvestijo Komisijo.
2. Države članice bodo Komisiji sporočile besedila glavnih določb nacionalne zakonodaje, sprejete na področju, ki ga ureja ta direktiva.
Člen 13
Države članice redno, prvič pa štiri leta po notifikaciji te direktive, posredujejo Komisiji izčrpno poročilo o kopalnih vodah in njihovih najpomembnejših lastnostih.
Pridobljene informacije lahko Komisija objavi po predhodnem soglasju zadevne države članice.
Člen 14
Ta direktiva je naslovljena na države članice.
z dne 27. julija 1976 o približevanju zakonodaje držav članic, ki se nanašajo na alkoholometre in alkoholne hidrometre
(76/765/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100 Pogodbe,
ob upoštevanju predloga Komisije,
ob upoštevanju mnenja Evropskega parlamenta1,
ob upoštevanju mnenja Ekonomsko-socialnega odbora2,
ker glede opredelitve, oblikovanja ter postopkov za odobritev in preskušanje alkoholometrov in alkoholnih hidrometrov v državah članicah veljajo prisilni predpisi, ki se med državami članicami razlikujejo ter tako ovirajo promet in trgovino s temi instrumenti znotraj Skupnosti; ker je torej treba te predpise približati;
ker je usklajevanje zakonodaje in drugih predpisov, ki se nanašajo na te instrumente, hkrati pomembno dopolnilo obstoječih določb v zvezi z načinom določanja vsebnosti alkohola na podlagi rezultatov opravljenih meritev, da bi odstranili vsakršno tveganje dvoumnosti ali spora glede rezultatov takih meritev;
ker so bili z Direktivo Sveta 71/316/EGS z dne 26. julija 1971 o približevanju zakonodaje držav članic, ki se nanašajo na skupne določbe za merilne instrumente in metode meroslovnega nadzora3, določeni postopki za podelitev homologacije EGS in prvo overitev EGS; ker je v skladu z navedeno direktivo treba določiti tehnične zahteve glede konstrukcije in delovanja alkoholometrov ter alkoholnih hidrometrov, da jih bo mogoče prosto uvažati, tržiti in uporabljati, potem ko bodo opravili potrebne kontrole in bodo opremljeni z zahtevanimi oznakami in znaki;
ker je Svet s svojo resolucijo z dne 17. decembra 19734 pozval Komisijo, da ji pred 1. decembrom 1974 pošlje predlog direktive o alkoholometriji in alkoholometrih,
SPREJEL NASLEDNJO DIREKTIVO:
Člen 1
S to direktivo so opredeljene značilnosti alkoholometrov in alkoholnih hidrometrov, ki se uporabljajo za določanje vsebnosti alkohola v mešanicah vode in etanola.
Člen 2
Člen 3
Nobena država članica ne sme zaradi meroslovnih lastnosti zavrniti, prepovedati ali omejevati dajanje na trg ali uporabe alkoholometra oziroma alkoholnega hidrometra, ki nosi oznako homologacije EGS oziroma oznako overitve EGS.
Člen 4
Te predpise začnejo uporabljati najpozneje do 1. januarja 1980.
2. Države članice zagotovijo, da bodo besedila glavnih določb nacionalne zakonodaje, sprejete na področju, ki ga ureja ta direktiva, posredovana Komisiji.
Člen 5
Ta direktiva je naslovljena na države članice.
z dne 16. decembra 1976 o najnižji stopnji usposabljanja za nekatere voznike v cestnem prometu
(76/914/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 75 Pogodbe,
ob upoštevanju Uredbe Sveta EGS št. 543/69 z dne 25. marca 1969 o uskladitvi socialne zakonodaje, ki se nanaša na cestni prevoz 1, kakor je bila nazadnje spremenjena z Uredbo EGS št. 515/72, 2 in zlasti druge alinee člena 5(1)(b) in člena 5(2)(c),
ob upoštevanju predloga Komisije,
ob upoštevanju mnenja Evropskega parlamenta 3,
ob upoštevanju mnenja Ekonomsko-socialnega odbora 4,
ker mora na podlagi druge alinee člena 5(1)(b) Uredbe EGS št. 543/69 voznik vozila, namenjenega prevozu blaga z največjo dovoljeno maso več kot 7,5 ton, za katero se ta uredba uporablja, če še ni dopolnil 21 let, imeti spričevalo o poklicni usposobljenosti, ki ga prizna ena od držav članic in potrjuje, da je opravil usposabljanje za voznike vozil, namenjenih cestnemu prevozu blaga;
ker je za določitev najnižje stopnje takega usposabljanja, treba upoštevati zlasti razlike v pogojih za izvajanje cestnega prevoza blaga in potnikov,
SPREJEL NASLEDNJO DIREKTIVO:
Člen 1
1. Vsem imetnikom ustreznega nacionalnega vozniškega dovoljenja, ki so opravili poklicno usposabljanje iz najmanj tistih predmetov, ki so našteti v Prilogi k tej direktivi, se prizna najnižja stopnja opravljenega usposabljanja za voznike vozil za cestni prevoz blaga iz druge alinee člena 5(1)(b) Uredbe EGS št. 543/69 ali za voznike vozil za cestni prevoz potnikov iz odstavka 2(c) omenjenega člena.
2. Program in organizacijo poklicnega usposabljanja iz odstavka 1 določi država članica. Opravljeno usposabljanje se dokaže z izpitom ali preverjanjem, ki ga izvede država ali ga izvedejo organi, ki jih država določi in delujejo pod njenim neposrednim nadzorom.
3. Država članica lahko zahteva, da vozniki v nacionalnem prometu znotraj njenega ozemlja in vozniki v mednarodnem prometu z vozili, registriranimi v tej državi, opravijo obsežnejše usposabljanje, kot je določeno v Prilogi. To je lahko usposabljanje, ki je v državi članici že ustaljeno, ali usposabljanje, ki ga država članica namerava uvesti v prihodnosti.
Člen 2
1. Spričevalo o poklicni usposobljenosti iz druge alinee člena 5(1)(b) in člena 5(2)(c) Uredbe EGS št. 543/69 izda država ali ga izdajo organi, ki jih za to določi država in delujejo pod njenim neposrednim nadzorom, tistim osebam, ki izpolnjujejo zahteve iz člena 1 te direktive.
2. Pravice, pridobljene na podlagi določb odstavka 1 pred začetkom veljavnosti državnih določb, sprejetih za izvajanje te direktive, ostanejo v veljavi kot spričevala, izdana na podlagi te direktive.
Člen 3
1. Države članice po posvetovanju s Komisijo sprejmejo nujne ukrepe, potrebne za uskladitev s to direktivo, v dveh letih po njeni uradni objavi.
2. Vsaka država članica predloži Komisiji vzorce spričeval ali enakovrednih dokumentov, ki jih sprejme za izvajanje člena 2(1). Komisija te podatke nemudoma pošlje drugim državam članicam.
Člen 4
Ta direktiva je naslovljena na države članice.
z dne 20. julija 1976 o sprejetju Sporazuma v obliki izmenjave pisem o spremembi preglednic I in II, priloženih Protokolu št. 2 k Sporazumu med Evropsko gospodarsko skupnostjo in Švicarsko konfederacijo
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 113 Pogodbe,
ob upoštevanju priporočila Komisije,
SPREJEL NASLEDNJO UREDBO:
Člen 1
Sporazum v obliki izmenjave pisem o spremembi preglednic I in II, priloženih Protokolu št. 2 k Sporazumu med Evropsko gospodarsko skupnostjo in Švicarsko konfederacijo se sprejme v imenu Skupnosti.
Besedilo sporazuma je priloženo k tej uredbi.
Člen 2
Predsednik Sveta je pooblaščen, da imenuje osebo, pooblaščeno za podpis Sporazuma, ki zavezuje Skupnost.
Člen 3
Ta uredba začne veljati dan po objavi v Uradnem listu Evropskih skupnosti.
z dne 13. decembra 1976 o uskladitvi zaščitnih ukrepov za varovanje interesov družbenikov in tretjih oseb, ki jih države članice zahtevajo od gospodarskih družb v skladu z drugim odstavkom člena 58 Pogodbe glede ustanavljanja delniških družb ter ohranjanja in spreminjanja njihovega kapitala, zato da se oblikujejo zaščitni ukrepi z enakim učinkom v vsej Skupnosti
(77/91/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti, zlasti člena 54(3)(g),
ob upoštevanju predloga Komisije,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker je v členu 54(3)(g) in v Splošnem programu za odpravo omejitev svobode ustanavljanja podjetij predvidena uskladitev, ki se je začela z Direktivo 68/151/EGS [3], posebno pomembna v zvezi z delniškimi družbami, zato ker njihove dejavnosti prevladujejo v gospodarstvu držav članic in pogosto presegajo državne meje;
ker je za zagotovitev minimalne enakovredne zaščite za delničarje in upnike v delniških družbah še zlasti pomembna uskladitev nacionalnih določb v zvezi ustanovitvijo in ohranitvijo, povečanjem ali zmanjšanjem njihovega kapitala;
ker morajo na ozemlju Skupnosti statuti ali ustanovitveni akti delniške družbe omogočati vsaki zainteresirani osebi, da se seznani z osnovnimi podatki o družbi, vključno z natančno sestavo njenega kapitala,
ker je treba sprejeti določbe Skupnosti za ohranjanje kapitala, ki predstavlja jamstvo upnikom, še zlasti s prepovedjo vsakega zmanjšanja kapitala z razdelitvijo delničarjem, kadar niso upravičeni do tega, in določitvijo mej pravice družbe, da pridobiva lastne delnice;
ker je glede na člen 54(3)(g) treba, da zakonodaja države članice, ki se nanaša na povečanje ali zmanjšanje kapitala, zagotavlja opazovanje in uskladitev načel enake obravnave delničarjev v enakem položaju ter varstvo upnikov, katerih zahtevki so obstajali pred odločitvijo o zmanjšanju,
SPREJEL TO DIREKTIVO:
Člen 1
1. Usklajevalni ukrepi, predpisani s to direktivo, se uporabljajo za določbe zakonov in drugih predpisov držav članic v zvezi z naslednjimi tipi družb: - v Belgiji: la société anonymede naamloze vennootschap;
- na Danskem: aktieselskabet;
- v Italiji: la società per azioni;
2. Država članica se lahko odloči, da te direktive ne uporablja za investicijske družbe s spremenljivim kapitalom in za zadruge, ustanovljene v eni izmed oblik družb, naštetih v odstavku 1. Če zakonodaja države članice uporabi to možnost, mora od teh družb zahtevati, da vključijo besede "investicijska družba s spremenljivim kapitalom" ali "zadruga" v vse listine, navedene v členu 4 Direktive 68/151/EGS.
Izraz "investicijska družba s spremenljivim kapitalom" po tej direktivi pomeni le tiste družbe: - katerih izključna dejavnost je investiranje svojih sredstev v različne vrednostne papirje, zemljišča ali v druga sredstva z izrecnim namenom razpršiti investicijsko tveganje in koristiti svojim delničarjem z rezultati upravljanja sredstev,
- ki javnosti ponujajo svoje lastne delnice za vpisovanje, in
- katerih statuti predvidevajo, da lahko v okviru omejitev najnižjega in najvišjega zneska kapitala kadarkoli izdajo, odkupijo ali ponovno prodajo svoje delnice.
Člen 2
Statut ali ustanovitveni akt družbe mora vedno vsebovati najmanj naslednje podatke: (a) obliko in ime družbe;
(b) dejavnost družbe;
(c) - kadar družba nima odobrenega kapitala, znesek vpisanega kapitala,
- kadar ima družba odobreni kapital, znesek odobrenega kapitala in tudi znesek kapitala, vpisanega ob ustanovitvi družbe ali ob pridobitvi dovoljenja za začetek opravljanja dejavnosti, in ob katerikoli spremembi odobrenega kapitala, vendar pa to ne posega v člen 2(1)(e) Direktive 68/151/EGS;
(d) če niso zakonsko določeni, predpise, ki določajo število in postopek za imenovanje članov organov, odgovornih za zastopanje družbe v razmerjih do tretjih oseb, upravljanje, vodenje, nadzor ali obvladovanje družbe in razdelitev pristojnosti med temi organi;
(e) čas za katerega je družba ustanovljena, razen če je ustanovljena za nedoločen čas.
Člen 3
V statutu ali ustanovitvenem aktu ali posebnem dokumentu, ki je objavljen v skladu s postopkom, predpisanim v zakonodaji vsake države članice, morajo biti skladno s členom 3 Direktive 68/151/EGS navedeni najmanj naslednji podatki: (a) registrirani sedež družbe;
(b) nominalna vrednost vpisanih delnic in najmanj enkrat na leto njihovo število;
(c) število vpisanih delnic brez navedbe nominalne vrednosti, kadar se takšne delnice lahko izdajo po nacionalni zakonodaji;
(d) posebni pogoji, če obstajajo, ki omejujejo prenos delnic;
(e) kadar je več razredov delnic, podatki pod (b), (c) in (d) za vsak razred in pravice, ki pripadajo delnicam vsakega razreda;
(f) ali so delnice prinosniške ali imenske, kadar nacionalna zakonodaja predvideva obe vrsti, in vse določbe v zvezi s preoblikovanjem takih delnic, razen če je postopek predpisan z zakonom;
(g) znesek vpisanega kapitala, vplačanega ob ustanovitvi družbe ali ob pridobitvi dovoljenja za začetek opravljanja dejavnosti;
(h) nominalna vrednost delnic ali, kjer ni nominalne vrednosti, število delnic, ki so bile izdane kot nasprotna dajatev za vložek, ki ni bil plačan v denarju, skupaj s predmetom tega vložka in imenom osebe, ki daje ta vložek;
(i) istovetnost fizičnih ali pravnih oseb, družb ali podjetij, ki so podpisala ali v imenu katerih je bil podpisan statut ali ustanovitveni akt ali, če družba ni bila sočasno ustanovljena, osnutke teh dokumentov;
(j) celotni znesek ali vsaj oceno vseh stroškov, ki jih plača družba ali so ji zaračunani zaradi ustanovitve in, kjer je to primerno, preden je družba pridobila dovoljenje za začetek opravljanja dejavnosti;
(k) kakršne koli posebne ugodnosti, odobrene ob ustanovitvi ali do takrat, ko prejme dovoljenje za začetek opravljanja dejavnosti, komur koli, ki je sodeloval pri ustanovitvi družbe ali pri poslih, potrebnih za pridobitev takega dovoljenja.
Člen 4
1. Kadar zakonodaja države članice predpisuje, da družba ne sme začeti opravljati dejavnosti brez ustreznega dovoljenja, morajo v predpisih predvideti tudi odgovornost za obveznosti, ki jih je sklenila družba ali so bile sklenjene za račun družbe preden je bilo dovoljenje izdano ali zavrnjeno.
2. Prvi odstavek se ne uporablja za obveznosti po pogodbah, ki jih je družba sklenila pod pogojem, da ji bo izdano dovoljenje za začetek opravljanja dejavnosti.
Člen 5
1. Kadar zakonodaja države članice zahteva, da družbo ustanovi več kakor en družbenik, dejstvo, da ima vse delnice v lasti ena oseba ali da se število družbenikov po ustanovitvi družbe zniža pod z zakonom določeno najmanjše število družbenikov, to ne pomeni posledičnega prenehanja družbe.
2. Kadar zakonodaja države članice v primerih iz odstavka 1 dovoljuje, da družba preneha na podlagi sodne odločbe, ji mora pristojni sodnik dati ustrezen rok za ureditev svojega stanja.
3. Kadar je izdana odločba o prenehanju družbe, se za družbo začne postopek likvidacije.
Člen 6
1. Zakonodaja držav članic zahteva, da mora biti za ustanovitev družbe ali pridobitev dovoljenja za začetek opravljanja dejavnosti vpisan minimalni kapital, katerega znesek ni manjši od 25000 evropskih enot računa.
Evropska enota računa je tista, ki jo opredeljuje Odločba Komisije št. 3289/75/ESPJ [4]. Protivrednost v nacionalni valuti se izračuna po začetnem tečaju, ki velja na dan sprejetja te direktive.
3. Svet na predlog Komisije vsakih pet let pregleda in če je treba, revidira v evropskih enotah računa izražene zneske iz tega člena, ob upoštevanju gospodarskih in denarnih gibanj v Skupnosti in trendov, ki dajejo možnost izbire oblike družb iz člena 1(1) samo velikim in srednjim družbam.
Člen 7
Vpisani kapital se lahko oblikuje samo iz sredstev, ki jih je mogoče gospodarsko ovrednotiti. Vendar pa podjetje ne more uporabljati teh sredstev za izvajanje del ali opravljanje storitev.
Člen 8
1. Del nic ni mogoče izdati po ceni, ki je nižja od njihove nominalne vrednosti, ali v primerih, ko nimajo nominalne vrednosti, od njihove računovodske vrednosti.
2. Kljub temu lahko države članice dovolijo, da tisti, ki se poklicno ukvarjajo z izdajanjem delnic, plačajo manj kakor celotno ceno za delnice, ki so jih vpisali med to transakcijo.
Člen 9
1. Del nice, ki so bile izdane kot nasprotna dajatev za vložke, morajo biti vplačane v trenutku ustanovitve družbe ali ob pridobitvi dovoljenja za začetek opravljanja dejavnosti najmanj v višini 25 % njihove nominalne vrednosti ali, če nimajo nominalne vrednosti, njihove računovodske vrednosti.
2. Kadar pa so bile delnice izdane kot nasprotna dajatev za vložek, ki ni bil plačan v denarju, ob ustanovitvi družbe ali ob pridobitvi dovoljenja za začetek opravljanja dejavnosti, mora biti v petih letih od tega trenutka v celoti vplačan.
Člen 10
1. O vsakem vložku, ki ni bil plačan v denarju, sestavi eden ali več neodvisnih izvedencev, ki jih imenujejo ali potrdijo upravni ali sodni organi poročilo, preden je bila družba ustanovljena ali pred trenutkom pridobitve dovoljenja za začetek opravljanja dejavnosti. Takšni izvedenci so lahko po zakonodaji vsake države članice fizične osebe, pravne osebe, družbe ali podjetja.
2. Izvedensko poročilo vsebuje najmanj opis vsakega vložka, navede uporabljene metode vrednotenja in ugotovi, ali vrednosti dobljene z uporabo teh metod, ustrezajo vsaj številu in nominalni vrednosti ali, če ni nominalne vrednosti, računovodski vrednosti ter, kjer je to primerno, višji emisijski vrednosti delnic.
3. Izvedensko poročilo se objavi tako, kakor je predpisano z zakonodajo vsake države članice, v skladu s členom 3 Direktive 68/151/EGS.
4. Države članice se lahko odločijo, da tega člena ne uporabijo, če je 90 % nominalne vrednosti ali, kjer ni nominalne vrednosti, računovodske vrednosti vseh delnic izdano eni ali več družbam za stvarne vložke, ki niso plačani v denarju in če so izpolnjene naslednji pogoji: (a) da so v zvezi z družbo, ki je pridobila tak vložek, osebe ali družbe iz člena 3(i) odpovedale izdelavi izvedenskega poročila;
(b) da je takšna odpoved bila javno objavljena, v skladu z odstavkom 3;
(c) da družbe, ki pridobijo tak vložek, razpolagajo z rezervami, ki se po zakonu ali statutu ne smejo razdeliti in ki imajo najmanj enako nominalno vrednost ali, kadar nominalne vrednosti ni, računovodsko vrednost, ki ustreza vrednosti delnic izdanih za vložek, ki ni bil plačan v denarju;
(d) da družbe, ki pridobijo tak vložek, jamčijo do zneska navedenega v odstavku (c), za dolgove družbe prejemnice, ki nastanejo od takrat, ko so delnice izdane za vložek, ki ni bil plačan v denarju, do enega leta po objavi letnega računovodskega izkaza te družbe za poslovno leto, v katerem je pridobila tak vložek. Vsak prenos teh delnic je v tem obdobju prepovedan;
(e) da je bilo jamstvo iz odstavka (d), objavljeno v skladu z odstavkom 3;
(f) družbe, ki pridobijo tak vložek, položijo vsoto, ki je enaka znesku iz odstavka (c) v rezervo, ki ne sme biti razdeljena tri leta po objavi letnega računovodskega izkaza družbe prejemnice za poslovno leto, v katerem je prejela tak vložek, ali če je potrebno, do toliko poznejšega datuma, dokler niso poravnani vsi zahtevki v zvezi z jamstvom iz odstavka (d), ki so predloženi v tem obdobju.
Člen 11
1. Če družba pred iztekom roka določenega z nacionalno zakonodajo, ali najmanj dve leti od takrat, ko je bila ustanovljena ali ji je bilo dano dovoljenje za začetek opravljanja dejavnosti, pridobi kakršna koli sredstva, ki so v lasti osebe ali družbe iz člena 3(i), za kupnino, ki ni manjša od ene desetine vpisanega kapitala, se pridobitev preveri in podrobnosti o njej objavijo tako, kakor je predvideno v členu 10, ter predloži v potrditev skupščini.
Države članice lahko tudi zahtevajo, da se te določbe uporabijo, kadar so sredstva v lasti delničarja ali katere koli druge osebe.
2. Odstavek 1 se ne uporablja za pridobitve, izvedene v okviru redne dejavnosti družbe niti za pridobitve, izvedene po odredbi ali pod nadzorstvom upravnih ali sodnih organov, ali za pridobitve na borzi.
Člen 12
Ne glede na določbe v zvezi z zmanjšanjem vpisanega kapitala delničarji ne morejo biti oproščeni obveznosti, da vplačajo svoje vložke.
Člen 13
Do poznejše uskladitve nacionalne zakonodaje, sprejmejo države članice potrebne ukrepe, s katerimi zagotovijo najmanj takšno zaščito, kakršna je predvidena v členih 2 do 12, v primeru preoblikovanja druge družbe v delniško družbo.
Člen 14
Členi 2 do 13 ne vplivajo na določbe držav članic o pristojnosti in postopku v zvezi s spremembami statuta ali ustanovitvenega akta.
Člen 15
1. (a) Razen v primerih zmanjšanja vpisanega kapitala ni mogoče izvršiti nobenih izplačil delničarjem, kadar so neto sredstva, navedena v letnih računovodskih izkazih družbe na zaključni dan zadnjega poslovnega leta, manjša od zneska vpisanega kapitala, h kateremu se prištejejo tiste rezerve, katerih razdelitev po zakonu ali statutu ni dopustna, ali bi se sredstva zmanjšala če bi se izvršila taka izplačila.
(b) Kadar znesek nevpoklicanega vpisanega kapitala ni vključen v sredstva, prikazana v bilanci stanja, se ta znesek odšteje od zneska vpisanega kapitala iz odstavka (a).
(c) Znesek izplačil delničarjem ne sme presegati zneska dobička na koncu zadnjega poslovnega leta, h kateremu se prištejejo vsak prenesen dobiček in za ta namen uporabljene vsote iz rezerv, in od katerega se odštejejo prenesene izgube in vsote, ki so po zakonu ali statutu prenesene v rezervo.
(d) Izraz "izplačilo", uporabljen v pododstavkih (a) in (c), vključuje predvsem izplačila dividend in obresti v zvezi z delnicami.
2. Kadar zakonodaja države članice dovoljuje izplačilo vmesnih dividend, se uporabijo najmanj naslednji pogoji: (a) sestaviti se mora vmesna bilanca stanja, ki izkazuje, da sredstva namenjena izplačilom zadoščajo;
(b) znesek, ki naj bi se izplačal, ne sme presegati celotnega ustvarjenega dobička od konca zadnjega poslovnega leta, za katero so bili sestavljeni letni računovodski izkazi, h kateremu se prištejejo preneseni dobički in za ta namen uporabljene vsote iz rezerv, in od katerega se odštejejo prenesene izgube in vsote, ki naj bi se po zakonu ali statutu prenesle v rezervo.
3. Odstavka 1 in 2 ne vplivata na predpise držav članic v zvezi s povečanjem vpisanega kapitala iz sredstev družbe.
4. Zakonodaja države članice lahko predvidi odstopanje od odstavka 1(a) pri investicijskih družbah s trajnimi sredstvi.
Izraz "investicijska družba s trajnimi sredstvi" po tem odstavku pomeni le tiste družbe: - katerih izključna dejavnost je investiranje lastnih sredstev v različne vrednostne papirje, zemljišča ali druga sredstva z izrecnim namenom razpršiti investicijsko tveganje in zagotoviti delničarjem dobiček iz rezultatov upravljanja njihovih sredstev; in
- ki javnosti ponujajo vpis svojih delnic.
Če zakonodaja držav članic uporabi to možnost, potem: (a) zahteva, da družbe vključijo izraz "investicijska družba" v vse dokumente, navedene v členu 4 Direktive 68/151/EGS;
(b) ne dovoli, da bi take družbe, v katerih se neto sredstva znižajo pod znesek iz odstavka 1(a), izplačevale delničarje, če so celotna sredstva iz letnih računovodskih izkazov na zaključni dan zadnjega poslovnega leta, nižja od enainpolkratnega zneska celotnih obveznosti iz letnih računovodskih izkazov, ki jih ima družba do upnikov, ali bi se znižala če bi se tako izplačilo zgodilo;
(c) zahtevajo od vsake take družbe, ki izplača delničarje, da kadar se njihova neto sredstva znižajo pod znesek iz odstavka 1(a), vključi v svoje letne računovodske izkaze ustrezno pojasnilo.
Člen 16
Vsako izplačilo, ki so ga delničarji prejeli in je bilo izvršeno v nasprotju s členom 15, morajo delničarji vrniti, če družba dokaže, da so delničarji vedeli da je bilo izplačilo nedopustno, ali bi glede na okoliščine to morali vedeti.
Člen 17
1. V primeru resnih izgub vpisanega kapitala je treba v roku, predpisanem z zakonodajo države članice, sklicati skupščino delničarjev in preveriti, ali bo družba prenehala ali bo treba sprejeti druge ukrepe.
2. Znesek izgube, ki po odstavku 1 pomeni resno izgubo, v zakonodaji države članice ne sme biti določen kot znesek, ki je višji od polovice vpisanega kapitala.
Člen 18
1. Družba ne more vpisati lastnih delnic.
2. Če je delnice družbe vpisala oseba, ki deluje v svojem imenu, vendar za račun družbe, se šteje, da jih je vpisnik vpisal za svoj račun.
3. Osebe ali družbe iz člena 3(i) ali, v primeru povečanja vpisanega kapitala, člani upravnega ali poslovodnega organa so dolžni vplačati vložke za delnice, ki so bile vpisane v nasprotju s tem členom.
Kljub temu lahko zakonodaja države članice predvidi, da se lahko vsaka taka oseba oprosti te obveznosti, če dokaže, da je osebno ravnala brez krivde.
Člen 19
1. Kadar zakonodaja države članice dovoljuje družbi, da pridobiva lastne delnice, bodisi sama bodisi prek osebe, ki deluje v svojem imenu, vendar za račun družbe, postavijo za tako pridobitev najmanj naslednje pogoje: (a) odobritev mora dati skupščina delničarjev, ki določi pogoje za tako pridobitev, še zlasti največje možno število delnic, ki naj bi se pridobile, trajanje obdobja, za katero je dana odobritev in ki ne sme presegati 18 mesecev, in v primeru odplačne pridobitve, največje in najmanjše vplačilo. Člani upravnega ali poslovodnega organa so dolžni poskrbeti, da se v času, ko se izvede vsaka odobrena pridobitev, upoštevajo pogoji iz pododstavkov (b), (c) in (d);
(b) nominalna vrednost ali, če te ni, računovodska vrednost pridobljenih delnic, vključno z delnicami, ki jih je družba že prej pridobila in jih še ima, in delnic, ki jih je pridobila oseba v svojem imenu, vendar za račun družbe, ne sme presegati 10 % vpisanega kapitala;
(c) pridobitev ne sme povzročiti zmanjšanja neto sredstev pod znesek, naveden v členu 15(1)(a);
(d) v transakcijo je mogoče vključiti samo v celoti vplačane delnice.
2. Zakonodaja držav članic lahko predvidi odstopanje od prvega stavka odstavka 1(a), kadar je pridobitev lastnih delnic družbe nujna, da se prepreči resna in neposredna škoda za družbo. V takem primeru mora upravni ali poslovodni organ obvestiti naslednjo skupščino delničarjev o vzrokih in naravi izvedene pridobitve, o številu in nominalni vrednosti ali, če te ni, o računovodski vrednosti pridobljenih delnic, o deležu vpisanega kapitala, ki ga predstavljajo, in o kupnini za te delnice.
3. Države članice se lahko odločijo, da ne uporabijo prvega stavka odstavka 1(a) za delnice, ki jih pridobi družba sama ali oseba, delujoča v svojem imenu, vendar za račun družbe, z namenom razdelitve zaposlenim v družbi ali zaposlenim v z njo povezani družbi. Takšne delnice morajo biti razdeljene v 12 mesecih po pridobitvi.
Člen 20
1. Države članice se lahko odločijo, da ne uporabijo člena 19 za:
(a) delnice, ki so bile pridobljene pri izvajanju sklepa o zmanjšanju kapitala ali v okoliščinah, navedenih v členu 39;
(c) v celoti vplačane delnice, ki so bile pridobljene neodplačno ali od bank in drugih finančnih institucij kot nakupna provizija;
(d) delnice, ki so bile pridobljene na podlagi zakonskih obveznosti ali kot posledica sodne odločbe za zaščito manjšinskih delničarjev, zlasti ob spojitvi, spremembi dejavnosti ali oblike družbe, prenosu registriranega sedeža v tujino ali uvedbi omejitev pri prenosu delnic;
(e) delnice, ki so bile pridobljene od delničarjev, ker niso vplačali vložkov;
(f) delnice, ki so bile pridobljene za odškodnino manjšinskim delničarjem v povezanih podjetjih;
(g) v celoti vplačane delnice, ki so bile pridobljene s prodajo v postopku prisilne izvršbe, zaradi izpolnitve obveznosti, ki jo je imel lastnik delnic do družbe;
(h) v celoti vplačane delnice, ki jih je izdala investicijska družba s trajnimi sredstvi, kakor je opredeljena v drugem pododstavku člena 15(4), in jih je ta ali z njo povezana družba pridobila na zahtevo investitorja. Uporablja se člen 15(4)(a). Te pridobitve ne smejo povzročiti zmanjšanja neto sredstev pod znesek vpisanega kapitala, h kateremu se prištejejo vse rezerve, ki jih po zakonu ni dopustno razdeliti.
2. Delnice, ki so bile pridobljene v primerih iz odstavkov 1(b) do (g), se morajo prodati najpozneje v treh letih od pridobitve, razen če nominalna vrednost ali, če te ni, računovodska vrednost pridobljenih delnic, vključno z delnicami, ki jih je družba morda pridobila prek osebe, delujoče v svojem imenu, vendar za račun družbe, ne presega 10 % vpisanega kapitala.
3. Če se delnice ne prodajo v obdobju iz odstavka 2, se morajo preklicati. Zakonodaja države članice lahko ta preklic pogojuje z ustreznim zmanjšanjem kapitala. Takšno zmanjšanje mora biti predpisano, kadar je posledica pridobitve delnic, ki naj bi bile preklicane, padec vrednosti neto sredstev pod znesek, določen v členu 15(1)(a).
Člen 21
Delnice, ki so bile pridobljene s kršitvijo členov 19 in 20, se morajo prodati v enem letu od pridobitve. Če v tem obdobju niso prodane, se uporabi člen 20(3).
Člen 22
1. Če zakonodaja države članice dopušča, da družba pridobi lastne delnice, bodisi sama bodisi prek osebe, ki deluje v lastnem imenu, vendar za račun družbe, mora takšna pridobitev delnic vedno izpolnjevati najmanj naslednje pogoje: (a) od pravic, ki izhajajo iz delnic, je v vsakem primeru treba odšteti glasovalne pravice, ki izhajajo iz lastnih delnic družbe;
(b) če so delnice vključene med sredstva, izkazana v bilanci stanja, mora biti v enakem znesku med obveznosti vključena rezerva, ki ni na razpolago za razdelitev.
2. Če zakonodaja države članice dopušča, da družba pridobiva lastne delnice, bodisi sama bodisi prek osebe, ki deluje v lastnem imenu, vendar za račun družbe, morajo biti v letnem poročilu navedeni najmanj: (a) razlogi za pridobitve, izvedene med poslovnim letom;
(b) število in nominalna vrednost ali, če te ni, ocenjena računovodska vrednost delnic, pridobljenih in prodanih med poslovnim letom, in delež vpisanega kapitala, ki ga predstavljajo;
(c) v primeru odplačne pridobitve ali odplačne odsvojitve vrednost kupnine za delnice;
(d) število in nominalna vrednost ali, če te ni, ocenjena računovodska vrednost vseh delnic, ki jih je družba pridobila in obdržala, in delež vpisanega kapitala, ki ga predstavljajo.
Člen 23
1. Družba ne sme dajati predujmov, posojil ali jamstev, zato da bi tretja oseba pridobila njene delnice.
2. Odstavek 1 ne velja za posle, sklenjene z bankami in drugimi finančnimi ustanovami v okviru tekočih poslov, niti za posle, ki so bili sklenjeni zaradi pridobitve delnic za zaposlene v družbi ali pridruženem podjetju. Vendar ti posli ne smejo povzročiti zmanjšanja neto sredstev pod znesek, določen v členu 15(1)(a).
3. Odstavek 1 se ne uporablja za posle, opravljene zaradi pridobitve delnic po členu 20(1)(h).
Člen 24
1. Pridobitev lastnih delnic družbe v zastavo, bodisi s strani družbe same ali prek osebe, ki deluje v lastnem imenu, vendar za račun družbe, se obravnava kot pridobitev za namene člena 19, člena 20(1) ter členov 22 in 23.
2. Države članice se lahko odločijo, da se odstavek 1 ne uporablja za posle, sklenjene z bankami in drugimi finančnimi ustanovami v okviru tekočih poslov.
Člen 25
1. O vsakem povečanju kapitala mora biti sprejet sklep na skupščini delničarjev. Takšen sklep in izvedba povečanja vpisanega kapitala, se javno objavita na način, ki ga določa zakonodaja vsake države članice, v skladu s členom 3 Direktive 68/151/EGS.
2. Kljub temu se lahko v statutu, ustanovitvenem aktu ali z odločitvijo skupščine delničarjev, ki mora biti po odstavku 1 javno objavljena, odobri povečanje vpisanega kapitala do največjega možnega zneska, ki se določi ob upoštevanju zakonsko predpisanega največjega zneska. Kjer je to primerno, sprejme odločitev o povečanju vpisanega kapitala v okviru določenega zneska za to pooblaščeni organ družbe. Takšno pooblastilo organa velja največ pet let in je lahko enkrat ali večkrat podaljšano na skupščini delničarjev, vsakič za obdobje, ki ne presega petih let.
3. Kadar obstaja več razredov delnic, se mora o sklepu skupščine delničarjev v zvezi s povečanjem kapitala, navedenim v odstavku 1, ali odobritvi povečanja kapitala, navedeni v odstavku 2, posebej glasovati vsaj za vsak razred delničarjev, katerih pravice so prizadete s tako transakcijo.
4. Ta člen se uporablja za izdajanje vseh vrednostnih papirjev, ki jih je mogoče spremeniti v delnice ali iz katerih izhaja pravica do vpisovanja delnic, vendar se ne uporablja za spremembo teh vrednostnih papirjev niti za uveljavljanje pravice do vpisovanja.
Člen 26
Delnice, ki so bile izdane za vložke ob povečanju vpisanega kapitala, morajo biti vplačane najmanjv višini 25 % svoje nominalne vrednosti ali, če te ni, ocenjene računovodske vrednosti. Če je predvidena višja emisijska vrednost delnic, mora biti ta plačana v celoti.
Člen 27
1. Delnice, ki so bile izdane ob povečanju vpisanega kapitala za vložke, ki niso v denarju, morajo biti v celoti vplačane v petih letih od sklepa o povečanju vpisanega kapitala.
3. Države članice se lahko odločijo, da ne uporabijo odstavka 2 ob povečanju vpisanega kapitala, s katerim bi omogočili spojitev ali javno ponudbo za nakup ali menjavo delnic in plačilo delničarjem družbe, ki je pripojena ali ki je predmet javne ponudbe za nakup ali menjavo delnic.
4. Države članice se lahko odločijo, da ne uporabijo odstavka 2, če so bile ob povečanju vpisanega kapitala vse delnice izdane za stvarne vložke eni ali več družbam če so vsi delničarji v teh družbah soglašali, da ni treba sestaviti izvedenskega poročila, in da so izpolnjeni pogoji iz člena 10(4)(b) do (f).
Člen 28
Kadar povečanje kapitala ni v celoti vpisano, se kapital poveča za vsoto prejetih vpisov le, če je tako predvideno v pogojih za izdajo.
Člen 29
1. Ob vsakem povečanju kapitala z denarnimi vložki, se morajo delnice prednostno ponuditi delničarjem sorazmerno s kapitalskim deležem, ki ga predstavljajo njihove delnice.
2. Zakonodaja države članice: (a) lahko določa, da se odstavek 1 ne uporablja za delnice, ki imajo omejeno pravico do udeležbe pri izplačilih v skladu s členom 15 in/ali pri razdelitvi sredstev družbe v primeru likvidacije; ali
(b) lahko dopušča, da se vpisani kapital družbe, kadar ima več razredov delnic, ki vsebujejo različne pravice glede glasovanja ali udeležbe pri izplačilih v skladu s členom 15 ali pri razdelitvi sredstev v primeru likvidacije, poveča z izdajo novih delnic samo v enem od teh razredov, prednostna pravica delničarjev drugih razredov pa se uresniči šele, ko to pravico uresničijo delničarji razreda, v katerem se izdajajo nove delnice.
3. Vsaka ponudba za prednostni vpis in obdobje, v katerem je treba uresničiti to pravico, se objavita v uradnem listu države članice, določenem v skladu z Direktivo 68/151/EGS. Vendar ni treba, da zakonodaja države članice predvidi takšno objavo, kadar so vse delnice družbe imenske delnice. V takšnih primerih morajo biti vsi delničarji družbe pisno obveščeni. Prednostna pravica mora biti uresničena v obdobju, ki ni krajše od 14 dni od dneva objave ponudbe ali od dneva, ko so bila oddana pisma delničarjem.
4. Prednostne pravice ni mogoče omejiti ali odvzeti s statutom ali ustanovitvenim aktom. Vendar pa je to dopustno storiti s sklepom skupščine delničarjev. Od upravnega ali poslovodnega organa se zahteva, da predloži skupščini delničarjev pisno poročilo z navedbo razlogov za omejitev ali odvzem prednostne pravice in utemeljitev predlagane cene izdaje. Skupščina delničarjev odloči v skladu s pravili glede sklepčnosti in večine, ki so določena v členu 40. Njena odločitev se objavi tako, kakor je določeno s predpisi vsake države članice, v skladu s členom 3 Direktive 68/151/EGS.
5. Zakonodaja države članice lahko določi, da sme statut, ustanovitveni akt ali skupščina delničarjev, ki odloča v skladu s predpisi o sklepčnosti, večini in objavljanju iz odstavka 4, dati organudružbe, ki je upravičen odločati o povečanju vpisanega kapitala v mejah odobrenega kapitala, pooblastilo, da omeji ali odvzame prednostno pravico. Tega pooblastila ni mogoče podeliti za daljše obdobje kakor za pooblastilo iz člena 25(2).
6. Odstavki od 1 do 5 veljajo za izdajo vseh vrednostnih papirjev, ki jih je mogoče spremeniti v delnice ali iz katerih izhaja pravica do vpisa delnic, vendar ne veljajo za spremembo teh vrednostnih papirjev niti za uveljavljanje pravice do vpisovanja.
7. Prednostna pravica se v smislu odstavkov 4 in 5 ne odvzame, kadar so delnice v skladu s sklepom o povečanju vpisanega kapitala izdane za banke ali druge finančne ustanove, zato da bodo ponujene delničarjem družbe v skladu z odstavkoma 1 in 3.
Člen 30
Člen 31
Kadar obstaja več razredov delnic, se mora o sklepu skupščine delničarjev v zvezi z zmanjšanjem kapitala posebej glasovati vsaj za vsak razred delničarjev, katerih pravice so prizadete s tako transakcijo.
Člen 32
1. V primeru zmanjšanja vpisanega kapitala morajo imeti vsaj upniki, katerih zahtevki so starejšega datuma kakor objava odločitve o zmanjšanju, najmanj to pravico, da pridobijo jamstvo za zahtevke, ki do dneva te objave še niso zapadli. Zakonodaja države članice mora predpisati pogoje za uresničitev te pravice. Takšne pravice ne morejo izključiti, razen če ima upnik ustrezna jamstva ali če ta niso potrebna glede na premoženjska sredstva družbe.
2. Zakonodaja držav članic določi tudi, da je zmanjšanje neveljavno ali da ni mogoče izvesti nobenega plačila v korist delničarjev, dokler ni dosežena poravnava z upniki ali sodišče ne odloči, da se njihove vloge ne odobrijo.
3. Ta člen se uporablja, kadar je zmanjšanje vpisanega kapitala povzročila celotna ali delna neizpolnitev plačila dolgovanega zneska vložkov delničarjev.
Člen 33
1. Državam članicam ni treba uporabiti člena 32 za zmanjšanje vpisanega kapitala, katerega namen je kritje nastale izgube ali vključitev denarnih zneskov v rezerve, pod pogojem, da po takšni transakciji znesek take rezerve ni večji od 10 % zmanjšanega vpisanega kapitala. Razen ob zmanjšanju vpisanega kapitala se ta rezerva ne sme razdeliti delničarjem; uporabi se lahko le za pokrivanje nastalih izgub ali za povečanje vpisanega kapitala s kapitalizacijo take rezerve, če države članice dovoljujejo takšno transakcijo.
2. V primerih iz odstavka 1 mora zakonodaja držav članic določiti najmanj takšne ukrepe, ki bodo zagotovili da se zneskov, pridobljenih iz zmanjšanja vpisanega kapitala, ne sme uporabiti za plačila ali razdelitev delničarjem ali za oprostitev obveznosti delničarjev, da vplačajo svoje vložke.
Člen 34
Vpisani kapital se ne sme zmanjšati na znesek, manjši od minimalnega kapitala, ki je predpisan v skladu s členom 6. Vendar lahko države članice dovolijo takšno zmanjšanje, če predpišejo, da lahko začne sklep o zmanjšanju vpisanega kapitala veljati le, kadar je vpisani kapital povečan na znesek, ki ustreza najmanj predpisanemu minimumu.
Člen 35
Kadar zakonodaja države članice dopušča celotni ali delniodpisvpisanega kapitala brez njegovega zmanjšanja, mora tudi zahtevati, da so upoštevani najmanj naslednji pogoji: (a) kadar statut ali ustanovitveni akt predvideva odpis, sprejme odločitev o tem skupščina delničarjev, ki glasuje vsaj po običajnih pogojih o sklepčnosti in večini. Kadar statut ali ustanovitveni akt ne predvideva odpisa, sprejme odločitev o tem skupščina delničarjev, ki deluje vsaj po pogojih o sklepčnosti in večini iz člena 40. Odločitev se mora objaviti tako, kakor je predpisano z zakonodajo vsake države članice, v skladu s členom 3 Direktive 68/151/EGS;
(b) za odpis se lahko uporabijo samo tista sredstva, ki so na razpolago za razdelitev v skladu s členom 15(1);
(c) delničarji, katerih delnice so odpisane, ohranijo svoje pravice v družbi razen pravic do izplačila svojih vložkov in udeležbe pri razdelitvi začetne dividende za neodpisane delnice.
Člen 36
1. Kadar zakonodaja države članice dopušča družbam zmanjšati vpisani kapital s prisilnim umikom delnic, mora zahtevati, da so upoštevani najmanj naslednji pogoji: (a) prisilni umik pred vpisom delnic, ki bodo umaknjene, mora biti predpisan ali odobren v statutu ali ustanovitvenem aktu;
(b) kadar je prisilni umik odobren samo s statutom ali ustanovitvenim aktom, mora odločitev o tem sprejeti skupščina delničarjev, razen če ga soglasno odobrijo prizadeti delničarji;
(c) organ družbe, ki odloča o prisilnem umiku, določi tudi pogoje in način, če to še ni opredeljeno s statutom ali ustanovitvenim dokumentom;
(d) uporablja se člen 32, razen če so bile delnice v celoti vplačane in dane družbi na razpolago neodplačno ali če so bile s pomočjo sredstev namenjenih za razdelitev v skladu s členom 15(1) umaknjene; v teh primerih se mora znesek, enak nominalni vrednosti ali, če te ni, ocenjeni računovodski vrednosti vseh umaknjenih delnic, vključiti v rezervo. Razen ob zmanjšanju vpisanega kapitala se ta rezerva ne sme razdeliti delničarjem. Uporabi se lahko le za pokrivanje nastalih izgub ali za povečanje vpisanega kapitala s kapitalizacijo take rezerve, če države članice dovoljujejo takšno transakcijo;
(e) odločitev o prisilnem umiku se objavi tako, kakor je predpisano z zakonodajo vsake države članice, v skladu s členom 3 Direktive 68/151/EGS.
2. Členi 30(1), 31, 33 in 40 se ne uporabljajo za primere iz odstavka 1.
Člen 37
1. Ob zmanjšanju vpisanega kapitala z umikom delnic, ki jih je pridobila družba sama ali prek osebe, delujoče v svojem imenu, vendar za račun družbe, mora o umiku vedno odločati skupščina delničarjev.
2. Uporablja se člen 32, razen če so bile delnice v celoti vplačane in pridobljene neodplačno ali s pomočjo sredstev namenjenih za razdelitev v skladu s členom 15(1); v teh primerih se mora znesek, enak nominalni vrednosti ali, če te ni, ocenjeni računovodski vrednosti vseh umaknjenih delnic, vključiti v rezervo. Razen ob zmanjšanju vpisanega kapitala se ta rezerva ne sme razdeliti delničarjem. Uporabi se lahko le za pokrivanje nastalih izgub ali za povečanje vpisanega kapitala s kapitalizacijo take rezerve, če države članice dovoljujejo takšno transakcijo.
3. Členi 31, 33 in 40 se ne uporabljajo za primere iz odstavka 1.
Člen 38
V primerih iz členov 35, 36(1)(b) in 37(1), mora biti odločitev skupščine delničarjev v zvezi z odpisom vpisanega kapitala ali njegovim zmanjšanjem z umikom delnic, kadar je več razredov delnic, sprejeta tako, da se posebej glasuje najmanj za vsak razred delničarjev, katerih pravice so prizadete s transakcijo.
Člen 39
Kadar zakonodaja države članice dopušča, da družba izdaja delnice, ki jih je možno odpisati, mora tudi zahtevati, da se pri takšnih delnicah upoštevajo najmanj naslednji pogoji: (a) po statutu ali ustanovitvenem aktu družbe mora biti dovoljen odpis pred vpisom delnic, ki jih je možno odpisati;
(b) delnice morajo biti v celoti vplačane;
(c) pogoji in način odpisa morajo biti predpisani v statutu ali ustanovitvenem aktu družbe;
(d) odpis se lahko izvede samo s pomočjo sredstev, namenjenih za razdelitev v skladu s členom 15(1), ali z iztržkom nove izdaje, katere namen je bila izvedba takšnega odpisa;
(e) znesek, enak nominalni vrednosti ali, če te ni, ocenjeni računovodski vrednosti vseh umaknjenih delnic, se mora vključiti v rezervo, ki je ni mogoče razdeliti delničarjem, razen če se zmanjša vpisani kapital; uporabi se lahko samo za povečanje vpisanega kapitala s kapitalizacijo rezerv;
(f) pododstavek (e) ne velja za umik z uporabo iztržka nove izdaje, katere namen je bila izvedba takšnega odpisa;
(g) kadar je pedvideno, da se kot posledica odpisa delničarjem plača višji znesek, se lahko plača samo iz vsote, ki je namenjena za razdelitev v skladu s členom 15(1), ali iz rezerve, drugačne od tiste, na katero se nanaša pododstavek (e) in je ni mogoče razdeliti delničarjem, razen ob zmanjšanju vpisanega kapitala; ta rezerva se lahko uporabi samo za povečanje vpisanega kapitala s kapitalizacijo rezerv ali za pokrivanje stroškov, navedenih v členu 3(j), ali stroškov izdaje delnic ali zadolžnic ali za plačilo višjega zneska imetnikom umaknjenih delnic ali zadolžnic;
(h) obvestilo o odpisu se objavi tako, kakor je predpisano z zakonodajo vsake države članice, v skladu s členom 3 Direktive 68/151/EGS.
Člen 40
1. Zakonodaja držav članic predpiše, da morajo biti sklepi, navedeni v členu 29(4) in (5), 30, 31, 35 in 38, sprejete najmanj z dvotretjinsko večino glasov, ki izhajajo iz vrednostnih papirjev ali iz zastopanega vpisanega kapitala.
2. Zakonodaja držav članic lahko kljub temu predpiše, da zadošča navadna večina glasov, navedenih v odstavku 1, kadar je zastopana najmanj polovica vpisanega kapitala.
Člen 41
1. Države članice lahko odstopajo od člena 9(1), od prvega stavka člena 19(1)(a), in (b) ter od členov 25, 26 in 29 do v kolikor je takšno odstopanje potrebno za sprejetje ali uporabo določb, oblikovanih za spodbujanje udeležbe zaposlenih in drugih skupin oseb, ki so opredeljene z nacionalnim predpisom, v kapitalu podjetij.
2. Države članice se lahko odločijo, da ne uporabljajo prvega stavka člena 19(1)(a) ter členov 30, 31, 36, 37, 38 in 39 za družbe, ki so ustanovljene s posebnim zakonom in izdajo dve vrsti delnic, kapitalske in delavske, tako da so slednje izdane skupnosti zaposlenih v družbi in jih na skupščini delničarjev zastopajo pooblaščenci s pravico do glasovanja.
Člen 42
Za izvajanje te direktive zakonodaja držav članic zagotovi enako obravnavo vseh delničarjev, ki so v enakem položaju.
Člen 43
1. Države članice sprejmejo zakone in druge predpise, potrebne za uskladitev s to direktivo, v dveh letih od njene objave. O tem takoj obvestijo Komisijo.
z dne 25. julija 1977 o čistopasemskem plemenskem govedu (77/504/EGS)
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 43 in 100 Pogodbe,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker igra govedoreja v kmetijstvu Skupnosti zelo pomembno vlogo in ker so zadovoljivi rezultati v veliki meri odvisni od rabe čistopasemskih plemenskih živali;
ker si je doslej večina držav članic v okviru svojih nacionalnih rejskih programov prizadevala pospeševati prirejo živine omejenega števila pasem, ki izpolnjujejo posebne zootehniške standarde; ker se pasme in standardi od države do države razlikujejo; ker ta neskladja ovirajo promet znotraj Skupnosti;
ker mora biti promet z vsemi čistopasemskimi plemenskimi živalmi v Skupnosti postopno sproščen, da bi se ta neskladja odpravila in s tem poveča produktivnost v kmetijskem sektorju; ker popolna sprostitev prometa zahteva nadaljnje dodatno usklajevanje, zlasti glede priznanja za pleme;
ker morajo države članice imeti možnost zahtevati zootehniška spričevala, sestavljena v skladu s postopkom Skupnosti;
ker je na nekaterih tehničnih področjih treba uvesti izvedbene ukrepe; ker je za sprejem takih ukrepov treba določiti postopek, ki omogoča tesno sodelovanje med državami članicami in Komisijo znotraj Stalnega odbora za zootehniko; ker morajo do sprejetja teh izvedbenih ukrepov predpisi, ki so na zadevnih področjih trenutno v veljavi, ostati nespremenjeni;
ker je treba zagotoviti, da uvoz čistopasemskega plemenskega goveda iz držav nečlanic ni mogoč pod ugodnejšimi pogoji, kakor so tisti, ki veljajo v Skupnosti,
SPREJEL NASLEDNJO DIREKTIVO:
Člen 1
V tej direktivi se uporabljajo naslednje opredelitve pojmov: (a) čistopasemsko plemensko govedo: vsako govedo, katerega starši in stari starši so vpisani ali registrirani v rodovniški knjigi pod isto pasmo in ki je samo vpisano ali registrirano in primerno za vpis v tako rodovniško knjigo;
(b) rodovniška knjiga: vsaka knjiga, register, evidenca ali podatkovni medij, - – ki jo vodi rejska organizacija ali združenje, ki ga uradno priznava država članica, v kateri je rejska organizacija ali združenje ustanovljeno, in
- – v katero se z navedbo svojih prednikov vpišejo ali registrirajo čistopasemske plemenske živali posamezne pasme goveda.
Člen 2
Države članice iz zootehniških razlogov ne smejo prepovedati, omejiti ali ovirati: - – prometa s čistopasemskim plemenskim govedom znotraj Skupnosti,
- – prometa s semenom in zarodki čistopasemskega plemenskega goveda znotraj Skupnosti
- – vzpostavitve rodovniških knjig, če izpolnjujejo zahteve, določene po členu 6,
- – priznavanja organizacij ali združenj, ki vodijo rodovniške knjige v skladu s členom 6, in
- – s pridržkom člena 3, prometa z biki za osemenjevanje znotraj Skupnosti.
Člen 3
Svet na predlog Komisije najpozneje do 1. julija 1980 sprejme predpise Skupnosti za priznanje čistopasemskega plemenskega goveda za pleme.
Do uveljavitve teh predpisov ostajajo priznanje čistopasemskega plemenskega goveda za pleme in priznanje bikov za osemenjevanje kakor tudi uporaba semena in zarodkov predmet nacionalne zakonodaje, pri čemer velja, da ta zakonodaja ne sme biti restriktivnejša, kakor to velja za čistopasemsko plemensko govedo, seme in zarodke v namembni državi članici.
Člen 4
Rejske organizacije ali združenja, ki jih država članica uradno priznava, ne smejo nasprotovati vpisu čistopasemskega plemenskega goveda v njihovo rodovniško knjigo, če le-to izpolnjuje zahteve, določene v skladu s členom 6.
Člen 5
Države članice lahko zahtevajo, da čistopasemsko plemensko govedo in seme ali zarodke teh živali v prometu znotraj Skupnosti spremlja zootehniško spričevalo, ki ustreza vzorcu, sestavljenem v skladu s postopkom, določenim v členu 8, zlasti glede proizvodnih lastnosti.
Člen 6
1. V skladu s postopkom iz člena 8 se določi: - – metode za merjenje in ocenjevanje proizvodnih lastnosti in metode za napovedovanje genetskih vrednosti goveda,
- – merila, ki veljajo za priznavanje rejskih organizacij in združenj,
- – merila, ki veljajo za vzpostavitev rodovniških knjig,
- – merila, ki veljajo pri vpisu v rodovniško knjigo,
- – podatke, ki morajo biti navedeni na zootehniškem spričevalu.
2. Do uveljavitve predpisov iz prve, druge in tretje alinee odstavka 1: (a) uradne preglede iz prve alinee odstavka 1, ki se opravljajo v vsaki državi članici in trenutno obstoječe rodovniške knjige, priznavajo tudi druge države članice;
(b) priznavanje rejskih organizacij in združenj še naprej urejajo pravila, ki trenutno veljajo v vsaki državi članici;
(c) nove rodovniške knjige morajo pri vzpostavitvi še naprej izpolnjevati pogoje, ki trenutno veljajo v vsaki državi članici.
Člen 7
Do uveljavitve pravil Skupnosti, pogoji, ki veljajo za uvoz čistopasemskega plemenskega goveda iz držav nečlanic, ne smejo biti ugodnejši od tistih, ki se uporabljajo v prometu znotraj Skupnosti.
Države članice ne dovolijo uvoza čistopasemskega plemenskega goveda iz držav nečlanic, če tega ne spremlja zootehniško spričevalo, ki potrjuje, da je govedo vpisano ali registrirano v rodovniški knjigi države nečlanice izvoznice. Predložiti je treba dokazilo, da so živali vpisane ali registrirane, in primerne za vpis v rodovniško knjigo v Skupnosti.
Člen 8
1. Če je treba ravnati po postopku iz tega člena, predsednik, na lastno pobudo ali na zahtevo predstavnika države članice, zadevo nemudoma preda Stalnemu odboru za zootehniko (v nadaljevanju "odbor"), ustanovljenemu s Sklepom Sveta 77/505/EGS.
2. V odboru se glasovi držav članic ponderirajo na način, ki je določen v členu 148(2) Pogodbe. Predsednik ne glasuje.
3. Predstavnik Komisije predloži osnutek ukrepov, ki jih je treba sprejeti. Odbor poda svoje mnenje o ukrepih v roku, ki ga glede na nujnost zadeve lahko določi predsednik. Mnenje se sprejme z večino 41 glasov.
4. Komisija sprejme ukrepe in jih, če so v skladu z mnenjem odbora, uveljavi takoj. Če niso v skladu z mnenjem odbora ali če mnenja ni bilo podano, Komisija brez odlašanja predloži Svetu predlog ukrepov, ki naj se sprejmejo. Svet sprejme ukrepe s kvalificirano večino.
Če Svet ne sprejeme ukrepov v treh mesecih po prejemu predloga, predlagane ukrepe sprejme Komisija in jih začne takoj uporabljati, razen če se je Svet z navadno večino odločil proti tem ukrepom.
Člen 9
Države članice sprejmejo zakone in druge predpise, potrebne za uskladitev s to direktivo, najpozneje do 1. januarja 1991 in o tem takoj obvestijo Komisijo.
Člen 10
Ta direktiva je naslovljena na države članice.
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta št. 136/66/EGS z dne 22. septembra 1966 o vzpostavitvi skupne ureditve trga za olja in masti [1], kakor je bila nazadnje spremenjena z Uredbo (EGS) št. 1707/73 [2],
ob upoštevanju Uredbe Sveta št. 162/66/EGS z dne 27. oktobra 1966 o trgovini z oljem in mastmi med Skupnostjo in Grčijo [3],
ob upoštevanju Uredbe Sveta št. 171/67/EGS z dne 27. junija 1967 o izvoznih nadomestilih in prelevmanih na oljčno olje [4], kakor je bila nazadnje spremenjena z Uredbo (EGS) št. 2429/72 [5], in zlasti člena 11 Uredbe,
ker člen 2 Uredbe Komisije (EGS) št. 616/72 z dne 27. marca 1972 o podrobnih pravilih za uporabo nadomestil in prelevmanov pri izvozu oljčnega olja [6], kakor je bila nazadnje spremenjena z Uredbo (EGS) št. 503/76 [7], določa, da se odobri uvoz brez prelevmanov iz člena 9 Uredbe št. 171/67/EGS, za oljčno olje take kakovosti, za katerega velja gotovinsko nadomestilo;
ker se gotovinsko nadomestilo odobrava samo za oljčno olje določene kakovosti in v nekaterih oblikah ponudbe; ker je treba zagotoviti, da se uvoz brez prelevmanov lahko odobri le pri izvozu proizvodov in oblikah ponudbe, za katere se dejansko lahko odobri gotovinsko nadomestilo, da se s tem preprečijo transakcije, ki ne ustrezajo običajnim izvoznim postopkom;
ker so ukrepi, predvideni s to uredbo, v skladu z mnenjem Upravljalnega odbora za olja in masti,
SPREJELA NASLEDNJO UREDBO:
Člen 1
Člen 2 Uredbe (EGS) št. 616/72 se spremeni tako, da se glasi:
"Dovoljenje za uvoz brez prelevmanov iz člena 9(1) Uredbe št. 171/67/EGS je pogojeno z izvozom oljčnega olja take kakovosti in oblike ponudbe, za katere velja gotovinsko nadomestilo z dnem vložitve zahtevka za tako dovoljenje."
Člen 2
Ta uredba začne veljati dan po objavi v Uradnem listu Evropskih skupnosti.
z dne 18. aprila 1978 o spremembi prilog k Direktivi 66/402/EGS o trženju semena žit (78/387/EGS)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 66/402/EGS z dne 14. junija 1966 o trženju semena žit [1], kakor je bila nazadnje spremenjena z Direktivo 78/55/EGS [2], in zlasti člena 21a Direktive,
ker je treba glede na razvoj znanstvenega in tehničnega znanja, zaradi razlogov, navedenih spodaj, spremeniti priloge I, II in III k navedeni direktivi;
ker je treba pogoje za potrjevanje semena koruze prilagoditi obstoječim mednarodnim sistemom za certificiranje sortnosti semena;
ker je treba, da bi izboljšali kakovost semena, predvideti pogoje glede na predhodni posevek;
ker je treba predvideti standarde sortne čistosti, ki jih mora izpolnjevati posevek v primeru nekaterih nadaljnjih vrst, zato da bi izboljšali genetsko vrednost semena;
ker je treba določene standarde, ki jih mora izpolnjevati seme riža, prilagoditi kakovosti semen, ki je ponavadi dosežena;
ker je treba zato, da bi izpolnili pogoje za uradni pregled semena, izveden v skladu s sedanjimi mednarodnimi metodami, revidirati nekatere določbe;
ker v danih razmerah ni bilo mogoče poskrbeti za popolno uskladitev pogojev, ki se znotraj Skupnosti uporabljajo za prisotnost Avena fatua; ker se pred 1. julijem 1983 vseeno poskusi zaostriti pogoje, določene v zvezi s tem v Direktivi 66/402/EGS, da bi dosegli popolno uskladitev;
z dne 19. maja 1978 o prilagoditvi tehničnemu napredku Direktive Sveta 76/114/EGS o približevanju zakonodaje držav članic o predpisanih tablicah in oznakah za motorna in priklopna vozila ter njihovo namestitev in način pritrditve
(78/507/EGS) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 70/156/EGS z dne 6. februarja 1970 o približevanju zakonodaje držav članic v zvezi s homologacijo motornih in priklopnih vozil [1], kot je spremenjena in dopolnjena z Aktom o pristopu, zlasti njenih členov 11, 12 in 13,
ob upoštevanju Direktive Sveta 76/114/EGS z dne 18. decembra 1975 o približevanju zakonodaje držav članic o predpisanih tablicah in oznakah za motorna in priklopna vozila ter njihovo namestitev in način pritrditve [2],
ker je Mednarodna organizacija za standardizacijo (ISO) sprejela dva mednarodna standarda o svetovnem sistemu klasifikacije, ki omogočata identifikacijo proizvajalca vozila [3] in tudi vozila [4]; ker je zato priporočljivo vključiti ta sistem identifikacije proizvajalca v Direktivo 76/114/EGS ter hkrati združiti zahteve omenjene direktive s standardom ISO, ki se nanaša na identifikacijo vozila;
ker so določbe te direktive skladne z mnenjem Odbora za prilagajanje tehničnemu napredku direktiv, namenjenih odpravi administrativnih tehničnih ovir pri trgovanju z motornimi vozili,
SPREJELA NASLEDNJO DIREKTIVO:
Člen 1
Priloga k Direktivi 76/114/EGS se spremeni, kakor je prikazano v Prilogi k tej direktivi.
Člen 2
1. Države članice po 1. oktobru 1978 ne smejo zaradi razlogov, ki se nanašajo na predpisane tablice in oznake ter njihovo namestitev in način pritrditve: - zavrniti podelitve EGS-homologacije za določen tip vozila in izdaje dokumenta iz zadnje alinee člena 10(1) Direktive 70/156/EGS ali podelitve nacionalne homologacije, ali
- prepovedati začetka uporabe vozil,
če predpisane tablice in oznake, njihova namestitev in način pritrditve na tem tipu vozila ali vozil ustrezajo določbam Direktive 76/114/EGS, kot je spremenjena s to direktivo.
2. Države članice po 1. oktobru 1981: - ne smejo izdajati dokumenta iz zadnje alinee člena 10(1) Direktive 70/156/EGS za določen tip vozila, katerega predpisane tablice in oznake, njihova namestitev ter način pritrditve ne ustrezajo določilom Direktive 76/114/EGS, kot je spremenjena s to direktivo,
- lahko zavrnejo podelitev nacionalne homologacije za določen tip vozila, katerega predpisane tablice in oznake, njihova namestitev ter način pritrditve ne ustrezajo določbam Direktive 76/114/EGS, kot je spremenjena s to direktivo.
3. Od 1. oktobra 1981 lahko države članice prepovejo začetek uporabe vozil, katerih predpisane tablice in oznake, njihova namestitev in pritrditev ne ustrezajo določilom Direktive 76/114/EGS, kot je spremenjena s to direktivo.
Člen 3
Države članice sprejmejo predpise potrebne zaradi uskladitve s to direktivo do 1. oktobra 1978 in o tem takoj obvestijo Komisijo.
Člen 4
Ta direktiva je naslovljena na države članice.
Uredba Sveta (EGS) št. 1883/78 z dne 2. avgusta 1978 o splošnih pravilih za financiranje intervencij s strani Evropskega kmetijskega usmerjevalnega in jamstvenega sklada, Jamstvenega oddelka
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 729/70 z dne 21. aprila 1970 o financiranju skupne kmetijske politike [1], kakor je bila nazadnje spremenjena z Uredbo (EGS) št. 2788/72 [2] in zlasti člena 3(2),
ob upoštevanju predloga Komisije,
ob upoštevanju mnenja Evropskega parlamenta [3],
ker je v skladu s členom 3(2) Uredbe (EGS) št. 729/70 treba določiti splošna pravila za Skupnost glede financiranja intervencij;
ker je v ta namen treba izdelati seznam ukrepov v skladu s konceptom intervencij za stabiliziranje trgov;
ker je zaželeno določiti, da se izdatki, ki izhajajo iz intervencijskih ukrepov, za katere je vsota na enoto določena v okviru skupne ureditve trgov, v celoti pokrijejo iz sredstev Skupnosti;
ker je treba v primeru intervencijskih ukrepov, pri katerih vsota na enoto ni določena v okviru skupne ureditve trgov, določiti osnovna pravila, zlasti glede metode za določanje zneskov, ki jih je treba financirati, financiranja izdatkov, ki izhajajo iz pridobivanja sredstev, potrebnih za intervencijski odkup proizvodov, ovrednotenja zalog, ki jih je treba prenesti iz enega proračunskega leta v drugo, in financiranja izdatkov, ki nastanejo v zvezi s skladiščenjem in po potrebi s predelovalnimi postopki;
ker morajo biti različne postavke izdatkov in prihodkov, ki jih je treba sprejeti za posamezni sektor na podlagi teh pravil, predmet podrobnejših pravil; ker pa medtem uredbe o financiranju za posamezni sektor ostanejo v veljavi;
ker morajo biti splošna pravila za financiranje intervencij s strani Skupnosti vključena v eni sami uredbi; ker je treba razveljaviti Uredbo Sveta (EGS) št. 2824/72 z dne 28. decembra 1972 o splošnih pravilih za financiranje intervencij s strani Jamstvenega oddelka Evropskega kmetijskega usmerjevalnega in jamstvenega sklada [4],
SPREJEL NASLEDNJO UREDBO:
Člen 1
Ukrepi, našteti v Prilogi so v skladu s konceptom intervencij, namenjenih za stabiliziranje kmetijskih trgov v smislu člena 3(1) Uredbe (EGS) št. 729/70.
Člen 2
Če se na podlagi skupne ureditve trga določi vsota na enoto za intervencijski ukrep, se zadevni izdatki v celoti krijejo iz sredstev Skupnosti.
Člen 3
Če se v okviru skupne ureditve trga ne določi vsota na enoto glede na intervencijski ukrep, se zadevni ukrep financira s strani EKUJS, Jamstveni oddelek, v skladu z določbami v členih 4 do 8.
Člen 4
2. Financiranje drugih intervencijskih ukrepov iz člena 3 je enako izdatkom, minus morebitni prihodki iz intervencijskega ukrepa.
Člen 5
Če se sredstva iz držav članic uporabljajo za intervencijski odkup proizvodov, se znesek obveznosti iz naslova obresti financira iz EKUJS, Jamstveni oddelek, računa pa se po obračunski metodi in obrestni meri, enotni na celotnem območju Skupnosti, kar je treba določiti po postopku iz člena 13 Uredbe (EGS) št. 729/70. Obrestna mera mora biti reprezentativna za dejansko plačane obrestne mere.
Člen 6
Materialne operacije v zvezi s skladiščenjem in po potrebi predelovanjem intervencijskih proizvodov, financira EKUJS, Jamstveni oddelek, s standardnimi zneski, enotnimi po vsej Skupnosti, ki se določijo po postopku iz člena 13 Uredbe (EGS) št. 729/70 in po potrebi po pregledu zadeve s strani pristojnega upravljalnega odbora.
Člen 7
Če so zadevni proizvodi kot posledica skladiščenja predmet amortizacije, se finančni učinek zabeleži in upošteva glede na čas začetka intervencije. V ta namen se koeficienti amortizacije in cene, za katere veljajo, določijo po postopku iz člena 26 Uredbe Sveta (EGS) št. 2727/75 z dne 29. oktobra 1975 o skupni ureditvi trga za žita [14], v skladu z zadnjimi spremembami Uredbe (EGS) št. 1254/78 [15] ali v ustreznem členu v drugih uredbah o skupni ureditvi kmetijskih trgov, in po potrebi po pregledu odbora EKUJS.
Člen 8
V letnem obračunu v skladu s členom 4(1) se količine skladiščenih proizvodov prenesejo v naslednje proračunsko leto praviloma po vrednosti odkupne cene. V ta namen se na podlagi odkupnih cen, ki jih plačajo intervencijske agencije v referenčnem obdobju in ob upoštevanju amortizacije iz člena 7, cena, ki jo je treba uporabljati za količine za prenos v naslednje proračunsko leto, določi za različne proizvode po postopku iz člena 13 Uredbe (EGS) št. 729/70.
Če pa je predvidena cena za določen proizvod ob odhodu iz intervencije bistveno nižja od vrednosti zalog, ki se prenesejo v skladu s prvim pododstavkom, se lahko določi, da se odkupna cena, ki jo plačajo intervencijske agencije, nadomesti z drugo ceno. Ta druga cena se določi po postopku iz člena 13 Uredbe (EGS) št. 729/70 in po potrebi po pregledu s strani pristojnega upravljalnega odbora. Cena ne sme biti pod povprečjem odkupnih cen in cen, doseženih s prodajo intervencijskih zalog.
Člen 9
Po potrebi se izvedbene določbe te uredbe sprejmejo po postopku iz člena 13 Uredbe (EGS) št. 729/70.
Člen 10
Uredba (EGS) št. 2824/72 se razveljavi.
Člen 11
Ta uredba začne veljati dan po objavi v Uradnem listu Evropskih skupnosti.
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 70/156/EGS z dne 6. februarja 1970 o približevanju zakonodaje držav članic v zvezi s homologacijo motornih vozil in njihovih priklopnikov [1], kot je nazadnje spremenjena z Direktivo 78/547/EGS [2], zlasti njenega člena 11, 12 in 13,
ob upoštevanju Direktive Sveta 71/320/EGS z dne 26. julija 1971 o približevanju zakonodaje držav članic v zvezi z zavornimi napravami za določene kategorije motornih vozil in njihovih priklopnikov [3], kot je nazadnje spremenjena z Direktivo Komisije 75/524/EGS [4];
ker je zaradi pridobljenih izkušenj in najsodobnejše tehnologije zdaj mogoče poostriti zahteve in jih bolj uskladiti z dejanskimi preskusnimi pogoji;
ker so določbe te direktive skladne z mnenjem Odbora za prilagajanje tehničnemu napredku direktiv o odpravljanju tehničnih ovir pri trgovanju v sektorju motornih vozil,
SPREJELA NASLEDNJO DIREKTIVO:
Člen 1
1. Priloge I, II, III, IV, V, VI in IX k Direktivi 71/320/EGS se spremenijo skladno s prilogo k tej direktivi.
2. Do uveljavitve posebnih zahtev glede sistemov za preprečevanje blokiranja koles veljajo za vozila kategorij M1, M2, M3, N1, N2, N3, O3 in O4, opremljena s takšnimi sistemi, določbe direktive 71/320/EGS, kot je nazadnje spremenjena s to direktivo.
Člen 2
1. Od 1. januarja 1980 ne sme nobena država članica iz razlogov, ki se nanašajo na zavorne naprave:
- zavrniti podelitve EGS-homologacije ali izdaje kopije certifikata, predvidenega v zadnji alinei člena (1) Direktive 70/156/EGS, ali podelitve nacionalne homologacije za določen tip vozila, ali
- prepovedati začetka uporabe vozil,
če zavorne naprave takšnega tipa vozila ali takšnih vozil izpolnjujejo zahteve Direktive 71/320/EGS, kot je nazadnje spremenjena s to direktivo.
2. Od 1. oktobra 1980 države članice:
- ne smejo več izdajati kopije certifikata, predvidenega v zadnji alinei člena 10(1) Direktive 70/156/EGS za določen tip vozila, katerega zavorne naprave ne izpolnjujejo zahtev Direktive 71/320/EGS, kot je nazadnje spremenjena s to direktivo,
- morajo zavrniti podelitev nacionalne homologacije za določen tip vozila, katerega zavorne naprave ne izpolnjujejo zahtev Direktive 71/320/EGS, kot je nazadnje spremenjena s to direktivo.
3. Od 1. oktobra 1981 lahko države članice prepovejo začetek uporabe vozil, katerih zavorne naprave ne izpolnjujejo zahtev Direktive 71/320/EGS, kot je nazadnje spremenjena s to direktivo.
4. Ne glede na odstavke od 1 do 3 države članice izvajajo določbe iz točke 1.2.1 Priloge IV k Direktivi 71/320/EGS, kot je nazadnje spremenjena s to direktivo, šele od 1. oktobra 1983.
5. Države članice sprejmejo predpise, ki so potrebni zaradi uskladitve s to direktivo, najpozneje do 1. januarja 1980 in o tem takoj obvestijo Komisijo.
Člen 3
z dne 3. maja 1979 o spremembi Uredbe (EGS) št. 2960/77 o podrobnih pravilih za prodajo oljčnega olja v lasti intervencijskih agencij
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta št. 136/66/EGS z dne 22. septembra 1966 o vzpostavitvi skupne ureditve trga za olja in masti [1], kakor je bila nazadnje spremenjena z Uredbo (EGS) št. 590/79 [2], in zlasti člena 12(4) Uredbe,
ker člen 6 Uredbe Komisije (EGS) št. 2960/77 [3] določa, da potencialni kupci lahko dobijo vzorec olj za prodajo s strani intervencijskih agencij;
ker je treba zato, da bi zagotovili da sta olje, za katerega je narejena ponudba, in dodeljeno olje popolnoma ista, zagotoviti dodatno vzorčenje, preden se dodeljeno serijo zapečati;
ker je treba zato, da bi olajšali prevzem prodanega olja, rok prevzema spremeniti tako, da se ga prilagodi v skladu z velikostjo dodeljene serije;
ker so ukrepi iz te uredbe v skladu z mnenjem Upravljalnega odbora za olja in masti,
SPREJELA NASLEDNJO UREDBO:
Člen 1
Uredba (EGS) št. 2960/77 se spremeni: 1. Člen 5(3) se nadomesti z naslednjim:
"3. V obdobju od 1. januarja do 31. decembra 1979 je minimalna cena brez davka in se nanaša na 100 kilogramov oljčnega olja, dobavljenega iz skladišča bodisi v kupčevih lastnih sodih, naloženih na kupčevo vozilo, ali v kupčevi cisterni."
2. Drugi odstavek člena 6 se nadomesti z naslednjim:
"Ta vzorec se da v dve označeni steklenici, ki se zapečatita v navzočnosti skladiščnika in potencialnega kupca ali njegovega pooblaščenega predstavnika. Eno steklenico se izroči potencialnemu kupcu in drugo skladiščniku."
Intervencijska agencija vsakega ponudnika takoj obvesti s priporočenim pismom s povratnico o rezultatu njegovega sodelovanja na javnem razpisu."
4. Členu 11(1) doda naslednji pododstavek:
"Preden se izvede zapečatenje, lahko izbrani ponudnik zahteva vzorec tega olja. Vzorec se da v dve označeni steklenici, ki se zapečatita v navzočnosti skladiščnika in izbranega ponudnika ali njegovega pooblaščenega predstavnika. Eno steklenico se izroči izbranemu ponudniku, drugo pa skladiščniku, tako da se po potrebi lahko izvede kontrola o ujemanju proizvoda, iz katerega je bil vzet vzorec na podlagi člena 6, z dodeljenim proizvodom."
1. Kupec mora pred prevzemom olja plačati intervencijski agenciji začasni znesek prodajne cene, ki se izračuna tako, da se pomnoži količino, navedeno v seriji, s ponujeno ceno za serijo.
2. Če začasni znesek ni plačan v roku, določenim v členu 13(1), se prodaja avtomatsko prekliče. V tem primeru varščina iz člena 8 zapade.
2. Količina olja, dostavljenega kupcu, se lahko razlikuje od količine, za katero je bila oddana ponudba, odvisno od dejanske količine v posodi v času dobave."
8. Drugi odstavek člena 21 se s tem črta.
Člen 2
Ta uredba začne veljati tretji dan po objavi v Uradnem listu Evropskih skupnosti.
z dne 26. marca 1980 o usklajevanju zakonodaje držav članic o prometnih davkih — izključitev francoskih čezmorskih departmajev iz področja uporabe Direktive 77/388/EGS
(80/368/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti členov 99 in 100 Pogodbe,
ob upoštevanju predloga Komisije,
ker tretji pododstavek člena 227(2) Pogodbe zahteva, da institucije Skupnosti v okviru postopkov iz Pogodbe poskrbijo za gospodarski in socialni razvoj francoskih čezmorskih departmajev;
ker se v skladu s sodbo, ki jo je izreklo Sodišče Evropskih skupnosti 10. oktobra 1978 v zadevi 148/77, v francoskih čezmorskih departmajih uporablja Pogodba in sekundarna zakonodaja, razen če institucije Skupnosti sprejmejo ukrepe, ki so posebej prilagojeni gospodarskim in socialnim razmeram v teh departmajih;
SPREJEL NASLEDNJO DIREKTIVO:
Člen 1
V členu 3(2) Direktive 77/388/EGS se doda naslednja alinea:
"— v Francoski republiki: - čezmorski departmaji."
Člen 2
Ta direktiva se uporablja od 1. januarja 1979.
Člen 3
Ta direktiva je naslovljena na države članice.
o dopolnitvi Uredbe (EGS) št. 797/80 o prilagajanju vnaprej določenih izvoznih prelevmanov in nadomestil v sektorju sladkorja
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 3330/74 z dne 19. decembra 1974 o skupni ureditvi trga za sladkor [1], kakor je bila nazadnje spremenjena z Uredbo (EGS) št. 1396/78 [2], in zlasti členov 17(5) ter 19(2) in (4) Uredbe,
ker Uredba Komisije (EGS) št. 797/80 z dne 31. marca 1980 o prilagajanju vnaprej določenih izvoznih prelevmanov in nadomestil v sektorju sladkorja [3], predvideva povečanje nadomestil in zmanjšanje izvoznih prelevmanov v primeru dovoljenj, izdanih pred 1. julijem 1980, toda uporabljenih po tem datumu;
ker je lahko v primeru izvoznih prelevmanov znesek teh nižji od zneska zadevne prilagoditve; ker je treba, zato da bi se izognili kakršni koli neenaki obravnavi nosilcev dejavnosti, dopolniti omenjeno uredbo z določbo, da se razlika obravnava kot izvozno nadomestilo, dodeljeno zainteresirani stranki in ne kot zaračunani izvozni prelevman;
ker so ukrepi, predvideni s to uredbo, v skladu z mnenjem Upravljalnega odbora za sladkor,
SPREJELA NASLEDNJO UREDBO:
Člen 1
Člen 1 Uredbe (EGS) št. 797/80 se spremeni na naslednji način: 1. V prvem odstavku se črtajo besede "na zahtevo zadevne stranke".
2. V odstavek 2 se kot tretji pododstavek vstavi naslednje:
"Če je znesek izvoznega prelevmana manjši od zneska prilagoditve, se razlika med tema zneskoma obravnava kot izvozno nadomestilo, dodeljeno zadevni stranki. V takem primeru izvozni prelevman ne zapade v plačilo."
Člen 2
Ta uredba začne veljati 1. julija 1980.
Ta uredba je v celoti zavezujoča in se neposredno uporablja v vseh državah članicah.
z dne 20. julija 1981 o spremembah Direktive Sveta 77/541/EGS o približevanju zakonodaje držav članic o varnostnih pasovih in sistemih za zadrževanje potnikov v motornih vozilih
(81/576/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker Direktiva Sveta 77/541/EGS z dne 28. junija 1977 o približevanju zakonodaje držav članic o varnostnih pasovih in sistemih za zadrževanje potnikov v motornih vozilih [4], med drugim v Prilogi I določa zahteve glede vgradnje varnostnih pasov in sistemov za zadrževanje potnikov v vozila kategorije M1, kot je določeno v Prilogi I k Direktivi Sveta 70/156/EGS z dne 6. februarja 1970 o približevanju zakonodaje držav članic o homologaciji motornih in priklopnih vozil [5], nazadnje spremenjene z Direktivo 80/1267/EGS [6];
ker bi v interesu varnosti v cestnem prometu v prihodnje morala biti predpisana vgradnja varnostnih pasov in sistemov za zadrževanje potnikov skladno z Direktivo 77/541/EGS, za vozila določenih kategorij M in N, in jo omogočiti ter spodbujati za vozila drugih kategorij M in N, tako da se razširi področje uporabe te direktive; ker je takšna razširitev možna zaradi tehničnega napredka v konstrukciji motornih vozil;
ker je zato treba spremeniti Direktivo 77/541/EGS;
ker sprememba navedene direktive pomeni prilagajanje tehničnemu napredku določenih zahtev iz prilog k Direktivi 77/541/EGS; ker mora začetek veljavnosti določb te direktive sovpadati z začetkom veljavnosti določb, ki bodo sprejete po sprejetju te direktive, zaradi prilagajanja zahtev iz prilog k Direktivi 77/541/EGS tehničnemu napredku,
SPREJEL NASLEDNJO DIREKTIVO:
"Člen 9
V tej direktivi izraz "vozilo" pomeni vsako motorno vozilo kategorij M in N, kot je določeno v Prilogi I k Direktivi 70/156/EGS, namenjeno za uporabo na cesti z vsaj štirimi kolesi in z največjo konstrukcijsko določeno hitrostjo večjo od 25 km/h." 2. V Prilogi I:
(a) Točka 3.1 se nadomesti z naslednjim besedilom:
"3.1 Oprema vozila
Vsako vozilo, ki ga zajema člen 9, kategorij M1 ali N1 ali kategorije M2 (razen vozil, katerih največja dovoljena masa presega 3500 kg in tistih s prostori namenjenimi stoječim potnikom) mora biti opremljeno z varnostnimi pasovi ali s sistemi za zadrževanje potnikov, ki izpolnjujejo zahteve te direktive in imajo naslednje nastavitve pasov (s katerimi ne moremo uporabljati niti navijal brez zaskočitve (1.8.1), niti navijal, z ročno sprostitvijo (1.8.2)).
V primerih, ko so druga vozila iz člena 9 opremljena z varnostnimi pasovi ali s sistemi za zadrževanje potnikov, morajo le-ti biti skladni z vsemi zahtevami te direktive, razen v točkah 3.1.1 do 3.1.3."
(b) Točka 3.1.1 se nadomesti z naslednjim besedilom:
"3.1.1 za prednje zunanje sedeže tritočkovni varnostni pasovi z navijalom, z zaskočitvijo v sili, z večstransko občutljivostjo (1.8.4); vendar, 3.1.1.1 za sopotnikov sedež so dovoljena navijala s samodejno zaskočitvijo (1.8.3);
3.1.1.2 za sopotnikov sedež v vozilih kategorije M2 so dovoljeni trebušni pasovi, z navijalom ali brez njega, če je vetrobransko steklo zunaj referenčnega območja, ki je določeno v Prilogi II k Direktivi 74/60/EGS.
V primeru varnostnih pasov upoštevamo vetrobransko steklo kot del referenčnega območja, če lahko pride v statični stik z napravo za preskušanje po postopku, ki je opisan v Prilogi II k Direktivi 74/60/EGS."
(c) Točka 3.1.3 se nadomesti z naslednjim besedilom:
"3.1.3 Na zadnjih sedežih vozil kategorije M1 so lahko trebušni ali tritočkovni pasovi, z navijali ali brez njih."
(d) Doda se naslednja nova točka 3.1.5:
"3.1.5 Ne glede na zgornje določbe, je v vozilih kategorij N1 in M2 dovoljeno navijalo z zaskočitvijo v sili tipa 4N (1.8.5) namesto navijala tipa 4 (1.8.4), če se tehničnim službam, pristojnim za preskuse, dokaže, da bi vgradnja navijala tipa 4 ovirala voznika."
Člen 2
Države članice sprejmejo predpise potrebne za uskladitev s to direktivo na dan, ki je predviden za začetek veljavnosti predpisov, potrebnih za uskladitev z direktivo, ki bo sprejeta po sprejetju te direktive, na podlagi člena 10 Direktive 77/541/EGS, da bi lahko prilagodili tehničnemu napredku zahteve iz prilog k zadnje navedeni direktivi. O tem takoj obvestijo Komisijo.
Člen 3
Ta direktiva je naslovljena na države članice.
z dne 19. oktobra 1981 o zaradi pristopa Grčije potrebni prilagoditvi Direktive 79/869/EGS o metodah merjenja ter pogostnosti vzorčenja in analiz površinske vode, namenjene odvzemu pitne vode v državah članicah
(81/855/EGS) SVET EVROPSKIH SKUPNOSTI JE,
ob upoštevanju Pogodbe o ustanovitvi Evropske gospodarske skupnosti in zlasti členov 100 in 235 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ker je zaradi pristopa Grčije k Evropskim skupnostim potrebna prilagoditev člena 11(2) Direktive Sveta 79/869/EGS z dne 9. oktobra 1979 o metodah merjenja ter pogostnosti vzorčenj in analiz površinske vode, namenjene za odvzem pitne vode v državah članicah [2];
ker se je v skladu s prvim odstavkom člena 198 Pogodbe Svet na predlog Komisije posvetoval z Ekonomsko-socialnim odborom; ker Odbor v roku, ki ga je postavil Svet, mnenja ni mogel podati; ker lahko Svet v skladu z drugim odstavkom člena 198 Pogodbe sprejme nadaljnje ukrepe, tudi če mnenja ne pridobi; ker se ob upoštevanju dejstva, da je zaželeno čim prejšnje sprejetje potrebnih sprememb, Svetu zdi potrebno izkoristiti to možnost,
SPREJEL NASLEDNJO DIREKTIVO:
Člen 1
V členu 11 (2) Direktive 79/869/EGS se "41" nadomesti s "45".
Člen 2
Ta direktiva začne veljati 1. januarja 1981.
Člen 3
Ta direktiva je naslovljena na države članice.
z dne 10. marca 1981 o spremembi Uredbe (EGS) št. 3179/78 o sklenitvi Konvencije Evropske gospodarske skupnosti o prihodnjem multilateralnem sodelovanju na področju ribištva severozahodnega Atlantika
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 43 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ker Skupnost z Uredbo Sveta (EGS) št. 3179/78 [2], potrjuje Konvencijo o prihodnjem multilateralnem sodelovanju na področju ribištva severozahodnega Atlantika;
ker je 7. junija 1979 Generalni svet Organizacije za ribištvo severozahodnega Atlantika sprejel spremembe, veljavne od 1. januarja 1980, k Prilogi III Konvencije o bodočem multilateralnem sodelovanju na področju ribištva severozahodnega Atlantika, v skladu z odstavkom 2 člena XX, iste konvencije o določitvi meja med statističnimi podobmočji, ki pokrivajo vode med zahodno obalo Grenlandije in obalo Kanade;
ker je bilo besedilo Konvencije zato spremenjeno z Uredbo (EGS) št. 653/80 [3], uporaba pa je bila omejena do 31. decembra 1980 in ker je bila sprejeta kot začasen ukrep na podlagi člena 103 Pogodbe;
ker je torej potrebno predvideti dokončno spremembo Uredbe (EGS) št. 3179/78,
SPREJEL NASLEDNJO UREDBO:
Člen 1
ob upoštevanju Pogodbe o ustanovitvi Evropske gospodarske skupnosti in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker z Uredbo št. 79/65/EGS [4], kakor je bila nazadnje spremenjena z Uredbo (EGS) št. 2910/73 [5] Svet vzpostavlja mrežo za zbiranje računovodskih podatkov o dohodkih in poslovanju kmetijskih gospodarstev v Evropski gospodarski skupnosti;
ker mora področje spremljanja mreže podatkov zajemati vsa kmetijska gospodarstva določene ekonomske velikosti, ne glede na katero koli zunanje delo, ki ga ima upravljavec;
ker naj bi bile poročevalske kmetije razporejene med različnimi enotami in različnimi kategorijami kmetijskih gospodarstev na podlagi stratifikacije področja spremljanja, ki temelji na tipologiji Skupnosti za kmetijska gospodarstva, določeni z Odločbo 78/463/EGS [6], da bi dobili računovodske podatke, ki so dovolj homogeni na ravni Skupnosti;
ker naj bi vse poročevalske kmetije, nadzorovane v državah članicah za beleženje kmetijskih dohodkov z namenom, da se dobijo smernice za kmetijsko politiko, pripadale mreži podatkov Skupnosti in se mora skladno povečevati število poročevalskih kmetij; ker se mora to število razvijati v določenih mejah in zlasti na podlagi razvoja na področju kmetijstva in potreb splošne kmetijske politike o informacijah;
ker mora nacionalni organ za zvezo igrati ključno vlogo pri vodenju mreže podatkov; ker ji morajo biti zaupane v ta namen nove dolžnosti;
ker, kot kaže izkušnja, ni več zaželeno, da se dodatni pogoji vključijo v pogodbo sklenjeno med državo članico in računovodskimi pisarnami;
ker morajo biti enote za mrežo podatkov kolikor je le mogoče identične tistim, ki se uporabljajo pri predstavitvah drugih krajevnih podatkov, ki so bistveni za določitev smernic za skupno kmetijsko politiko; ker se naj glede na to spremeni Priloga k Uredbi št. 79/65/EGS,
SPREJEL NASLEDNJO UREDBO:
Na koncu strani se doda opomba:
"(1) UL L 148, 5.6.1978, str. 1."
2. Člen 4 se nadomesti:
"Člen 4
1. Področje spremljanja iz člena 1(2)(a) zajema kmetijska gospodarstva, ki imajo ekonomsko velikost enako ali večjo od praga, izraženega v evropskih enotah za velikosti (ESU), kot je določeno z Odločbo 78/463/EGS.
2. Kmetijsko gospodarstvo izpolnjuje pogoje za poročevalsko kmetijo, če
(a) ima ekonomsko velikost enako ali večjo od praga, določenega skladno z odstavkom 1;
(b) ga upravlja oseba, ki je pripravljena in zmožna voditi računovodstvo kmetije in ki dopusti, da so računovodski podatki z njegove kmetije na voljo Komisiji;
(c) je na področju spremljanja reprezentativna skupaj z drugimi kmetijami in na ravni vsake enote;
3. Največje število poročevalskih kmetij je 45000.
4. Podrobna pravila za uporabo tega člena, zlasti praga za ekonomsko velikost kmetije in števila poročevalskih kmetij na enoto, so sprejeta v skladu s postopkom iz člena 19."
3. Člen 5 se nadomesti:
"Člen 5
1. Vsaka država članica ustanovi pred 1. februarjem 1982 državni odbor za mrežo podatkov, imenovan, "Državni odbor".
2. Državni odbor je odgovoren za izbor poročevalskih kmetij. Njegove dolžnosti so zato zlasti odobritev:
(a) načrta za izbor poročevalskih kmetij, ki podrobno specificira razporeditev poročevalskih kmetij po kategoriji kmetijskega gospodarstva in podrobna pravila za izbor teh kmetijskih gospodarstev;
(b) poročila o izvajanju načrta za izbor poročevalskih kmetij.
3. Predsednika državnega odbora imenuje država članica izmed članov tega odbora.
Državni odbor sprejema odločitve soglasno; v primeru, da ni soglasen, sprejema odločitve organ, ki ga imenuje država članica.
4. Države članice z več enotami lahko za vsako enoto v njihovi pristojnosti ustanovijo regionalni odbor za mrežo podatkov, imenovan, "Regionalni odbor."
Regionalni odbor ima zlasti nalogo, da sodeluje z organom za zvezo iz člena 6 pri izboru poročevalskih kmetij.
5. Podrobna pravila za uporabo tega člena se sprejmejo na podlagi postopka iz člena 19."
4. Člen 6 se nadomesti:
"Člen 6
1. Vsaka država članica imenuje organ za zvezo, katerega naloge so:
(a) seznanjati Državni odbor, Regionalne odbore in računovodske pisarne s podrobnimi pravili izvajanja in zagotavljati pravilno izvajanje teh pravil;
(b) pripraviti in predložiti Državnemu odboru v odobritev in nato poslati naprej Komisiji:
- načrt za izbor poročevalskih kmetij, ki je sestavljen na podlagi najnovejših statističnih podatkov in predstavljen v skladu s tipologijo Skupnosti kmetijskih gospodarstev,
- poročilo o izvajanju načrta za izbor poročevalskih kmetij;
(c) zbrati:
- seznam poročevalskih kmetij
- seznam računovodskih pisarn, ki so pripravljene in sposobne izpolnjevati poročila s kmetijskih gospodarstev v skladu s pogoji pogodb, predvidenih v členih 9 in 14; (d) zbrati poročila s kmetijskih gospodarstev, ki jih pošljejo računovodske pisarne in preveriti na podlagi skupnega nadzornega programa, če so bila ustrezno izpolnjena;
(e) ustrezno izpolnjena poročila kmetij poslati Komisiji takoj po preveritvi;
(f) prenesti Državnemu odboru, Regionalnim odborom in računovodskim pisarnam zahteve za informacije iz člena 16 in poslati ustrezne odgovore Komisiji.
2. Podrobna pravila za uporabo tega člena so sprejeta v skladu s postopkom iz člena 19."
5. Drugi pododstavek člena 9(2) se razveljavi.
6. Člen 16(1) se nadomesti:
"1. Državni odbor, Regionalni odbori, organ za zvezo in računovodske pisarne morajo, v okviru svojih odgovornosti, dati Komisiji na razpolago kakršne koli informacije, ki jih utegne le-ta od njih zahtevati v zvezi z opravljanjem svojih nalog iz te Uredbe.
Take zahteve za informacije, naslovljene na Državni odbor, Regionalne odbore ali računovodske pisarne in ustrezni odgovori se pošljejo v pisni obliki preko organa za zvezo."
ob upoštevanju Pogodbe o ustanovitvi Evropske gospodarske skupnosti, zlasti člena 75 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ker se je Svet posvetoval z Ekonomsko-socialnim odborom o predlogu Komisije skladno s členom 198, prvi odstavek, Pogodbe; ker odbor ni predložil svojega mnenja v roku, ki ga je določil Svet; ker člen 198, drugi odstavek, Pogodbe dovoljuje Svetu nadaljnje ukrepanje, če ni predloženo mnenje; ker Svet meni, da mora, ob upoštevanju pomena hitrega sprejetja potrebnih sprememb, izkoristiti to možnost;
ker mora biti Uredba (EGS) št. 1108/70 [2], kakor je bila spremenjena z Uredbo (EGS) št. 1384/79 [3], prilagojena, da bi njena priloga vključevala železniško omrežje Grčije,
SPREJEL NASLEDNJO UREDBO:
Člen 1
V seznamu Priloge II k Uredbi (EGS) št. 1108/70 se pod točko "A.1. ŽELEZNIŠKI PROMET - Glavno omrežje", za besedilom "Zvezna republika Nemčija" doda naslednje besedilo:
"Helenska republika
- Οργανισμός Σιδηροδρόμων Ελλάδος A.E. (ΟΣΕ)"
. Člen 2
Ta uredba začne veljati naslednji dan po objavi v Uradnem listu Evropskih skupnosti.
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 66/401/EGS z dne 14. junija 1966 o trženju semena krmnih rastlin [1], kakor je bila nazadnje spremenjene z Direktivo 81/126/EGS [2], in zlasti člena 21a Direktive,
ob upoštevanju Direktive Sveta 69/208/EGS z dne 30. junija 1969 o trženju semena oljnic in predivnic [3], kakor je bila nazadnje spremenjene z Direktivo 81/126/EGS, in zlasti člena 20a Direktive,
ker je glede na napredek znanstvenega in tehničnega znanja treba spremeniti prilogi I in II k direktivama 66/401/EGS in 69/208/EGS zaradi razlogov, ki so navedeni spodaj;
ker je treba pogoje, ki jih morata izpolnjevati posevek in seme, vključno s standardi sortne čistosti, spremeniti, da bi bili skladni s shemami potrjevanja sortnosti semena, namenjenega za mednarodno trgovino, ki jih je določila Organizacija za gospodarsko sodelovanje in razvoj (OECD); ker je treba datume za izvajanje, določene v drugi alinei člena 2 Direktive Komisije 78/386/EGS z dne 18. aprila 1978 o spremembi prilog k Direktivi 66/401/EGS o trženju semena krmnih rastlin [4], kakor je bila nazadnje spremenjena z Direktivo 81/126/EGS, in v prvi alinei člena 2(1) Direktive Komisije 78/388/EGS z dne 18. aprila 1978 o spremembi prilog k Direktivi 69/208/EGS o trženju semena oljnic in predivnic [5], kakor je bila nazadnje spremenjena z Direktivo 81/126/EGS, ustrezno prilagoditi trenutni situaciji;
ker v dani situaciji ni bilo mogoče zagotoviti uskladitve pogojev v Skupnosti v zvezi z minimalnimi standardi sortne čistosti, ki jih mora izpolnjevati posevek ali seme hibridov sončnic; ker pa si je treba prizadevati za določitev teh standardov pred 1. julijem 1983, da bi dosegli uskladitev;
ker so ukrepi, predvideni s to direktivo, v skladu z mnenjem Stalnega odbora za seme in razmnoževalni material za poljedelstvo, vrtnarstvo in gozdarstvo,
SPREJELA NASLEDNJO DIREKTIVO:
Člen 1
Priloga I k Direktivi 66/401/EGS se spremeni:
1. V drugem in tretjem stavku odstavka 4 se za besedama "Pisum sativum" dodata besedi "Vicia faba".
2. V drugem in tretjem stavku odstavka 4 se črtajo besede "Raphanus sativus ssp. oleifera".
Člen 2
Priloga II k Direktivi 66/401/EGS se spremeni:
1. Odstavek 1 oddelka I se nadomesti z naslednjim:
Najmanjša sortna čistost se v glavnem preverja pri poljskih pregledih, ki se izvajajo v skladu s pogoji iz Priloge I."
Člen 3
Priloga I k Direktivi 69/208/EGS se spremeni:
Odstavek 3 se nadomesti z naslednjim:
- eno na 30 m2 za proizvodnjo osnovnega semena,
- eno na 10 m2 za proizvodnjo certificiranega semena."
Člen 4
Priloga II k Direktivi 69/208/EGS se spremeni:
Odstavek 1 oddelka I se nadomesti z naslednjim:
"Seme ima zadostno sortno pristnost in sortno čistost. Zlasti seme vrst, navedenih spodaj, izpolnjuje naslednje standarde ali druge pogoje: Vrsta in kategorija Najmanjša sortna čistost (%) 1 2 Arachis hypogaea: —osnovno seme 99,7 —certifcirano seme 99,5
—certifcirano seme 99,7 Brassica napus oleifera, sorte za krmo, Brassica rapa, sorte za krmo, Helianthus annuus, razen hibridnih sort, vključno z njihovimi sestavinami, Sinapis alba: —osnovno seme 99,7 —certificirano seme, prva generacija 99 —certificirano seme, druga in naslednje generacije 98 Linum usitatissimum: —osnovno seme 99,7 —certificirano seme, prva generacija 98 —certificirano seme, druga in tretja generacija 97,5 Papaver somniferum: —osnovno seme 99 —certificirano seme 98 Glycine max: —osnovno seme 97
—certificirano seme 95 Najmanjša sortna čistost se v glavnem preverja pri poljskih pregledih, ki se izvajajo v skladu s pogoji iz Priloge I."
Člen 5
V drugi alinei člena 2(1) Direktive 78/386/EGS, se "1. januarja 1982" nadomesti z "na datum, ki se določi pozneje". Člen 6
V prvi alinei člena 2(1) Direktive 78/388/EGS, se "1. januarja 1982" nadomesti z "na datum, ki se določi pozneje".
Člen 7
1. Države članice sprejmejo zakone in druge predpise, potrebne za uskladitev z:
- določbami členov 5 in 6, z začetkom veljavnosti 1. januarja 1982,
- določbami člena 2 v zvezi s Poa spp., z začetkom veljavnosti 1. januarja 1983,
- drugimi določbami te direktive, najkasneje 1. januarja 1983.
2. Države članice zagotovijo, da za seme ne veljajo nobene tržne omejitve zaradi različnih datumov izvajanja te direktive, v skladu s tretjo alineo odstavka 1.
Člen 8
Ta direktiva je naslovljena na države članice.
ob upoštevanju Protokola o privilegijih in imunitetah Evropskih skupnosti in zlasti člena 13 Protokola,
ob upoštevanju predloga Komisije,
z dne 26. oktobra 1983 o protiukrepih na področju mednarodnega trgovskega ladijskega prometa
(83/573/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 84(2) Pogodbe,
ker rezultati pomorskega informacijskega sistema, ustanovljenega v skladu z Odločbami 78/774/EGS [1], 79/4/EGS [2], 80/1181/EGS [3], 81/189/EGS [4] in 82/870/EGS [5] skupaj z izkušnjami nekaterih držav članic kažejo, da bi bilo priporočljivo opredeliti ustrezen postopek Skupnosti o protiukrepih na področju mednarodnega trgovskega ladijskega prometa v razmerju do tretjih držav, ki bi jih sprejele zadevne države članice,
SPREJEL NASLEDNJO ODLOČBO:
Člen 3
Države članice morajo v posvetovanju iz člena 1, če je to primerno, kar najbolj opredeliti naslednje:
(a) razvoj dogodkov, ki je pripeljal do sprejetja protiukrepov;
(c) vrsta pomorske storitve, ki je prizadeta (na primer linijski promet);
(d) naravo protiukrepa, ki je bil sprejet ali ki bo sprejet;
(e) trajanje protiukrepa;
(f) proporcionalnost protiukrepa glede na povzročeno škodo.
Člen 4
Države članice še naprej prosto uporabljajo enostranske nacionalne protiukrepe.
Člen 5
Ta odločba je naslovljena na države članice.
z dne 10. aprila 1984, ki temelji na členu 54(3)(g) Pogodbe o dovoljenjih za osebe pooblaščene za izvajanje obvezne revizije računovodskih listin
(84/253/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti, zlasti člena 54(3)(g) Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker mora po Direktivi 78/660/EGS [4] letne računovodske izkaze nekaterih pravnih oblik družb revidirati ena ali več oseb, upravičenih za izvajanje takšnih revizij, česar so lahko oproščene le družbe iz člena 11 te direktive,
ker je bila prej navedena direktiva dopolnjena z Direktivo 83/349/EGS [5] o konsolidiranih računovodskih izkazih;
ker mora biti kvalifikacija oseb, upravičenih za izvajanje obveznih revizij računovodskih listin, poenotena in ker je treba zagotoviti, da so take osebe neodvisne in neoporečne;
ker je treba visoko raven potrebnega teoretičnega znanja za obvezno revidiranje računovodskih listin in sposobnost za uporabo tega znanja v praksi zagotoviti z izpiti iz strokovne usposobljenosti;
ker je treba dati državam članicam pooblastilo za izdajanje dovoljenj osebam, ki se kljub temu, da ne izpolnjujejo vseh pogojev, zahtevanih v zvezi s teoretičnim usposabljanjem, že dolgo ukvarjajo s strokovnimi dejavnostmi, kar jim daje zadostne izkušnje na področjih financ, prava in računovodstva, ter so opravile izpit iz strokovne usposobljenosti;
ker morajo biti države članice pooblaščene tudi za sprejemanje prehodnih določb v korist strokovnih oseb;
ker bodo države članice lahko izdajale dovoljenja fizičnim osebam, pa tudi revizorskim podjetjem, ki so lahko pravne osebe ali druge oblike družb ali združenj;
ker morajo fizične osebe, ki izvajajo obvezne revizije računovodskih listin v imenu teh revizorskih podjetij, izpolnjevati pogoje te direktive;
ker bodo države članice lahko izdajale dovoljenja osebam, ki so zunaj te države pridobile kvalifikacijo, enakovredno tisti, ki jo zahteva ta direktiva;
ker mora biti državi članici, ki po sprejetju te direktive prizna kategorije fizičnih oseb, izpolnjujočih pogoje, ki jih nalaga ta direktiva, vendar je raven njihovega izpita iz strokovne usposobljenosti pod univerzitetno ravnijo zaključnih izpitov, dovoljeno, da pod določenimi pogoji in do poznejše uskladitve nadaljuje podeljevanje posebnih dovoljenj takim osebam za opravljanje obveznih revizij računovodskih listin družb in združenj podjetij v omejenem obsegu, kadar taka država članica ni uporabila možnosti za oprostitev, ki jih dajejo direktive Skupnosti v zvezi s pripravo konsolidiranih računovodskih izkazov;
ker ta direktiva ne zajema niti pravice do ustanavljanja niti svobode opravljanja storitev v zvezi z osebami, pooblaščenimi za izvajanje obveznih revizij računovodskih listin;
ker bo priznavanje dovoljenj za izvajanje takšnih revizij, izdanih državljanom drugih držav članic, posebej urejeno z direktivami o prevzemanju in izvajanju dejavnosti na področjih financ, ekonomije in računovodstva, pa tudi o svobodi opravljanja storitev na teh področjih,
SPREJEL TO DIREKTIVO: ODDELEK I
Področje uporabe
Člen 1
1. Usklajevalni ukrepi, predpisani s to direktivo, se uporabljajo za zakone in druge predpise držav članic v zvezi z osebami, ki so pooblaščene za: (a) izvajanje obveznih revizij letnih računovodskih izkazov družb ter preverjanje, ali so letna poročila v skladu z letnimi računovodskimi izkazi, če pravo Skupnosti določa takšne revizije in takšno preverjanje;
(b) izvajanje obveznih revizij konsolidiranih računovodskih izkazov skupin podjetij in preverjanje, ali so konsolidirana poslovna poročila v skladu s konsolidiranimi računovodskimi izkazi, če pravo Skupnosti določa takšne revizije in takšno preverjanje.
2. Osebe iz odstavka 1 so lahko, odvisno od zakonodaje vsake države članice, fizične ali pravne osebe ali druge oblike družb ali združenj (revizorske družbe, kakor jih opredeljuje ta direktiva).
ODDELEK II Pravila za izdajanje dovoljenj
Člen 2
Organi držav članic lahko izdajo dovoljenje le: (a) fizičnim osebam, ki izpolnjujejo najmanj pogoje, predpisane v členih od 3 do 19; (b) revizorskim podjetjem, ki izpolnjujejo najmanj naslednje pogoje:
(i) fizične osebe, ki izvajajo obvezne revizije dokumentov iz člena 1 v imenu revizorskih podjetij, morajo izpolnjevati najmanj pogoje, določene v členih od 3 do 19; države članice lahko predpišejo, da morajo tudi take osebe dobiti dovoljenje;
(ii) fizične osebe ali revizorske družbe, ki izpolnjujejo najmanj pogoje, določene v členih od 3 do 19 razen člena 11(1)(b), morajo imeti večino glasovalnih pravic; države članice lahko predpišejo, da morajo tudi take fizične osebe ali revizorske družbe dobiti dovoljenje. Vendar tistim državam članicam, ki ob sprejetju te direktive ne predpišejo take večine, le-te ni treba zahtevati pod pogojem, da so vse delnice ali deleži revizijske družbe glasijo na ime in se lahko prenesejo le s soglasjem revizorske družbe in/ali, kadar država članica tako predvidi, z odobritvijo nadzornega organa;
(iii) večina članov upravnega ali poslovodnega organa revizorske družbe morajo biti fizične osebe ali revizorskih družb, ki izpolnjujejo najmanj pogoje, zahtevane v členih od 3 do 19; države članice lahko predvidijo, da morajo tudi take fizične osebe ali revizorske družbe dobiti dovoljenje. Kadar takšen organ nima več kakor dva člana, mora vsaj eden od njiju izpolnjevati te pogoje.
Brez poseganja v člen 14(2), mora biti izdaja dovoljenja revizorski družbi preklicana, če ne izpolnjuje več katerega od pogojev, zahtevanih pod (b). Države članice lahko kljub temu predvidijo obdobje mirovanja, ki ni daljši od dveh let, za pridobitev pogojev, zahtevanih pod b (ii) in (iii).
2. V tej direktivi so organi držav članic lahko poklicna združenja, pod pogojem, da so po nacionalnem pravu pooblaščena za izdajanje dovoljenj, kakršna so opredeljena v tej direktivi.
Člen 3
Organi države članice izdajo dovoljenje le neoporečnim osebam, ki ne opravljajo nobene dejavnosti, po pravu te države članice nezdružljive z obveznimi revizijami dokumentov iz člena 1(1).
Člen 4
Fizična oseba lahko dobi dovoljenje za izvajanje obveznega revidiranja dokumentov iz člena 1(1) samo, če je po pridobitvi izobrazbe, potrebne za vpis na univerzo, končala tečaj s teoretičnim izobraževanjem, opravila praktično usposabljanje in opravila izpit iz strokovne usposobljenosti na univerzitetni ravni zaključnih izpitov, ki ga organizira ali priznava država.
Člen 5
Teme teoretičnega znanja, ki jih vključuje izpit, morajo obsegati zlasti naslednje predmete: (a) - revidiranje,
- analiza in kritična ocenitev letnih računovodskih izkazov,
- splošno računovodstvo,
- konsolidirani računovodski izkazi,
- stroškovno in upravljalsko računovodstvo,
- notranja revizija,
- standardi v zvezi s pripravo letnih in konsolidiranih računovodskih izkazov ter metodami vrednotenja postavk bilance stanja in izračunavanja dobička in izgube,
- pravni in strokovni standardi za obvezne revizije računovodskih listin in za tiste, ki izvajajo takšne revizije;
(b) v obsegu, ki je v zvezi z revidiranjem: - pravo družb,
- stečajno pravo in podobni postopki,
- davčno pravo,
- civilno in gospodarsko pravo,
- delovno pravo in pravo socialne varnosti,
- informacijski in računalniški sistemi,
- poslovna ekonomika, politična ekonomija in finančna znanost,
- matematika in statistika,
- osnovna načela finančnega poslovanja podjetij.
Člen 7
1. Z odstopanjem od členov 5 in 6 lahko država članica predpiše, da je lahko oseba, ki je opravila univerzitetni ali enakovredni izpit ali ima univerzitetno diplomo ali enakovredno kvalifikacijo iz enega ali več predmetov iz člena 6, oproščena preskusa teoretičnega znanja iz predmetov, zajetih v tem izpitu ali diplomi.
2. Z odstopanjem od člena 5 lahko država članica predpiše, da je lahko imetnik univerzitetne diplome ali enakovredne kvalifikacije iz enega ali več predmetov iz člena 6 oproščen preskusa sposobnosti za praktično uporabo svojega teoretičnega znanja iz teh predmetov, če je opravil praktično usposabljanje iz tehpredmetov, preverjeno in potrjeno z izpitom ali diplomo, ki jo priznava država.
Člen 8
1. Da bi zagotovili sposobnost za uporabo teoretičnega znanja v praksi, mora kandidat za preskus, ki je vključen v izpit, zaključiti najmanj triletno praktično usposabljanje, med drugim tudi za revidiranje letnih računovodskih izkazov, konsolidiranih računovodskih izkazov ali podobnih finančnih dokumentov. Najmanj dve tretjini takšnega praktičnega usposabljanja mora opraviti pri osebi, ki ima dovoljenje po pravu države članice v skladu s to direktivo; vendar lahko država članica dovoli, da se praktično usposabljanje izvaja pri osebi, ki ima dovoljenje druge države članice v skladu s to direktivo.
2. Države članice zagotovijo, da se celotno usposabljanje izvaja pri osebah, ki nudijo zadostna zagotovila glede usposabljanja.
Člen 9
Države članice lahko izvajanje obveznega revidiranja iz člena 1(1) dovolijo tudi osebam, ki ne izpolnjujejo pogojev, zahtevanih v členu 4, če lahko te prikažejo: (a) bodisi da so se 15 let ukvarjale s strokovno dejavnostjo, ki jim je omogočila pridobiti zadostne izkušnje na področjih financ, prava in računovodstva in so opravile izpit iz strokovne usposobljenosti iz člena 4, ali
(b) da so se sedem let ukvarjale s strokovno dejavnostjo na teh področjih in so poleg tega opravile praktično usposabljanje iz člena 8, ter opravile izpit iz strokovne usposobljenosti iz člena 4.
Člen 10
1. Države članice lahko skrajšajo obdobje teoretičnega izobraževanja na področjih iz člena 6 zaradi let strokovnega delovanja iz člena 9, če je takšno izobraževanje preverjeno in potrjeno z izpitom, ki ga priznava država. Takšno izobraževanje ne sme trajati manj kakor eno leto niti ne more zmanjšati obdobja strokovne dejavnosti za več kakor štiri leta.
2. Obdobje strokovne dejavnosti, pa tudi praktičnega usposabljanja ne sme biti krajše od programa teoretičnega izobraževanja in praktičnega usposabljanja, zahtevanega v členu 4.
Člen 11
1. Organi države članice lahko izdajo dovoljenje osebam, ki so pridobile celotno ali delno kvalifikacijo v drugi državi, če izpolnjujejo naslednja dva pogoja: (a) pristojni organi morajo šteti njihovo kvalifikacijo za enakovredno tisti, ki se zahteva po pravu te države članice v skladu s to direktivo, in
(b) priskrbeti morajo dokaz, kakšno pravno znanje se zahteva v tej državi članici za obvezno revizijo dokumentov iz člena 1(1). Organom te države članice kljub temu ni treba zahtevati takšnega dokazila, kadar menijo, da je pravno znanje, pridobljeno v drugi državi, zadostno.
2. Uporablja se člen 3.
Člen 12
1. Država članica lahko šteje, da imajo dovoljenje v skladu s to direktivo tiste strokovne osebe, ki so dobile dovoljenje z upravnim aktom pristojnih organov te države članice pred začetkom uporabljanja predpisov iz člena 30(2).
2. Sprejem fizične osebe v poklicno združenje, ki jo priznava država, kadar daje takšen sprejem v skladu z pravom te države članom te zveze pravico do izvajanja obveznih revizij dokumentov iz člena 1(1), se šteje kot izdaja dovoljenja z upravnim aktom v smislu odstavka 1 tega člena.
Člen 13
Do začetka uporabe predpisov iz člena 30(2), lahko država članica šteje, da imajo dovoljenje v skladu s to direktivo tiste strokovne osebe, ki niso dobile dovoljenja z upravnimi akti pristojnih organov, vendar imajo kljub temu enako kvalifikacijo v tej državi članici kakor osebe, ki so dobile dovoljenje z upravnimi akti, in ki na dan izdaje dovoljenja izvajajo obvezne revizije dokumentov iz člena 1(1), v imenu takih oseb z dovoljenjem.
Člen 14
1. Država članica lahko šteje, da imajo dovoljenje v skladu s to direktivo tiste revizorske družbe, ki so ga dobile z upravnimi akti pristojnih organov te države članice pred začetkom uporabe predpisov iz člena 30(2).
2. Pogoji, zahtevani v členu 2(1)(b)(ii) in (iii), morajo biti izpolnjeni najpozneje do konca obdobja, ki ne more biti daljše od petih let od datuma začetka uporabe predpisov iz člena 30(2).
3. Tiste fizične osebe, ki do začetka uporabe predpisov iz člena 30(2) izvajajo obvezne revizije dokumentov iz člena 1(1) v imenu revizorskega podjetja, lahko po tem datumu dobijo pooblastilo, da revizijo nadaljujejo, tudi če ne izpolnjujejo pogojev, ki jih nalaga ta direktiva.
Člen 15
Do izteka enega leta po začetku uporabe predpisov iz člena 30(2) lahko tiste strokovne osebe, ki niso dobile dovoljenja z upravnimi akti pristojnih organov, vendar so v državi članici kljub temu kvalificirane za izvajanje obveznih revizij dokumentov iz člena 1(1), in so dejansko izvajale takšne dejavnosti do tega datuma, dobijo dovoljenje te države članice v skladu s to direktivo.
Člen 16
Člen 18
1. Šest let po začetku uporabe predpisov iz člena 30(2), lahko države članice uporabljajo prehodne ukrepe v zvezi z osebami, ki takrat, ko se začnejo uporabljati ti predpisi, že opravljajo strokovno ali praktično usposabljanje in ob zaključku svojega usposabljanja ne bi izpolnjevale pogojev, ki jih nalaga ta direktiva, in torej ne bi mogle opravljati obveznih revizij iz člena 1(1), za katere so se usposabljale.
2. Uporablja se člen 3.
Člen 19
Nobeni od strokovnih oseb iz členov 15 in 16, ali od oseb iz člena 18, ni mogoče izdati dovoljenja z odstopanjem od člena 4, razen če pristojni organi menijo, da so primerne za izvajanje obveznih revizij dokumentov iz člena 1(1), in imajo kvalifikacije, enakovredne kvalifikacijam oseb, ki dobijo dovoljenje po členu 4.
Člen 20
Država članica, ki ne uporabi možnosti, predvidene v členu 51(2) Direktive 78/660/EGS, in v kateri lahko ob sprejetju te direktive po pravu te države članice več kategorij fizičnih oseb izvaja obvezne revizije računovodskih listin iz člena 1(1)(a) te direktive, lahko do poznejše uskladitve obveznih revizij računovodskih listin izda posebno dovoljenje za izvajanje obveznih revizij računovodskih listin iz člena 1(1)(a) pri družbi, ki ne presega dveh od treh meril iz člena 27 Direktive 78/660/EGS, fizičnim osebam, delujočim v svojem imenu, ki: (a) izpolnjujejo pogoje, zahtevane v členih od 3 do 19 te direktive, razen če ni raven izpita iz strokovne usposobljenosti nižja od tiste, ki je zahtevana v členu 4 te direktive, in
(b) so že izvajali obvezne revizije zadevne družbe, preden je presegla meje dveh meril od treh, določenih v členu 11 Direktive 78/660/EGS.
Vendar če spada družba, ki preseže dve merili od treh, določenih v členu 27 Direktive 78/660/EGS, v skupino podjetij, ki se konsolidirajo, takšne osebe ne smejo izvajati obveznih revizij računovodskih listin iz člena 1(1)(a) pri tej družbi.
Člen 21
Država članica, ki ne uporabi možnosti, predvidene v členu 6(1) Direktive 83/349/EGS, in v kateri lahko po pravu države te članice takrat, ko je sprejeta ta direktiva, več kategorij fizičnih oseb izvaja obvezne revizije računovodskih listin po členu 1(1)(b) te direktive, lahko do poznejše uskladitve obveznih revizij računovodskih listin izda posebno dovoljenje za izvajanje obveznih revizij računovodskih listin iz člena 1(1)(b) osebi, ki ima dovoljenje na podlagi člena 20 te direktive, če na datum bilance stanja matičnega podjetja skupina podjetij, ki naj bi se konsolidirala, na podlagi svojih zadnjih letnih računovodskih izkazov ne preseže meja dveh od treh meril iz člena 27 Direktive 78/660/EGS, pod pogojem, da je pooblaščena za izvajanje obveznih revizij dokumentov iz člena 1(1)(a) te direktive za vsa podjetja, vključena v konsolidacijo.
Člen 22
Država članica, ki uporabi člen 20, lahko dovoli, da se praktično usposabljanje oseb, na katere se nanaša člen 8, opravlja pri osebi, ki je dobila dovoljenje po pravu te države članice, da izvaja obvezne revizije iz člena 20.
ODDELEK III Poklicna skrbnost in neodvisnost
Člen 23
Države članice predpišejo, da osebe, ki imajo dovoljenje za obvezno revidiranje dokumentov iz člena 1(1), izvajajo takšno revidiranje s poklicno skrbnostjo.
Člen 24
Države članice predpišejo, da takšne osebe ne smejo izvajati obveznih revizij, ki so jih zahtevale, če takšne osebe niso neodvisne v skladu s pravom države članice, ki zahteva revizijo.
Člen 25
Člena 23 in 24 se uporabljata tudi za fizične osebe, ki izpolnjujejo pogoje, predpisane v členih od 3 do 19, in izvajajo obvezne revizije dokumentov iz člena 1(1) v imenu revizorske družbe.
Člen 26
Države članice zagotovijo, da so osebe, ki imajo dovoljenje, zavezane ustreznim sankcijam, če ne izvajajo revizij v skladu s členi 23, 24 in 25.
Člen 27
Države članice zagotovijo najmanj, da člani in družbeniki revizorskih podjetij z dovoljenjem ter člani upravnih, poslovodnih in nadzornih organov takih podjetij, ki sami osebno ne izpolnjujejo pogojev iz členov od 3 do 19 v neki državi članici, ne posegajo v izvajanje revizij na noben način, škodljiv za neodvisnost fizičnih oseb, ki revidirajo dokumente, kakor je navedeno v členu 1(1), v imenu takih revizorskih podjetij.
ODDELEK IV Objavljanje
Člen 28
1. Države članice zagotovijo, da so imena in naslovi vseh fizičnih oseb ter revizorskih družb, ki so jim izdale dovoljenje za izvajanje obveznih revizij dokumentov iz člena 1(1), dani na razpolago javnosti.
2. Poleg tega morajo biti v zvezi z vsako revizorsko družbo javnosti dani na razpolago: (a) imena in naslovi fizičnih oseb iz člena 2(1)(b)(i), in
(b) imena in naslovi članov ali družbenikov revizorskih družb;
(c) imena in naslovi članov upravnih in poslovodnih organov revizorskih družb.
3. Kadar ima fizična oseba dovoljenje za izvajanje obveznih revizij dokumentov, iz člena 1(1), se za družbo v skladu s pogoji iz členov 20, 21 in 22 uporabi odstavek 1 tega člena. Kategorija družb ali združenja podjetij, v zvezi s katerimi je taka revizija dovoljena, pa mora biti seveda navedena.
ODDELEK V Končne določbe
Člen 29
Odbor za stike, ustanovljen v skladu s členom 52 Direktive 78/660/EGS, tudi: (a) brez poseganja v člen 169 in 170 Pogodbe, pospešuje usklajeno uporabo te direktive z rednimi sestanki, na katerih se obravnavajo predvsem praktične težave, ki nastajajo v zvezi z njeno uporabo;
(b) se posvetuje s Komisijo o morebitnih dopolnitvah ali spremembah te direktive.
Člen 30
1. Države članice pred 1. januarjem 1988 sprejmejo zakone in druge predpise, potrebne za uskladitev s to direktivo. O tem takoj obvestijo Komisijo.
2. Države članice lahko določijo, da se predpisi iz odstavka 1 začnejo uporabljati 1. januarja 1990.
3. Države članice zagotovijo, da se Komisiji sporočijo besedila temeljnih predpisov nacionalne zakonodaje, sprejetih na področju, ki ga ureja ta Direktiva.
4. Države članice zagotovijo tudi, da se Komisiji izročijo seznami izpitov, ki so jih organizirale ali priznale na podlagi člena 4.
Člen 31
Ta direktiva je naslovljena na države članice.
ob upoštevanju Uredbe Sveta št. 136/66/EGS z dne 22. septembra 1966 o vzpostavitvi skupne ureditve trga za olja in maščobe1, kakor je bila nazadnje spremenjena z Uredbo (EGS) št. 2260/842, in zlasti člena 5(4) Uredbe,
ob upoštevanju predloga Komisije,
ker je člen 5 Uredbe št. 136/66/EGS uvedel sistem proizvodne pomoči za oljčno olje; ker se ta pomoč za območja z oljkami na določen datum dodeli pridelovalcem, ki so člani organizacij proizvajalcev, kakor so določene v členu 20c(1) Uredbe št. 136/66/EGS, in ki v povprečju proizvedejo najmanj 100 kilogramov olja v tržnem letu, in drugim pridelovalcem na osnovi števila in proizvodnega potenciala oljčnih dreves ter pridelka teh dreves, kakor je določeno v skladu s standardno metodo, in pod pogojem, da so bile pridelane oljke dejansko obrane;
ker je do ustanovitve registra pridelovalcev oljk treba pomoč za zadevne pridelovalce izračunati na osnovi povprečnih pridelkov oljčnih dreves;
ker je za pravilno delovanje sistema pomoči treba določiti vrste oljčnega olja, za katere se dodeli pomoč;
ker je za pravilno delovanje sistema pomoči treba določiti pravice in obveznosti za vse, ki jih to zadeva, in sicer za pridelovalce, organizacije proizvajalcev in za združenja organizacij proizvajalcev kot tudi za države članice, ki jih to zadeva;
ker morajo biti združenja organizacij proizvajalcev oljčnega olja, kakor jih določa člen 20c(2) navedene uredbe, sestavljena iz minimalnega števila skupin ali morajo predstavljati minimalni delež državne proizvodnje; ker morajo biti ta minimalna števila ali deleži določeni na ravneh, ki omogočajo posebno usklajevanje in nadzor dela, ki ga morajo tovrstna združenja obvezno učinkovito opraviti;
ker člen 20c navedene uredbe določa, da morajo organizacije proizvajalcev in združenja organizacij proizvajalcev izvajati določena preverjanja in usklajevanja; ker je v ta namen treba določiti natančno naravo teh nalog;
ker morajo, da bi dosegli učinkovito upravljanje, organizacije proizvajalcev in njihova združenja pred začetkom tržnega leta vložiti zahtevek za priznanje pri pristojnih nacionalnih organih; ker mora zadevna država članica sprejeti odločitev o njihovi prijavi v razumnem času;
ker se lahko v skladu s členom 20d(1) navedene uredbe delež pomoči zadrži kot povračilo za stroške, ki so jih imele organizacije proizvajalcev in njihova združenja pri nadzoru; ker je treba sprejeti ukrepe, s katerimi bi zagotovili, da se zadržane vsote uporabljajo izključno za financiranje nalog iz člena 20c(1) in (2) navedene uredbe;
ker člen 20d(2) navedene uredbe določa, da lahko za predujem dela pomoči zaprosijo le združenja; ker zaradi preudarnega vodenja ta predujem ne sme presegati določenega odstotka zneska pomoči;
ker je treba, da bi zagotovili neoporečno delovanje sistema proizvodne pomoči za pridelovalce, ki so člani organizacij proizvajalcev, poskrbeti za plačevanje pomoči za dosežene količine, pridobljene v odobrenih oljarnah; ker morajo zadevne oljarne izpolnjevati vrsto pogojev, da bi pridobile odobritev;
ker je navedena pomoč v veliko korist proizvajalcev olja in pomeni finančno breme za Skupnost; ker je treba, da bi zagotovili dodelitev pomoči le za olje, ki izpolnjuje pogoje, poskrbeti za ustrezen sistem administrativnega nadzora;
ker je treba za učinkovito upravljanje sistema pomoči poskrbeti, da države članice določijo količino oljčnega olja, ki je upravičena do pomoči, v primerih, kjer je dejanski pridelek pridelovalca oljk dvomljiv;
ker so izkušnje pokazale, da kljub velikemu številu uvedenih posebnih preverjanj število pridelovalcev, ki jih je treba nadzorovati, otežuje natančen in učinkovit nadzor in preverjanje; ker je treba te težave odpraviti tako, da se v vsaki državi članici oblikuje računalniška datoteka, v kateri bodo shranjeni vsi podatki, kar bo olajšalo nadzor in omogočilo takojšnje odkrivanje nepravilnosti,
SPREJEL NASLEDNJO UREDBO:
Člen 1
Od tržnega leta 1984/85 se splošna pravila, določena v tej uredbi, uporabljajo za dodeljevanje proizvodne pomoči za oljčno olje iz člena 5 Uredbe št. 136/66/EGS.
3. Pomoč se na podlagi zahtevka strank, ki jih to zadeva, dodeli državi članici, v kateri je bilo olje proizvedeno.
4. Če so pridelovalci oljk člani organizacije proizvajalcev, kakor določa člen 20c(1) Uredbe št. 136/66/EGS, in je njihova povprečna proizvodnja znatno nižja od 100 kilogramov oljčnega olja v tržnem letu, se pomoč dodeli v skladu s prvo alineo člena 5(2) navedene uredbe glede na količino dejansko proizvedenega olja v odobreni oljarni ob upoštevanju člena 7.
Za druge pridelovalce oljk se pomoč dodeli v skladu z drugo alineo člena 5(2) Uredbe št. 136/66/EGS in je enaka pomoči, ki se izračuna ob upoštevanju pridelka oljk in proizvodnje olja, določenih v skladu s standardno metodo iz člena 18 glede na število oljčnih dreves v pridelavi.
5. Za tržni leti 1984/85 in 1985/86 države članice proizvajalke določijo, kateri pridelovalci oljk, katerih povprečna proizvodnja znaša najmanj 100 kilogramov olja v tržnem letu, so upravičeni do pomoči, dodeljene glede na količino dejansko proizvedenega olja ob upoštevanju pridelka oljk in proizvodnje olja, določenih v skladu s členom 18 glede na število oljčnih dreves v pridelavi.
6. Pred 31. marcem 1986 Svet s kvalificirano večino na predlog Komisije določi merila, ki se bodo od tržnega leta 1986/87 dalje uporabljala za določanje, kateri pridelovalci oljk imajo povprečno proizvodnjo najmanj 100 kilogramov olja v tržnem letu.
Člen 3
1. Vsak pridelovalec na začetku tržnega leta in pred datumom, ki se določi, predloži pristojnim organom v zadevni državi članici izjavo o pridelovanju, ki mora ob prvi predložitvi vsebovati:
- podatke o oljčnih drevesih in o njihovi lokaciji,
- izvod izjave, ki rabi za vzpostavitev registra pridelovalcev oljk. V zvezi z Grčijo, in dokler register pridelovalcev oljk ne bo vzpostavljen v tej državi članici, lahko to izjavo nadomesti izjava iz člena 1(1) Uredbe (EGS) št. 1590/83.
2. Za naslednja tržna leta vsak pridelovalec oljk pred datumom, ki se ga določi, odda dodatno izjavo, v kateri navede kakršne koli spremembe ali potrdi veljavnost svoje prejšnje izjave o pridelovanju.
3. Pridelovalci oljk, ki so člani organizacije proizvajalcev, do datuma, ki se določi, organizaciji, katere člani so, pošljejo individualen zahtevek za pomoč z dokazilom, da so bile oljke stisnjene, ali prodajno fakturo za oljke ali oba dokumenta.
4. Pridelovalci oljk iz odstavka 3 oddajo izjavo o pridelovanju in zahtevek za pomoč prek svoje organizacije.
Organizacije proizvajalcev obvestijo zadevno državo članico o imenih pridelovalcev oljk iz drugega pododstavka.
6. Pri pridelovalcih oljk, ki niso člani organizacije proizvajalcev, se individualno oddana izjava o pridelovanju šteje kot zahtevek za pomoč, če je pred datumom, ki se določi, dopolnjena z:
- izjavo, da so za zadevno tržno leto obrali svoje oljke, in
- navedbo o predvideni uporabi oljk.
7. Pridelovalcem oljk, ki ne izpolnjujejo obveznosti iz tega člena, se pomoč zavrne.
Člen 4
1. Brez poseganja v druge zahteve člena 20c(1) Uredbe št. 136/66/EGS se v skladu z navedeno uredbo organizacija proizvajalcev prizna le, če:
(a) jo sestavlja najmanj 700 pridelovalcev oljk, pri organizacijah, ki proizvajajo in povečujejo tržno vrednost oljk in oljčnega olja; ali
(b) jo sestavlja, v preostalih primerih, najmanj 1200 pridelovalcev oljk; če je ena ali več organizacij, ki proizvajajo in povečujejo tržno vrednost oljk in oljčnega olja, članica zadevne organizacije, se zadevni pridelovalci obravnavajo individualno za izračun minimalnega potrebnega števila pridelovalcev; ali
(c) predstavlja najmanj 25 % pridelovalcev oljk ali proizvodnje oljčnega olja v gospodarski regiji, v kateri je bila ustanovljena.
2. Člani organizacije proizvajalcev smejo biti le naslednji: pridelovalci oljk, ki so lastniki nasada oljčnih dreves, ki ga izkoriščajo, ali pridelovalci oljk, ki nasad oljčnih dreves izkoriščajo najmanj tri leta.
V ta namen pridelovalci oljk organizacijam proizvajalcev, v katere so včlanjeni, posredujejo podatke, ki so potrebni za potrditev, da so osebe, ki izkoriščajo nasad oljčnih dreves, in podatke o kakršnih koli spremembah, do katerih lahko pride po njihovi prijavi za članstvo.
3. Za namen te uredbe "gospodarska regija" pomeni regijo, ki ima po kriterijih, ki jih določi zadevna država članica, podobne pogoje pridelave za pridelavo oljk.
4. Države članice sprejmejo vse potrebne ukrepe za spodbuditev oblikovanja skupin proizvajalcev, kakor je določeno v Uredbi (EGS) št. 1360/784, ali drugih organizacij za proizvodnjo in povečevanje tržne vrednosti oljk in oljčnega olja, ki se lahko priznajo kot organizacije proizvajalcev za namen te uredbe.
Člen 5
1. Organizacije proizvajalcev, ki želijo pridobiti priznanje od začetka tržnega leta, vložijo zahtevek pri pristojnem organu v zadevni državi članici najpozneje do 30. junija prejšnjega tržnega leta.
2. Najpozneje do 15. oktobra po prejetju zahtevka pristojni organ, potem ko preveri, ali organizacija izpolnjuje zahteve iz člena 20c(1) Uredbe št. 136/66/EGS in člena 4, odloči o zahtevku ter o tem obvesti zadevno organizacijo in Komisijo.
Priznanje začne veljati od začetka tržnega leta, ki sledi letu, v katerem je bil vložen zahtevek.
3. Priznane organizacije proizvajalcev vsako leto do 30. junija pri pristojnem organu prijavijo kakršne koli spremembe v svoji sestavi od priznanja naprej ali od zadnje letne izjave in ga obvestijo o vseh prejetih obvestilih o izstopu iz članstva ali zahtevkih za članstvo.
Na podlagi te izjave in drugih ustreznih preiskav pristojni organ preveri, ali so pogoji za priznanje še vedno izpolnjeni.
Če niso več izpolnjeni ali če sestava organizacije ne dovoljuje preveritve pridelave njenih članov, mora pristojni organ nemudoma in najpozneje do začetka naslednjega tržnega leta umakniti priznanje in o svoji odločitvi obvestiti Komisijo.
Člen 6
1. Priznane organizacije proizvajalcev:
- oddajo izjavo o pridelovanju vseh svojih članov v skladu s členom 3(1),
- opravljajo preverjanja podatkov v teh izjavah na kraju samem, podanih v deležih, ki jih je treba določiti,
- enkrat mesečno oddajo zahtevke svojih članov za pomoč na standardiziranih obrazcih, ki so prirejeni za računalniško obdelavo, kakor določa člen 16. Zahtevek za pomoč se vloži za količino, ki so jo pridelali tisti člani, ki so opravili svojo proizvodnjo olja, pod pogojem da so bila opravljena preverjanja iz člena 8 in izpolnjene iz njih izhajajoče obveznosti.
Vse zahtevke, ki se nanašajo na proizvodnjo v enem samem tržnem letu, je treba zaradi možnosti izključitve vložiti pred datumom, ki se ga določi.
2. Kadar organizacija proizvajalcev pripada združenju tovrstnih organizacij, mora izjave o pridelovanju in zahtevke za pomoč pridelovalcem oljk vložiti združenje.
Člen 7
Kadar je pridelovalec oljk, ki je član organizacije proizvajalcev,
- tudi vzel v najem nasad oljčnih dreves za obdobje, krajše od treh let,
- prodal del pridelka oljk ali celoten pridelek, in
- pristopil k organizaciji med tržnim letom,
Člen 8
1. Pred vložitvijo zahtevka za pomoč vsaka organizacija proizvajalcev preveri količino oljčnega olja, za katero je vsak od njenih članov vložil zahtevek za pomoč. Za namene te kontrole organizacija še zlasti preveri,
- da pridelek oljk, ki jih pridelovalec prijavi kot stisnjene v odobreni oljarni, ustreza podrobnostim, navedenim na prijavi pridelka, na podlagi meril, ki se jih določi,
- da podrobnosti, ki jih navedejo pridelovalci v zvezi s količino stisnjenih oljk in količino pridobljenega olja, ustrezajo količini oljk in olja, navedeni v skladiščnih evidencah odobrenih oljarn.
2. Organizacije proizvajalcev posredujejo datoteke o svojih članih pristojnim organom v zadevni državi članici v naslednjih primerih:
- če se podrobnosti iz prve alinee odstavka 1 ne ujemajo, potem ko je organizacija pridobila vso dodatno dokumentacijo in podatke, ki se lahko uporabijo za ugotovitev dejansko proizvedene količine,
- če se podrobnosti iz druge alinee odstavka 1 ne ujemajo,
- če se podrobnosti iz izjave o pridelovanju ne ujemajo z ugotovljenim stanjem po opravljenih kontrolah.
Člen 9
1. Brez poseganja v zahteve člena 20c(2) Uredbe št. 136/66/EGS se združenja ne sme priznati, če ne vključuje najmanj 10 organizacij proizvajalcev, priznanih v skladu s členom 5, ali števila organizacij, ki predstavljajo najmanj 5 % proizvodnje oljčnega olja zadevne države članice.
Vendar pa morajo biti organizacije proizvajalcev, ki sestavljajo združenje, iz dveh ali več gospodarskih regij.
2. Določbe o priznanju ali ukinitvi organizacije iz člena 5 se uporabljajo tudi za združenja.
Člen 10 Združenja, določena v členu 20c(2) Uredbe št. 136/66/EGS:
- usklajujejo dejavnosti organizacij, ki jih sestavljajo, in zagotavljajo, da so te dejavnosti v skladu z določbami te uredbe, ter zlasti neposredno in v skladu z deležem, ki se določi, preverjajo način izvedbe preverjanj iz členov 6 in 8,
- oddajo pristojnim organom izjave o pridelovanju in zahtevke za pomoč, ki so jim jih posredovale organizacije, ki ta združenja sestavljajo,
- od zadevne države članice prejmejo predujme za proizvodno pomoč, kot je navedeno v členu 12, in preostali znesek pomoči ter jih razdelijo med proizvajalce, ki so člani organizacij, iz katerih so ta združenja sestavljena.
Člen 11
1. Znesek zadržane vsote iz člena 20d(1) Uredbe št. 136/66/EGS se uporablja na naslednji način:
(a) dogovorjena vsota se izplača vsakemu združenju na podlagi števila članov organizacij proizvajalcev, iz katerih je združenje sestavljeno;
(b) preostali znesek se izplača vsem organizacijam proizvajalcev na podlagi:
- števila individualnih zahtevkov za pomoč, ki jih člani oddajo svoji organizaciji,
- opravljenih preverjanj v okviru postopka pomoči.
2. Države članice, v katerih se proizvede oljčno olje, zagotovijo, da združenja in organizacije proizvajalcev zneske, nakazane v skladu z odstavkom 1, uporabljajo izključno za financiranje dejavnosti, za katere so odgovorne v skladu s to uredbo.
3. Če se zneski v celoti ali deloma ne uporabijo, kakor je določeno v odstavku 2, jih je treba vrniti zadevni državi članici in se odbijejo od izdatkov, ki jih financira EKUJS.
4. Za lažje delovanje združenj in organizacij proizvajalcev so države članice pooblaščene, da jim na začetku vsakega tržnega leta izplačajo pavšalni predujem, ki se izračuna na podlagi števila članov.
5. Države članice proizvajalke določijo pravila o dodeljevanju pomoči in roke za plačila pridelovalcem oljk.
Člen 12
1. Države članice proizvajalke so pooblaščene za izplačilo predujmov na zahtevani znesek pomoči združenjem organizacij proizvajalcev.
2. V tržnih letih 1984/85, 1985/86 in 1986/87 predujem iz odstavka 1 za vsakega pridelovalca ne presega:
- zneska, izračunanega ob upoštevanju pridelka oljk in pridelka olja, določenih v skladu s členom 18 glede na število oljčnih dreves v pridelavi, kakor je navedeno v prijavi pridelka, ali zneska, izračunanega na podlagi količine, navedene v prijavi, če je ta nižja od zgoraj omenjene, ali
- 50 % zneska, izračunanega na podlagi povprečja dejansko izplačanih pomoči v dveh preteklih tržnih letih.
Člen 13
1. Države članice odobrijo samo oljarne, katerih lastniki:
(a) so zadevni državi članici v skladu s predpisi, ki se jih določi, posredovali vse podatke o svoji tehnični opremi in dejanski zmogljivosti stiskanja ter vse spremembe teh podatkov;
(b) se strinjajo, da se opravijo vsa preverjanja, določena v okviru postopka pomoči, da v svojih prostorih sprejmejo kakršno koli vrsto preverjanja, ki se izkaže za potrebno, ter da dovolijo vsa preverjanja na njihov račun;
(c) med preteklim tržnim letom niso bili vključeni v postopke zaradi nepravilnosti, ugotovljenih med preverjanji, opravljenimi v skladu s členom 14 in tem členom; glede odobritve za tržno leto 1984/85:
- niso bili vključeni v postopke zaradi nepravilnosti, ugotovljenih med preverjanji, opravljenimi za tržno leto 1983/84 v skladu s členoma 7 in 9 Uredbe (EGS) št. 2959/825, in
- njihova odobritev ni bila umaknjena za obdobje po 31. oktobru 1984 v skladu s to uredbo;
(d) se strinjajo, da vodijo standardizirane skladiščne evidence, ki so v skladu z merili, ki se jih določi.
2. Države članice pred izdajo odobritve preverijo, ali so pogoji za odobritev izpolnjeni, in še zlasti na kraju samem preverijo tehnično opremo ter dejansko zmogljivost stiskanja oljarn.
3. V tržnih letih 1984/85 in 1985/86 lahko zadevne države članice izdajo začasno odobritev zadevne oljarne, takoj ko je bil vložen zahtevek za odobritev skupaj s podatki iz odstavka 1.
Taka začasna odobritev postane dokončna, takoj ko zadevna država članica potrdi, da so izpolnjeni vsi pogoji za odobritev iz odstavka 1.
Če se ugotovi, da eden od pogojev iz odstavka 1 ni izpolnjen, se začasna odobritev umakne.
4. Kadar eden od pogojev iz odstavka 1 ni več izpolnjen, se odobritev umakne za obdobje, ki je odvisno od resnosti kršitve.
5. Kadar je odobritev umaknjena v skladu z odstavkoma 3 in 4, se kadarkoli med obdobjem umika odobritve ne sme ugoditi nobenemu novemu zahtevku za odobritev:
- iste fizične ali pravne osebe, ki upravlja zadevno oljarno, ali
- katere koli fizične ali pravne osebe, ki želi upravljati zadevno oljarno, razen če lahko ta oseba zadevni državi članici predloži zadovoljiv dokaz, da z zahtevkom za novo odobritev ne namerava obiti uvedene kazni.
Člen 14
1. Vsaka država članica proizvajalka uporabi sistem preverjanj, s katerim zagotovi, da je proizvod, za katerega se dodeli pomoč, upravičen do nje.
2. Države članice proizvajalke preverijo dejavnosti vsake organizacije proizvajalcev in združenja, še zlasti, ali so ti organi opravili postopke preverjanj.
3. Med vsakim tržnim letom in zlasti med obdobjem stiskanja oljk države članice proizvajalke opravljajo preverjanja na kraju samem dejavnosti in skladiščnih evidenc deleža odobrenih oljarn, ki se določi.
Izbrane oljarne morajo biti reprezentativne za zmogljivost stiskanja na pridelovalnem območju.
4. Pri oljčnem olju, ki je opredeljeno v točki 1 Priloge k Uredbi št. 136/66/EGS in ga proizvedejo pridelovalci, ki niso člani organizacije proizvajalcev, se preverjanje opravi z vzorčenjem na kraju samem, pri čemer se ugotovi:
- da so prijave pridelka točne,
- da se bodo obrane oljke uporabile za proizvodnjo olja in, če je možno, da so bile dejansko predelane v olje.
Preverjanja se opravijo na deležu pridelovalcev, ki se določi zlasti na podlagi velikosti posestev.
5. Za ta preverjanja države članice med drugim uporabljajo računalniško obdelane podatkovne datoteke, predvidene v členu 16.
Te datoteke se uporabljajo za vodenje postopkov preverjanj, ki jih je treba opraviti v skladu z odstavki od 1 do 4.
Člen 15
1. Države članice določijo količino olja, ki je upravičena do pomoči na podlagi zahtevkov, vloženih v skladu s členoma 3 in 6, ob upoštevanju vseh pomembnih dejstev in zlasti vseh preverjanj, določenih s to uredbo.
Količina oljčnega olja iz točke 4 v Prilogi Uredbe št. 136/66/EGS, za katero se lahko dodeli pomoč, se določi na podlagi proizvodnje vrste olja, opredeljenega v točki 1 te priloge.
2. Pri proizvajalcih, katerih datoteke je njihova organizacija posredovala državi članici v skladu s členom 8(2), država članica določi količino olja, za katero bo dodeljena pomoč. 3. Če se preverjanja iz členov 13 in 14 ne ujemajo s številkami v skladiščnih evidencah odobrene oljarne, zadevna država članica brez poseganja v kazni, ki bi utegnile biti naložene oljarni, za vsakega proizvajalca, člana organizacije, ki je svoj pridelek oljk stisnila v zadevni oljarni, določi količino olja, za katero se dodeli pomoč.
4. Za določanje količine, upravičene do pomoči, v primerih, ki jih obravnavata odstavka 2 in 3, država članica uporabi zlasti pridelek oljk in pridelek olja, določena v skladu s standardno metodo iz člena 18.
Člen 16
1. Vsaka država članica proizvajalka izdela in sproti dopolnjuje trajne računalniške datoteke s podatki o proizvodnji oljk in oljčnega olja.
2. Te datoteke morajo vsebovati najmanj naslednje podatke:
(a) za vsakega pridelovalca oljk in za vsako tržno leto, za katero je vložil zahtevek za pomoč:
- podatke iz izjave o pridelovanju, določene v členu 3,
- količine proizvedenega olja, za katere je bil vložen zahtevek za pomoč, in količine, za katere se pomoč izplača,
- podatke iz preverjanj, opravljenih na kraju samem pri pridelovalcu oljk;
(b) za organizacije proizvajalcev in združenja organizacij proizvajalcev vse podatke, potrebne za preveritev njihovih dejavnosti v zvezi s sedanjim sistemom pomoči, in tudi rezultate preverjanj, ki jih opravijo države članice;
(c) za oljarne in za vsako tržno leto podatke, ki se pojavljajo v skladiščnih evidencah, podatke o tehnični opremi in zmogljivosti stiskanja in rezultate preverjanj, opravljenih v skladu s to uredbo;
(d) okvirne letne pridelke za vsako enotno pridelovalno območje.
Člen 17
1. Datoteke iz člena 16 so zaupne.
Dostop do njih imajo naslednji:
- nacionalni organi, ki jih pooblasti država članica,
- zaposleni pri Komisiji v sodelovanju s pristojnimi uradniki držav članic in v skladu z Uredbo (EGS) št. 729/706, kakor je bila nazadnje spremenjena z Uredbo (EGS) št. 3509/807, zlasti v zvezi z določenimi postopki,
- organizacije proizvajalcev in njihova združenja v zvezi z vidiki, za katere države članice menijo, da so potrebni za učinkovito preverjanje posameznih obstoječih članov.
2. Oblikovane podatkovne datoteke in sistemi obdelave, ki se uporabljajo pri njihovem preverjanju, morajo biti skladni z računalniškimi sistemi, ki jih uporablja vsaka država članica proizvajalka za register pridelovalcev oljk.
Člen 18
Pridelki oljk in pridelki olja iz druge alinee prvega pododstavka člena 5(2) Uredbe št. 136/66/EGS se določijo po enotnih pridelovalnih območjih najpozneje do 31. maja vsako leto na podlagi števil, ki jih posredujejo države članice proizvajalke najpozneje do 30. aprila vsako leto.
Člen 19
Podrobna pravila za uporabo te uredbe se sprejmejo v skladu s postopkom iz člena 38 Uredbe št. 136/66/EGS.
V skladu s tem postopkom se določijo tudi:
- pridelki iz člena 18,
- znesek iz člena 11(1)(a).
Člen 20
Da bi zagotovili tekoč prehod s trenutno veljavne ureditve na ureditev, ki jo določa ta uredba, Komisija lahko sprejme kakršne koli potrebne ukrepe za tržno leto 1984/85 v skladu s postopkom iz člena 38 Uredbe št. 136/66/EGS.
Člen 21
Pred koncem tretjega leta uporabe te uredbe bo Komisija Svetu predložila poročilo o delovanju ureditve, določene s to uredbo, vključno s predlogi, ki bodo Svetu omogočili pregledati ureditev.
Člen 22
Države članice Komisijo uradno obvestijo o ukrepih, sprejetih v skladu s to uredbo.
Člen 23
Ta uredba začne veljati z dnem objave v Uradnem listu Evropskih skupnosti.
ob upoštevanju Pogodbe o ustanovitvi Evropske gospodarske skupnosti in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker je Direktiva 64/433/EGS [4], kakor je bila nazadnje spremenjena z Direktivo 83/90/EGS [5], da bi se zagotovilo poenoteno varovanje zdravja potrošnikov, predvidela izvajanje zdravstvenih inšpekcij in nadzora svežega mesa, za katerega je verjetno, da bo vključeno v trgovino v Skupnosti;
ker Direktiva 72/462/EGS [6], kakor je bila nazadnje spremenjena z Direktivo 83/91/EGS [7], da bi zaščitila zdravje ljudi in živali v Skupnosti, določa, da morajo ob uvozu svežega mesa pristojni organi držav članic izvajati zdravstveni nadzor, veterinarski izvedenci držav članic in Komisije pa zdravstvene inšpekcije v tretjih državah izvoznicah;
ker se Direktiva 64/433/EGS nanaša samo na sveže meso, za katerega je verjetno, da bo vključeno v trgovino v Skupnosti; ker so organi držav članic uvedli nacionalni nadzor svežega mesa, namenjenega izključno na trg države članice;
ker Direktiva Sveta 71/118/EGS [8], kakor je bila nazadnje spremenjena z Direktivo 84/642/EGS[9], predvideva zdravstvene inšpekcije in nadzor svežega perutninskega mesa;
ker se za te zdravstvene inšpekcije in nadzor zaračunavajo pristojbine, ki se trenutno v posameznih državah članicah financirajo na različne načine; ker lahko te razlike vplivajo na pogoje konkurence med proizvodnimi panogami, ki so v večini zajete v skupnih ureditvah trgov;
ker je zato, da bi izboljšali to stanje, treba določiti usklajena pravila o financiranju navedenih zdravstvenih inšpekcij in nadzora;
ker je zaradi nacionalnih predpisov in upravnih postopkov državne uprave in financiranja Helenski republiki treba odobriti dodatno dvoletno obdobje, da bi ji omogočili uporabo ustreznega mehanizma za pobiranje pristojbin v zvezi z inšpekcijami in nadzorom,
SPREJEL NASLEDNJO DIREKTIVO:
Člen 1
1. Od 1. januarja 1986 države članice zagotovijo, da:
- se za zakol živali iz odstavka 2 pobirajo pristojbine za kritje stroškov, nastalih v zvezi z zdravstvenimi inšpekcijami in nadzorom,
- se za zagotovitev enakega obravnavanja, kakor je predvideno v členu 15 Direktive 71/118/EGS in za kritje stroškov iz Direktive 72/462/EGS, sprejme določba za pobiranje pristojbine za meso iz navedenih direktiv, uvoženo iz tretjih držav,
- je vsakršno neposredno ali posredno povračilo pristojbin prepovedano.
1. Svet, ki odloča s kvalificirano večino na predlog Komisije, do 1. januarja 1986 sprejme odločitev o pavšalu ali višinah pristojbin iz prvih dveh alinej člena 1(1) in o podrobnih pravilih in načelih za izvajanje te direktive ter o možnih izjemah. Vendar pa se višine pristojbin za meso iz klavnic, ki niso odobrene v skladu z Direktivo 64/433/EGS, ne določijo, razen če Svet pred navedenim datumom sprejme pravila o inšpekciji za navedeno meso.
2. Države članice lahko poberejo znesek, ki presega višino ali višine iz odstavka 1, če skupna vsota pristojbin, pobranih za vsako državo članico, ostane nižja od dejanskih stroškov za inšpekcije ali enaka tem.
Člen 3
Do 1. januarja 1990 Komisija predloži poročilo o pridobljenih izkušnjah skupaj s predlogi za morebitne spremembe zgornjih členov.
Člen 4
Države članice sprejmejo zakone, in druge predpise, potrebne za uskladitev s to direktivo, najkasneje do 1. januarja 1986. O tem takoj obvestijo Komisijo.
Vendar pa ima Helenska republika dodatno obdobje dveh let za uskladitev s to direktivo.
Člen 5
Ta direktiva je naslovljena na države članice.
ob upoštevanju predloga Komisije 1,
ob upoštevanju mnenja Evropskega parlamenta 2,
ob upoštevanju mnenja Ekonomsko-socialnega odbora 3,
ker je v skladu s Pogodbo od konca prehodnega obdobja prepovedana kakršna koli diskriminacija glede na državljanstvo pri ustanavljanju in opravljanju storitev; ker se načelo take obravnave glede na državljanstvo uporablja zlasti pri dodeljevanju dovoljenj, zahtevanih za opravljanje nekaterih dejavnosti in tudi za registracijo ali članstvo pri strokovnih organizacijah ali telesih;
ker je kljub temu zaželeno, da se uvedejo nekatere določbe za olajšanje učinkovitega uresničevanja pravice do ustanavljanja;
ker na podlagi člena 54(3)(h) Pogodbe, države članice ne smejo dodeliti nobene pomoči, s katero bi se lahko izkrivljali pogoji ustanavljanja;
ker so v nekaterih državah članicah za dostop do nekaterih dejavnosti na področju farmacije, razen podeljevanja ustreznih diplom, spričeval ali drugih formalnih kvalifikacij, zahtevane dodatne poklicne izkušnje; ker o tem še vedno ni konvergence mnenj med državami članicami, je zato, da bi se izognili morebitnim težavam, priporočljivo kot zadostni pogoj priznati ustrezne, enako dolgo trajajoče praktične izkušnje, pridobljene v drugi državi članici;
ker glede na njihove nacionalne politike na področju javnega zdravja, ki med drugim želijo zagotoviti zadovoljivo preskrbo farmacevtskih izdelkov na njihovem celotnem ozemlju, nekatere države članice, omejujejo število novih lekarn, ki bi lahko bile ustanovljene, medtem ko druge države članice takih določb niso sprejele; ker je v teh razmerah še prezgodaj, da bi določili, da se morajo učinki priznavanja diplom, spričeval in drugih dokazil o formalnih kvalifikacijah iz farmacije razširiti tudi na opravljanje dejavnosti farmacevta nadzornika v lekarni, ki je odprta za javnost manj kot tri leta; ker morata Komisija in Svet to vprašanje ponovno proučiti v doglednem času;
ker glede uradnega potrdila o usposabljanju Direktiva o vzajemnem priznavanju diplom ne predpostavlja enakovrednosti usposabljanja, ki ga te diplome urejajo, mora biti uporaba teh kvalifikacij odobrena samo v jeziku matične države članice ali države članice, iz katere tuji državljan prihaja;
ker lahko države članice zaradi olajšanja uporabe te direktive s strani nacionalnih organov, poleg formalnih potrdil o usposabljanju, določijo, da mora oseba, ki izpolnjuje pogoje za usposabljanje določene s to direktivo, predložiti potrdilo pristojnih organov njene matične države ali države iz katere prihaja, v katerem je navedeno, da so ta potrdila o usposabljanju tista, ki jih ureja ta direktiva;
ker ta direktiva ne vpliva na določbe zakonov in drugih predpisov držav članic, ki podjetjem prepovedujejo opravljanje nekaterih dejavnosti ali jim nalagajo nekatere pogoje za opravljanje take dejavnosti;
ker je težko oceniti, v kakšnem obsegu so trenutno lahko pravila, namenjena olajševanju svobode farmacevtov zagotavljati storitev, ustrezna; ker zaenkrat v teh okoliščinah ni priporočljivo sprejemati takih pravil;
ker bi bilo treba glede dobrega značaja in dobrega slovesa razlikovati med pogoji za začetek opravljanja poklica in pogoji za opravljanje poklica;
ker glede dejavnosti zaposlenih oseb Uredba Sveta (EGS) št. 1612/68, z dne 15. oktobra 1968, o prostem gibanju delavcev v Skupnosti 4 ne vsebuje nobenih posebnih določb, ki bi se nanašale na dober značaj ali dober sloves, poklicno disciplino ali uporabo strokovnega naziva; ker se, odvisno od posamezne države članice, taka pravila uporabljajo ali pa se lahko uporabljajo, tako za zaposlene kot tudi za samozaposlene osebe; ker dejavnosti, za katere je v državah članicah potrebna diploma, spričevalo ali drugo dokazilo o formalnih kvalifikacijah iz farmacije, opravljajo tako zaposlene kot tudi samozaposlene osebe, ali pa iste osebe v tej funkciji v času njihove poklicne kariere; ker je treba kolikor je mogoče, spodbuditi prosto gibanje teh poklicnih oseb v Skupnosti, je zato nujno razširiti uporabo te direktive na zaposlene osebe,
SPREJEL TO DIREKTIVO:
Člen 1
Člen 2
1. Vsaka država članica priznava diplome, spričevala in druga dokazila o formalnih kvalifikacijah iz člena 4, ki jih podeljujejo države članice državljanom drugih držav članic v skladu s členom 2 Direktive 85/432/EGS tako, da glede pravice dostopa do in opravljanja dejavnosti iz člena 1 na svojem ozemlju priznava tem kvalifikacijam enak učinek kot jih imajo diplome, spričevala in druge formalne kvalifikacije iz člena 4, ki jih sama podeljuje.
2. Vendar državam članicam ni treba priznati diplom, spričeval in drugih formalnih potrdil iz odstavka 1 glede ustanavljanja novih lekarn odprtih za javnost. Za namene uporabe te direktive se lekarne, ki delujejo manj kot tri leta, štejejo za nove lekarne.
Pet let po datumu iz člena 19(1) mora Komisija Svetu predložiti poročilo o načinu, na katerega države članice izvajajo prejšnji pododstavek in o možnosti razširitve učinkov vzajemnega priznavanja diplom, spričeval in drugih formalnih potrdil iz odstavka 1. Komisija pripravi vse ustrezne predloge.
Člen 3
1. Z odstopanjem od člena 2 in brez poseganja v člen 45 Akta o pristopu iz leta 1979, Helenski republiki ni treba priznavati diplom, spričeval in drugih formalnih kvalifikacij kakor to določa člen 2, ki jih podeljujejo druge države članice, razen v primeru opravljanja dejavnosti iz člena 1 kot zaposlena oseba v skladu z Uredbo (EGS) št. 1612/68.
Dokler bo Helenska republika uporabljala to izjemo in brez poseganja v člen 45 Akta o pristopu iz leta 1979, drugim državam članicam ni treba, kakor to določa člen 2, priznavati potrdil iz člena 4(d), razen v primeru opravljanja dejavnosti iz člena 1 kot zaposlena oseba v skladu z Uredbo (EGS) št. 1612/68.
2. Deset let po datumu, predvidenem v členu 19, mora Komisija predložiti Svetu ustrezne predloge za razširitev učinkov vzajemnega priznavanja diplom, spričeval in drugih formalnih kvalifikacij zaradi olajšanja učinkovitega uresničevanja pravice do ustanavljanja med Helensko republiko in drugimi državami članicami. Na podlagi teh predlogov bo Svet ukrepal v skladu s postopkom, določenim v Pogodbi EGS.
Člen 4
Diplome, spričevala in druga dokazila o formalnih kvalifikacijah iz člena 2 so naslednje:
(a) v Belgiji:
Le diplôme légal de pharmacien/het wettlijk diploma van apoteker (zakonita diploma iz farmacije), ki jo podeljujejo fakultete za medicino in farmacijo univerz, Centralni izpitni odbor ali Državni izpitni odbori za univerzitetno izobraževanje;
(b) na Danskem:
Bevis for bestĺet farmaceutisk kandidateksamen (univerzitetno farmacevtsko potrdilo);
(c) v Zvezni republiki Nemčiji:
1. Zeugnis über die staatliche Pharmazeutische Prüfung (državno izpitno potrdilo iz farmacije), ki ga podeljujejo pristojni organi;
2. Spričevala pristojnih organov Zvezne republike Nemčije, ki potrjujejo, da se diplome, ki jih po 8. maju 1945 podeljujejo pristojni organi Nemške demokratične republike priznajo kot enakovredne tistim iz točke 1 zgoraj;
(d) v Grčiji:
, , (potrdilo, ki potrjuje sposobnost opravljanja dejavnosti farmacevta), ki ga izdajo pristojni organi in mu sledi državni izpit;
(e) v Franciji:
Državna diploma iz farmacije, ki jo podeljujejo univerze ali državna diploma doktorja farmacije, ki jo podeljujejo univerze;
(f) na Irskem:
Potrdilo Registered Pharmaceutical Chemist;
(g) v Italiji:
Diploma ali spričevalo, ki daje pravico opravljanja farmacevtske dejavnosti, pridobljeno z opravljenim državnim izpitom;
(h) v Luksemburgu:
Državna diploma iz farmacije, ki jo podeljuje Državni izpitni odbor in jo podpiše državni minister za šolstvo;
(i) na Nizozemskem:
Het getuigschrift van met goed gevolg afgelegd apothekersexamen (univerzitetno spričevalo iz farmacije);
(j) v Združenem kraljestvu:
Potrdilo Registered Pharmaceutical Chemist.
Člen 5
Če je v državi članici za dostop do ali za opravljanje ene od dejavnosti iz člena 1 potrebno imeti diplomo, spričevalo ali drugo formalno kvalifikacijo iz člena 4 in dodatne poklicne izkušnje, ta država sprejme v ta namen kot zadosten dokaz potrdilo, ki ga izdajo pristojni organi matične države članice te osebe ali države članice iz katere prihaja, ki potrjuje, da je opravljala navedene dejavnosti v enakovrednem obdobju v svoji matični državi članici ali v državi članici iz katere prihaja.
Vendar se tako priznavanje ne uporablja za dvoletno obdobje poklicnih izkušenj, ki se zahteva v Velikem vojvodstvu Luksemburg zaradi podelitve državne koncesije javni lekarni.
Člen 6
Diplome, spričevala in druge univerzitetne ali enakovredne kvalifikacije iz farmacije, ki so jih države članice podelile državljanom držav članic in ki ne izpolnjujejo minimalnih zahtev za usposabljanje iz člena 2 direktive 85/432/EGS, se obravnavajo kot diplome, ki izpolnjujejo te pogoje, če:
in v obeh primerih če:
- jim je priloženo potrdilo, ki potrjuje, da so njihovi imetniki dejansko in zakonito opravljali eno od dejavnosti iz člena 1(2) direktive 85/432/EGS v državi članici najmanj tri zaporedna leta v petih letih pred podelitvijo potrdila, pod pogojem, da je ta dejavnost regulirana v državi članici. POGLAVJE IV
Uporaba akademskega naziva
Člen 7
1. Brez poseganja v člen 14, države članice gostiteljice državljanom držav članic, ki izpolnjujejo pogoje iz členov 2, 5 in 6 zagotovijo pravico uporabljati zakoniti akademski naziv in, kjer je to primerno, njegovo okrajšavo, matične države članice ali države članice, iz katere prihajajo, v jeziku te države. Države članice gostiteljice lahko zahtevajo, da temu nazivu sledi ime in kraj ustanove ali izpitnega odbora, ki ga je podelila.
2. Če je akademski naziv, ki se uporablja v matični državi članici ali v državi članici, iz katere tuji državljan prihaja, v državi članici gostiteljici lahko zamenjan z nazivom, ki v tej državi zahteva dodatno usposabljanje, ki ga zadevna oseba ni opravila, lahko država članica gostiteljica od te osebe zahteva, da naziv matične države članice ali države članice iz katere prihaja, uporablja v ustreznem izrazu, ki ga določi država članica gostiteljica.
Člen 8
1. Država članica gostiteljica, ki od svojih državljanov zahteva dokazilo o dobrem imenu, ko prvič začnejo opravljati katero koli dejavnost iz člena 1, sprejme glede državljanov drugih držav članic kot zadostno dokazilo potrdilo, ki ga izda pristojen organ v matični državi članici ali v državi članici iz katere tuji državljan prihaja, ki potrjuje, da so bile izpolnjene zahteve države članice glede dobrega značaja ali dobrega slovesa za začetek opravljanja zadevnih dejavnosti.
2. Če matična država članica ali država članica, iz katere tuji državljan prihaja, ne zahteva dokazila o dobrem imenu oseb, ki želijo prvič začeti opravljati zadevno dejavnost, lahko država članica gostiteljica od državljanov matične države članice ali države članice, iz katere tuji državljan prihaja, zahteva izpis iz kazenske evidence, ali če to ni mogoče, enakovreden dokument, ki ga izda pristojen organ matične države članice ali države članice, iz katere tuji državljan prihaja.
4. Države članice zagotovijo zaupnost posredovanih informacij.
Člen 9
1. Če v državi članici gostiteljici veljajo določbe zakonov in drugih predpisov, ki določajo pogoje glede dobrega imena, vključno z določbami o disciplinskih ukrepih v zvezi s hujšo poklicno kršitvijo ali obsodbo za kaznivo dejanje in ki se nanašajo na opravljanje katere koli dejavnosti iz člena 1, matična država članica ali država članica, iz katere tuji državljan prihaja, državi članici gostiteljici posreduje vse potrebne informacije o ukrepih ali disciplinskih postopkih poklicne ali upravne narave v zvezi z zadevno osebo, ali o kaznih te osebe med opravljanjem poklica v matični državi članici ali državi članici, iz katere je prišla.
2. Če država članica gostiteljica ve za resno zadevo, ki se je zgodila zunaj njenega ozemlja še preden je zadevna oseba začela opravljati dejavnosti v tej državi, in če bi to lahko ogrozilo opravljanje zadevne dejavnosti na njenem ozemlju, lahko o tem obvesti matično državo članico ali državo članico, iz katere tuji državljan prihaja.
Matična država članica ali država članica, iz katere tuji državljan prihaja, preveri točnost podatkov, če bi ti lahko ogrozili opravljanje zadevne dejavnosti v tej državi članici. Organi te države odločijo o naravi in obsegu načrtovanih poizvedovanj in obvestijo državo članico gostiteljico o vseh posledičnih ukrepih, ki jih sprejmejo glede informacij, ki so jih posredovali v skladu z odstavkom 1.
3. Države članice zagotovijo zaupnost posredovanih informacij. Člen 10
Če država članica gostiteljica od svojih državljanov, ki želijo začeti opravljati ali opravljati katero koli dejavnosti iz člena 1, zahteva potrdilo o telesnem ali duševnem zdravju, mora ta država sprejeti kot zadostno dokazilo tega dokument, ki je zahtevan v matični državi članici ali v državi članici, iz katere tuji državljan prihaja.
Če matična država članica ali država članica, iz katere tuji državljan prihaja ne predpisuje zahtev te narave tistim, ki želijo začeti opravljati ali opravljati zadevno dejavnost, država članica gostiteljica od teh državljanov sprejme potrdilo, ki ga izda pristojen organ te države, ki ustreza potrdilom, ki jih izdaja država članica gostiteljica.
Člen 11
Dokumenti iz členov 8, 9 in 10 se lahko predložijo največ tri mesece po datumu njihove izdaje.
Člen 12
1. Postopek dodelitve dovoljenja zadevnim osebam za začetek opravljanja katere koli dejavnosti iz člena 1, v skladu s členi 8, 9 in 10, se mora zaključiti čimprej in najpozneje v treh mesecih po predložitvi vseh dokumentov, ki se nanašajo na tako osebo, brez vpliva na zamude zaradi morebitnih pritožb po zaključku tega postopka.
2. V primerih iz členov 8(3) in 9(2), zahteva za ponovno preveritev odloži rok iz odstavka 1.
Če se o tem posvetuje z matično državo članico ali državo članico, iz katere tuji državljan prihaja, poda ta svoj odgovor v treh mesecih.
Ko prejme odgovor ali ob poteku tega roka, država članica gostiteljica nadaljuje s postopkom iz odstavka 1.
Člen 13
Če država članica gostiteljica od svojih državljanov, ki želijo začeti opravljati ali opravljati eno od dejavnosti iz člena 1 zahteva, da prisežejo ali dajo slovesno izjavo in če oblike take prisege ali izjave ne smejo uporabiti državljani drugih držav članic, ta država članica zagotovi, da je zadevnim osebam ponujena ustrezna in enakovredna oblika prisege ali izjave.
Člen 14
Če je uporaba strokovnega naziva, ki se nanaša na eno od dejavnosti iz člena 1 v državi članici gostiteljici predpisana, lahko državljani države članice, ki izpolnjujejo pogoje poklicne kvalifikacije iz členov 2, 5 in 6 uporabljajo naziv države članice gostiteljice, ki v tej državi ustreza tem pogojem in lahko uporabljajo njegovo okrajšavo.
Člen 15
1. Države članice sprejmejo potrebne ukrepe, da bi zadevnim osebam omogočile pridobiti informacije o zakonodaji, ki ureja zdravstveno in socialno zavarovanje in, kjer je to primerno, informacije o poklicni etiki države članice gostiteljice.
V ta namen lahko države članice ustanovijo informacijske centre, kjer lahko take osebe dobijo potrebne informacije. Država članica gostiteljica lahko zahteva, da zadevne osebe navežejo stike s temi centri.
2. Države članice lahko ustanovijo centre iz odstavka 1 pod varstvom pristojnih organov in teles, ki jih določijo v roku iz člena 19(1).
3. Države članice poskrbijo, kjer je to primerno, da zadevne osebe, v lastnem interesu in v interesu svojih strank, pridobijo jezikovno znanje potrebno za opravljanje svojega poklica v državi članici gostiteljici.
Člen 16
V primeru upravičenih dvomov lahko država članica gostiteljica od pristojnih organov druge države članice zahteva potrditev verodostojnosti diplom, spričeval in drugih formalnih kvalifikacij, ki so izdane v tej drugi državi članici in so navedene v Poglavjih II in III ter tudi zagotovilo, da je zadevna oseba izpolnila vse zahteve za usposabljanje iz direktive 85/432/EGS.
Člen 17
V roku iz člena 19(1) države članice določijo organe in telesa, pristojne za izdajanje ali sprejemanje diplom, spričeval in drugih formalnih kvalifikacij kot tudi dokumentov in informacij iz te direktive, ter o tem nemudoma obvestijo druge države članice in Komisijo.
Člen 18
Ta direktiva se uporablja tudi za državljane držav članic, ki v skladu z Uredbo (EGS) št. 1612/68 opravljajo ali bodo opravljali eno od dejavnosti iz člena 1 kot zaposlene osebe.
Člen 19 1. Države članice sprejmejo ukrepe, potrebne za izpolnjevanje te direktive pred 1. oktobrom 1987. O tem nemudoma obvestijo Komisijo.
2. Države članice Komisiji predložijo besedila temeljnih predpisov nacionalne zakonodaje, ki jih sprejmejo na področju, ki ga ureja ta direktiva.
Člen 20
Kjer se država članica srečuje z večjimi težavami na nekaterih področjih pri uporabi te direktive, Komisija skupaj s to državo prouči te težave in zahteva mnenje Odbora za farmacijo, ustanovljenega na podlagi Odločbe 75/320/EGS 5.
Kjer je to potrebno, Komisija Svetu predloži ustrezne predloge.
Člen 21
Ta direktiva je naslovljena na države članice.
z dne 20. decembra 1985 o usklajevanju zakonov in drugih predpisov o kolektivnih naložbenih podjemih za vlaganja v prenosljive vrednostne papirje (KNPVP)
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker se zakonodaja posameznih držav članic v zvezi s kolektivnimi naložbenimi podjemi bistveno razlikuje, predvsem glede obveznosti in nadzora nad temi podjemi; ker te razlike izkrivljajo pogoje konkurence med podjemi in ne zagotavljajo enakovredne zaščite za imetnike enot premoženja;
ker je ob upoštevanju teh ciljev zaželeno, da se postavijo skupna pravila o dovoljenjih, nadzoru, obliki in dejavnosti kolektivnih naložbenih podjemov v državah članicah in podatkih, ki jih morajo objavljati;
ker je uporaba teh splošnih pravil zadostno jamstvo, da se kolektivnim naložbenim podjemom v državah članicah, ob upoštevanju veljavnih predpisov o pretoku kapitala, dovoli trženje enot premoženja v drugih državah članicah, ne da bi imele te države članice možnost podrejati te podjeme ali enote njihovega premoženja kakršnim koli določbam, razen določbam, ki v teh državah ne spadajo na področje, ki ga pokriva ta direktiva; ker mora država članica, če kolektivni naložbeni podjem iz ene države članice trži svoje enote premoženja v drugi državi članici, kljub temu sprejeti vse potrebne ukrepe za zagotovitev, da lahko imetniki enot premoženja v tej drugi državi članici zlahka uveljavljajo svoje finančne pravice in dobivajo potrebne podatke;
ker naj se usklajevanje zakonodaje držav članic na začetku omeji na tiste kolektivne naložbene podjeme, drugačne od podjemov zaprtega tipa, ki pospešujejo prodajo enot svojega premoženja javnosti v Skupnosti in katerih edini cilj je vlaganje v prenosljive vrednostne papirje (ki so v glavnem prenosljivi vrednostni papirji, ki uradno kotirajo na borzah ali podobnih zakonsko urejenih trgih); ker sproža ureditev kolektivnih naložbenih podjemov, ki niso zajeti v direktivi, številne težave, ki jih je treba reševati z drugimi določbami in bodo ti podjemi ustrezno obravnavani pri usklajevanju na poznejši stopnji; ker lahko do te uskladitve vsaka država članica med drugim predpiše tiste vrste kolektivnih naložbenih podjemov za vlaganja v prenosljive vrednostne papirje (KNPVP) in so izločeni iz področja uporabe te direktive zaradi svojih naložbenih in posojilnih politik, ter določi posebna pravila, ki se uporabljajo za izvajanje njihovih poslov na njenem območju;
ker prosto trženje enot premoženja, ki so jih izdali KNPVP, ki so dobili dovoljenje za vlaganje do 100 % svojih sredstev v prenosljive vrednostne papirje, ki jih je izdalo isto telo (država, lokalni organ itd.), morda nima neposrednega ali posrednega vpliva na motnje delovanja kapitalskega trga ali financiranja države članice ali ustvarjanja gospodarskih situacij, podobnih tistim, ki jih skuša preprečiti člen 68(3) Pogodbe;
ker je treba upoštevati posebno stanje finančnih trgov Helenske republike in Portugalske republike in tema državama dovoliti dodatno obdobje za izvajanje te direktive,
SPREJEL NASLEDNJO DIREKTIVO:
Oddelek I Splošne določbe in področje uporabe
3. Takšni podjemi se lahko v skladu z zakonom ustanovijo bodisi po pogodbenem pravu (kot splošni skladi, ki jih upravljajo družbe za upravljanje) ali po investicijskem pravu (kot vzajemni skladi) ali po statutu (kot investicijske družbe).
V tej direktivi "splošni skladi" vključujejo tudi vzajemne sklade.
4. Investicijske družbe, ki vlagajo sredstva prek hčerinskih družb predvsem drugam kot v prenosljive vrednostne papirje, niso predmet te direktive.
5. Države članice prepovejo, da bi se KNPVP, ki jih ureja ta direktiva, preoblikovali v kolektivne naložbene podjeme, ki jih ta direktiva ne ureja.
6. Ob upoštevanju določb, ki urejajo pretok kapitala, in členov 44, 45 in 52(2), ne more na področju, ki je urejeno v tej direktivi, nobena država članica uporabljati drugih določb za KNPVP v drugi državi članici ali za enote premoženja, ki jih izdajo ti KNPVP, ki tržijo svoje enote premoženja na njenem območju.
7. Brez poseganja v odstavek 6 lahko država članica uporablja za KNPVP na svojem ozemlju strožje in dodatne zahteve poleg tistih, določenih v členu 4 in nadaljnjih členih te direktive, pod pogojem, da se splošno uporabljajo in niso v nasprotju z določbami te direktive.
Člen 2
- KNPVP, katerih enote premoženja se lahko po pravilih upravljanja sklada ali ustanovnih listinah investicijske družbe prodajajo le javnosti v državah nečlanicah,
- vrste KNPVP po predpisih držav članic, v katerih so ti KNPVP locirani, za katere, glede na njihove naložbene in posojilne politike, niso primerna pravila iz oddelka V in člena 36.
2. Pet let po izvajanju te direktive Komisija predloži Svetu poročilo o izvajanju odstavka 1 in zlasti njegove četrte alinee. Po potrebi predlaga ustrezne ukrepe za razširitev področja uporabe.
Člen 3
Za namene te direktive se šteje, da se KNPVP nahajajo v državi članici, v kateri ima investicijska družba ali družba za upravljanje vzajemnega sklada svoj registrirani sedež; države članice morajo zahtevati, da je sedež v isti državi članici kot registrirani sedež.
ODDELEK II Dovoljenje za KNPVP
Člen 4
1. Noben KNPVP ne izvaja teh dejavnosti, če ne dobi dovoljenja pristojnih organov države članice, v kateri se nahaja, v nadaljevanju imenovanih "pristojni organi".
To dovoljenje je veljavno v vseh državah članicah.
2. Vzajemni sklad dobi dovoljenje le, če pristojni organi izdajo dovoljenje družbi za upravljanje, izdajo soglasje k pravilom upravljanja sklada in potrdijo izbiro depozitarja. Investicijska družba dobi dovoljenje le, če pristojni organi odobrijo njene ustanovne listine in potrdijo izbiro depozitarja.
3. Pristojni organi ne izdajo dovoljenja KNPVP, če direktorji družbe za upravljanje, investicijske družbe ali depozitarja nimajo zadostnega ugleda ali jim manjka izkušenj, potrebnih za opravljanje njihovih dolžnosti. V ta namen se morajo imena direktorjev družbe za upravljanje, investicijske družbe ali depozitarja in vseh oseb, ki jih nadomeščajo v tej funkciji, sporočiti pristojnim organom.
"Direktorji" pomeni tiste osebe, ki po zakonu ali ustanovnih listinah zastopajo družbo za upravljanje, investicijsko družbo ali depozitarja ali učinkovito določajo politiko družbe za upravljanje, investicijske družbe ali depozitarja.
4. Brez odobritve pristojnih organov ni mogoče zamenjati družbe za upravljanje ali depozitarja niti spremeniti pravil upravljanja sklada ali ustanovne listine investicijske družbe.
ODDELEK III Obveznosti glede oblike vzajemnih skladov
Člen 5
Družba za upravljanje mora imeti na razpolago zadostna finančna sredstva, ki ji omogočajo učinkovito izvajanje poslov in izpolnjevanje obveznosti.
Člen 6
Nobena družba za upravljanje se ne more ukvarjati z drugimi dejavnostmi kot z upravljanjem vzajemnih skladov in investicijskih družb.
Člen 7
1. Sredstva vzejemnega sklada se morajo dati v hrambo depozitarju.
2. Na depozitarjevo odgovornost, kot je navedena v členu 9, ne sme vplivati dejstvo, da zaupa vsa ali del sredstev v hrambo tretji stranki.
(d) zagotoviti, da se izpolnitve obveznosti v transakcijah, ki vključujejo sredstva vzajemnega sklada, opravljajo v običajnem roku;
(e) zagotoviti, da se prihodek vzajemnega sklada uporabi v skladu z zakoni in pravili upravljanja sklada.
Člen 8
1. Depozitar mora imeti registrirani sedež v isti državi članici, kot ga ima družba za upravljanje, ali pa mora biti ustanovljen v tej državi članici, če ima registrirani sedež v drugi državi članici.
2. Depozitar mora biti institucija, ki je podrejena javnemu nadzoru. Predložiti mora tudi zadostna finančna in strokovna jamstva, da je sposoben učinkovito izvajati posle kot depozitar in izpolnjevati obveznosti, ki jih vključuje ta funkcija.
3. Države članice določijo, katere vrste institucij iz odstavka 2 izpolnjujejo pogoje za depozitarja.
Člen 9
Depozitar je v skladu z nacionalno zakonodajo države, v kateri je registrirani sedež družbe za upravljanje, odgovoren družbi za upravljanje in imetnikom enot premoženja za škodo, ki jo ti utrpijo zaradi neupravičene neizpolnitve ali nepravilne izvedbe njegovih obveznosti. Odgovornost imetnikom enot premoženja je bodisi neposredna ali posredna prek družbe za upravljanje, odvisno od pravne narave odnosa med depozitarjem, družbo za upravljanje in imetniki enot premoženja.
Člen 10
1. Nobena posamezna družba ne more delovati v obeh vlogah, kot družba za upravljanje in kot depozitar.
2. V smislu svoje vloge morata družba za upravljanje in depozitar delovati neodvisno in izključno v korist imetnikov enot premoženja.
Člen 11
Pogoji za zamenjavo družbe za upravljanje in depozitarja ter pravila, ki zagotavljajo zaščito imetnikov enot premoženja v primeru take zamenjave, se določijo z zakonom ali pravili upravljanja sklada.
ODDELEK IV Obveznosti glede oblike investicijskih družb in njihovih depozitarjev
Člen 12
Države članice določijo pravno obliko, ki jo mora imeti investicijska družba. Imeti mora zadosten vplačani kapital, ki ji omogoča učinkovito izvajanje poslov in izpolnjevanje obveznosti.
Člen 13
Nobena investicijska družba se ne more ukvarjati z dejavnostmi, drugačnimi od tistih iz člena 1(2).
Člen 14
1. Sredstva investicijske družbe se morajo dati v hrambo depozitarju.
2. Na depozitarjevo odgovornost, kot je navedena v členu 16, ne sme vplivati dejstvo, da zaupa vsa ali del sredstev v hrambo tretji stranki.
3. Poleg tega mora depozitar:
(a) zagotoviti, da se prodaja, izdaja, ponovni odkup, izplačilo in umik enot premoženja iz obtoka za račun investicijske družbe izvedejo v skladu z zakoni in ustanovnimi listinami družbe;
(c) zagotoviti, da se prihodek družbe uporabi v skladu z zakoni in ustanovnimi listinami.
4. Država članica lahko odloči, da investicijskim družbam, ki se nahajajo na njenem območju in tržijo enote svojega premoženja izključno na eni ali več borzah, na katerih kotirajo njihove enote, ni treba imeti depozitarjev v smislu te direktive.
Za takšne družbe se členi 34, 37 in 38 ne uporabljajo. Vendar morajo biti pravila vrednotenja sredstev teh družb določena z zakonom ali v njihovih ustanovnih listinah.
5. Država članica lahko odloči, da investicijskim družbam, ki se nahajajo na njenem območju in tržijo najmanj 80 % enot svojega premoženja na eni ali več borzah, določenih v svojih ustanovnih listinah, ni treba imeti depozitarjev v smislu te direktive, pod pogojem, da enote njihovega premoženja kotirajo na borzah v tistih državah članicah, kjer se tržijo, in da se vse transakcije, ki jih lahko ta družba izvede izven teh borz, izvršijo le po tržnih cenah na borzi. V ustanovnih listinah družbe mora biti navedena borza države trženja, po cenah katere bo družba izvrševala transakcije izven organiziranega trga te države.
Država članica si vzame možnost, predvideno v prejšnjem pododstavku le, če meni, da imajo imetniki enot premoženja zaščito, ki je enakovredna zaščiti imetnikov enot premoženja v KNPVP, ki imajo depozitarje v smislu te direktive.
(b) posredovati na trgu, zato bi preprečili, da bi odklon tržne vrednosti enote njihovega premoženja na borzi presegel 5 % svoje čiste vrednosti sredstev na enoto premoženja;
(c) ugotoviti čisto vrednost sredstev na enoto svojega premoženja, jo sporočiti pristojnim organom najmanj dvakrat tedensko in jo objaviti dvakrat mesečno.
Najmanj dvakrat na mesec mora neodvisni revizor zagotoviti, da je izračun vrednosti enot premoženja izveden v skladu z zakoni in ustanovnimi listinami družbe. Ob tem se mora revizor prepričati, da se sredstva družbe vlagajo v skladu s pravili, določenimi v zakonu in ustanovnih listinah družbe.
6. Države članice obveščajo Komisijo o družbah, ki izkoristijo izjeme iz odstavkov 4 in 5.
Komisija poroča odboru za stike o uporabi odstavkov 4 in 5 v petih letih po izvajanju te direktive. Komisija po prejemu mnenja odbora za stike po potrebi predlaga ustrezne ukrepe.
Člen 15
1. Depozitar mora imeti registrirani sedež v isti državi članici, kot ga ima investicijska družba, ali pa mora biti ustanovljen v tej državi članici, če ima registrirani sedež v drugi državi članici.
2. Depozitar mora biti institucija, ki je podrejena javnemu nadzoru. Predložiti mora tudi zadostna finančna in strokovna jamstva, da je sposoben učinkovito izvajati posle kot depozitar in izpolnjevati obveznosti, ki jih vključuje ta funkcija.
3. Države članice določijo, katere vrste institucij iz odstavka 2 izpolnjujejo pogoje za depozitarja.
Člen 16
Depozitar je v skladu z nacionalno zakonodajo države, v kateri je registrirani sedež investicijske družbe, odgovoren investicijski družbi in imetnikom enot premoženja za škodo, ki jo ti utrpijo zaradi neupravičene neizpolnitve ali nepravilne izvedbe njegovih obveznosti.
Člen 17
1. Nobena posamezna družba ne more delovati v obeh vlogah, kot investicijska družba in kot depozitar.
2. Depozitar mora pri opravljanju svoje vloge delovati izključno v korist imetnikov enot premoženja.
Člen 18
Pogoji za zamenjavo depozitarja in pravila, ki zagotavljajo zaščito imetnikov enot premoženja v primeru take zamenjave, se določijo z zakonom ali ustanovnimi listinami investicijske družbe.
ODDELEK V Obveznosti v zvezi z naložbenimi politikami KNPVP
Člen 19
(b) prenosljivi vrednostni papirji, s katerimi se trguje na drugem zakonsko urejenem trgu v državi članici, ki redno deluje in je priznan in odprt za javnost in/ali;
(c) prenosljivi vrednostni papirji, ki kotirajo na borzi v državi nečlanici ali se z njimi trguje na drugem zakonsko urejenem trgu države nečlanice, ki redno deluje in je priznan in odprt za javnost, pod pogojem, da so izbiro borze ali trga odobrili pristojni organi ali je predvidena v zakonu ali pravilih upravljanja sklada ali ustanovnih listinah investicijske družbe in/ali;
(a) KNPVP ne more vložiti več kot 10 % svojih sredstev v prenosljive vrednostne papirje, drugačne od tistih iz odstavka 1;
(b) lahko država članica predvidi, da KNPVP ne more naložiti več kot 10 % svojih sredstev v dolžniške instrumente, ki se za namene te direktive obravnavajo kot enakovredni prenosljivim vrednostnim papirjem in ki so, med drugim, prenosljivi, likvidni in imajo vrednost, ki se lahko kadarkoli ali vsaj s pogostostjo, določeno v členu 34, natančno določi;
(c) lahko investicijska družba pridobi premičnine in nepremičnine, ki so bistvene za neposredno izvajanje njenih poslov;
(d) KNPVP ne more pridobivati plemenitih kovin ali certifikatov, ki jih predstavljajo.
3. Skupen znesek naložb, navedenih v odstavkih 2(a) in (b) ne sme v nobenem primeru znašati več kot 10 % premoženja KNPVP.
4. Vzajemni skladi in investicijske družbe imajo lahko dodatna likvidna sredstva.
Člen 20
(b) podrobnosti o vseh spremembah, ki jih nameravajo narediti v zvezi s seznami instrumentov, navedenimi pod (a), ali vseh nadaljnjih instrumentih, ki jih nameravajo obravnavati kot enakovredne prenosljivim vrednostnim papirjem, skupaj z razlogi za to.
1. Države članice lahko odobrijo KNPVP, da uporabijo tehnike in instrumente v zvezi s prenosljivimi vrednostnimi papirji po pogojih in v mejah, ki jih določijo, pod pogojem, da se te tehnike in instrumenti uporabljajo zaradi učinkovitega vodenja portfelja.
2. Države članice lahko KNPVP odobrijo tudi uporabo tehnik in instrumentov, namenjenih zagotavljanju zaščite pred tečajnim tveganjem v smislu upravljanja sredstev in obveznosti.
Člen 22
1. KNPVP lahko naloži največ 5 % svojih sredstev v prenosljive vrednostne papirje istega izdajatelja.
2. Države članice lahko povečajo mejo iz odstavka 1 na največ 10 %. Vendar skupna vrednost prenosljivih vrednostnih papirjev, ki jih ima KNPVP pri izdajateljih, v katere je vložil več kot 5 % svojih sredstev, ne sme presegati 40 % vrednosti njegovega premoženja.
3. Države članice lahko zvišajo mejo iz odstavka 1 na največ 35 %, če prenosljive vrednostne papirje izda ali zanje jamči posamezna država članica, njeni lokalni organi, posamezna država nečlanica ali javna mednarodna združenja, v katera so včlanjene ena ali več držav članic.
Člen 23
1. Z odstopanjem od člena 22 in brez vpliva na člen 68(3) Pogodbe, lahko države članice odobrijo KNPVP, da vložijo v skladu z načelom razpršitve tveganja do 100 % svojih sredstev v različne prenosljive vrednostne papirje, ki jih izda ali zanje jamči katera koli država članica, njeni lokalni organi, država nečlanica ali javna mednarodna združenja, v katera so včlanjene ena ali več držav članic.
Pristojni organi dovolijo tako odstopanje le, če menijo, da imajo imetniki enot premoženja v KNPVP zaščito, ki je enakovredna zaščiti imetnikov enot premoženja v KNPVP, ki izpolnjujejo omejitve iz člena 22.
Takšni KNPVP morajo imeti vrednostne papirje najmanj šestih različnih izdaj, vendar vrednostni papirji posamezne izdaje ne smejo predstavljati več kot 30 % skupnega premoženja KNPVP.
2. KNPVP, navedeni v odstavku 1, morajo v pravilih upravljanja sklada ali ustanovnih listinah investicijske družbe izrecno navesti države, lokalne organe ali javna mednarodna združenja, v katere nameravajo vlagati več kot 35 % svojih sredstev; ta pravila upravljanja sklada ali ustanovne listine pa morajo odobriti pristojni organi.
3. Poleg tega mora prospekt in promocijska literatura vsakega KNPVP, navedenega v odstavku 1, vsebovati vidno navedbo, ki opozarja na to dovoljenje in imenovati države, lokalne organe in/ali javna mednarodna združenja, v vrednostne papirje katerih namerava vložiti ali je vložil več kot 35 % svojih sredstev.
Člen 24
1. KNPVP ne more pridobiti enot premoženja drugih kolektivnih naložbenih podjemov odprtega tipa, razen če niso to kolektivni naložbeni podjemi v smislu prve in druge alinee člena 1(2).
2. KNPVP ne more vložiti več kot 5 % svojih sredstev v enote premoženja teh kolektivnih naložbenih podjemov.
3. Vlaganja v enote vzajemnega sklada, ki ga upravlja ista družba za upravljanje ali druga družba, s katero je družba za upravljanje povezana s skupnim upravljanjem ali nadzorom ali z znatnim neposrednim ali posrednim deležem, so dovoljena le vzajemnemu skladu, ki se je v skladu s svojimi pravili upravljanja specializiral za naložbe na določenem zemljepisnem področju ali gospodarskem sektorju in pod pogojem, da tako naložbo odobrijo pristojni organi. Dovoljenje se izda le, če vzajemni sklad objavi svojo namero, da bo izrabil to možnost, in je ta možnost izrecno navedena v njegovih pravilih upravljanja.
Družba za upravljanje ne more zaračunati provizije ali stroškov za transakcije v zvezi z enotami premoženja vzajemnega sklada, če se del sredstev vzajemnega sklada vlaga v enote drugega vzajemnega sklada, ki ga upravlja ista družba za upravljanje ali druga družba, s katero je družba za upravljanje povezana s skupnim upravljanjem ali nadzorom ali z znatnim neposrednim ali posrednim deležem.
4. Odstavek 3 se uporablja tudi, kadar investicijska družba pridobi enote premoženja v drugi investicijski družbi, s katero je povezana v smislu odstavka 3.
1. Investicijska družba ali družba za upravljanje, v povezavi z vsemi vzajemnimi skladi, ki jih upravlja in spadajo v področje uporabe te direktive, ne more pridobiti delnic z glasovalnimi pravicami, ki bi ji omogočile, da bi bistveno vplivala na upravljanje izdajatelja.
Do prihodnje uskladitve države članice upoštevajo obstoječa pravila v zakonodaji drugih držav članic, ki opredeljujejo načelo iz prvega pododstavka.
- 10 % dolžniških vrednostnih papirjev posameznega izdajatelja,
- 10 % enot premoženja posameznega kolektivnega naložbenega podjema v smislu prve in druge alinee člena 1(2).
Omejitve iz druge in tretje alinee se lahko zanemarijo v času pridobivanja, če se v tem času ne da izračunati kosmatega zneska dolžniških vrednostnih papirjev ali čistega zneska vrednostnih papirjev, katerih postopek prve prodaje še ni zaključen.
(d) z delnicami, ki jih imajo KNPVP v kapitalu družbe, ustanovljene v državi nečlanici, ki vlaga svoja sredstva v glavnem v vrednostne papirje izdajateljev, ki imajo svoj registrirani sedež v tej državi, če po zakonodaji te države takšno imetje predstavlja edini način, da lahko KNPVP vlagajo v vrednostne papirje izdajateljev v tej državi. To odstopanje velja seveda le, če se naložbena politika družbe v državi nečlanici ujema z omejitvami iz členov 22, 24 in 25(1) in (2). Če so omejitve, določene v členih 22 in 24, presežene, se smiselno uporablja člen 26;
(e) z delnicami, ki jih ima investicijska družba v kapitalu hčerinskih družb, ki izvajajo posle upravljanja, svetovanja ali trženja izključno v njenem imenu.
Člen 26
1. KNPVP ni treba upoštevati omejitev, navedenih v tem oddelku, kadar uveljavljajo pravico do vpisa, ki pripada prenosljivim vrednostnim papirjem, ki so sestavni del njihovega premoženja.
Pri zagotavljanju izpolnjevanja načela razpršitve tveganj lahko države članice dovolijo nedavno odobrenim KNPVP odstopanje od členov 22 in 23 za šest mesecev od datuma izdaje dovoljenja.
2. Če so omejitve iz odstavka 1 presežene iz razlogov zunaj nadzora KNPVP ali kot posledica uveljavljanja pravice do vpisa, morajo ti KNPVP sprejeti kot prednostni cilj svojih prodajnih transakcij odpravo tega stanja z upoštevanjem interesov imetnikov enot premoženja. ODDELEK VI
Obveznosti v zvezi s podatki, s katerimi je treba preskrbovati imetnike enot premoženja A. Objava prospekta in periodičnih poročil
Člen 27
1. Investicijska družba in družba za upravljanje (za vsakega od vzajemnih skladov, ki jih upravlja) morata objaviti:
- dva meseca za polletno poročilo.
Člen 28
1. Prospekt mora vsebovati podatke, ki jih vlagatelji potrebujejo za poučeno presojo o predlagani naložbi. Vsebovati mora vsaj podatke iz seznama A, ki je priložen k tej direktivi, če se ti podatki ne pojavijo že v listinah, ki so priložene prospektu v skladu s členom 29(1).
2. Letno poročilo mora vsebovati bilanco stanja, podroben izkaz poslovnega izida za poslovno leto, poročilo o dejavnostih v poslovnem letu in druge podatke iz seznama B, ki je priložen k tej direktivi, pa tudi vse pomembne podatke, ki investitorjem omogočajo poučeno presojo o razvoju dejavnosti KNPVP in o njegovih rezultatih.
3. Polletno poročilo mora vsebovati podatke iz poglavij I do IV seznama B, ki je priložen k tej direktivi; če KNPVP izplača ali predlaga izplačilo vmesnih dividend, morajo številke za to polletje odražati rezultate po davku in vmesne dividende, ki so izplačane ali predlagane.
Člen 29
1. Pravila upravljanja sklada ali ustanovne listine investicijske družbe tvorijo sestavni del prospekta in morajo biti priložene.
2. Listin iz odstavka 1 pa ni treba priložiti k prospektu, če so imetniki enot premoženja obveščeni, da se jim lahko na zahtevo pošljejo, ali če so obveščeni o mestu v vsaki državi članici, v kateri se tržijo enote premoženja, kjer si jih lahko ogledajo.
Člen 30
Bistvene sestavine prospekta se morajo sproti dopolnjevati.
Člen 31
Računovodske informacije v letnem poročilu morajo revidirati ena ali več oseb, zakonsko pooblaščenih za revidiranje izkazov v skladu z Direktivo Sveta 84/253/EGS z dne 10. aprila 1984 na podlagi člena 54(3)(g) Pogodbe EGS o izdaji dovoljenj osebam, odgovornim za opravljanje obveznih revizij računovodskih listin [4]. Revizorsko poročilo, vključno z morebitnimi kvalifikacijami, se v celoti objavi v letnem poročilu.
Člen 32
KNPVP mora poslati pristojnim organom svoj prospekt in vse njegove spremembe, pa tudi letno in polletno poročilo.
Člen 33
1. Zainteresiranim vlagateljem se mora pred podpisom pogodbe brezplačno ponuditi prospekt, zadnje letno poročilo in naknadno objavljeno polletno poročilo.
2. Poleg tega morata biti letno in polletno poročilo javnosti na razpolago na mestih, navedenih v prospektu.
3. Letno in polletno poročilo se na zahtevo brezplačno dostavita imetnikom enot premoženja.
B. Objava drugih podatkov
Člen 34
KNPVP mora na primeren način obveščati javnost o vrednosti enote premoženja ob izdaji, prodaji, ponovnega odkupa ali izplačilu vsakokrat, ko jih izda, prodaja, ponovno odkupuje ali izplačuje in najmanj dvakrat na mesec. Vendar lahko pristojni organi dovolijo KNPVP, da zmanjša pogostost na enkrat mesečno, pod pogojem, da to odstopanje ne posega v interese imetnikov enot premoženja.
Člen 35
V vseh javnih objavah o povabilu za nakup enot premoženja KNPVP mora biti navedeno, da obstaja prospekt, in mesta, kjer je ta javno dostopen. ODDELEK VII
Splošne obveznosti investicijskih skladov
Člen 36
2. Z odstopanjem od odstavka 1 lahko država članica dovoli KNPVP, da se zadolži:
(a) do 10 % - svojih sredstev v primeru investicijske družbe, ali - vrednosti premoženja sklada v primeru vzajemnega sklada,
pod pogojem, da gre za začasno zadolžitev;
(b) do 10 % svojih sredstev v primeru investicijske družbe, pod pogojem, da zadolžitev omogoči pridobitev nepremičnine, ki je bistvena za neposredno izvajanje dejavnosti; v tem primeru zadolžitev skupaj z zadolžitvijo iz pododstavka (a) skupaj ne sme presegati 15 % sredstev izposojevalca.
Člen 37
1. KNPVP mora ponovno odkupiti ali izplačati svoje enote na zahtevo katerega koli imetnika enot premoženja.
(b) države članice lahko dovolijo pristojnim organom, da zahtevajo začasno prekinitev ponovnega odkupa ali izplačila enot premoženja v interesu imetnikov enot premoženja ali javnosti.
3. V primerih iz odstavka 2(a) mora KNPVP nemudoma sporočiti svojo odločitev pristojnim organom in organom vseh držav članic, v katerih trži svoje enote.
Člen 38
Pravila vrednotenja sredstev in pravila za izračun vrednosti enot ob izdaji ter prodajne in nakupne vrednosti enot premoženja KNPVP morajo biti določena v zakonu, v pravilih upravljanja sklada ali v ustanovnih listinah investicijske družbe.
Člen 39
Razdelitev ali ponovno vlaganje prihodka vzajemnega sklada ali investicijske družbe se izvede v skladu z zakonom in pravili upravljanja sklada ali ustanovnimi listinami investicijske družbe.
Člen 40
Enota premoženja KNPVP se ne sme izdati, če ni v običajnem roku v sredstva KNPVP vplačana protivrednost čiste vrednosti enote ob izdaji. Ta določba ne izključuje razdelitve premijskih enot.
Člen 41
1. Brez vpliva na uporabo členov 19 in 21, ne morejo odobravati posojil ali biti porok za tretje osebe niti:
- investicijska družba niti, - družba za upravljanje ali depozitar, ki dela v imenu vzajemnega sklada.
2. Odstavek 1 tem podjetjem ne preprečuje, da bi pridobila prenosljive vrednostne papirje, ki niso v celoti plačani.
Člen 42
Člen 43
Zakon ali pravila upravljanja sklada morajo določiti plačilo in stroške, ki jih je družba za upravljanje upravičena zaračunati vzajemnemu skladu, in metodo izračuna tega plačila.
Zakon ali ustanovne listine investicijske družbe morajo določiti naravo stroškov, ki jih nosi družba.
ODDELEK VIII Posebne določbe, ki se uporabljajo za KNPVP pri trženju enot svojega premoženja v drugih državah članicah
Člen 44
1. KNPVP, ki trži enote svojega premoženja v drugi državi članici, mora upoštevati veljavne zakone in druge predpise v tej državi, ki ne spadajo na področje, ki ga ureja ta direktiva.
2. Vsak KNPVP lahko reklamira svoje enote v državi članici, v kateri se tržijo. Upoštevati mora določbe, ki urejajo reklamo v tej državi.
3. Določbe iz odstavkov 1 in 2 se morajo uporabljati brez diskriminacije.
Člen 45
V primeru iz člena 44 morajo KNPVP v skladu z zakoni in drugimi veljavnimi predpisi v državi članici, kjer tržijo, med drugim sprejeti ukrepe, ki so nujni za zagotovitev, da so v tej državi na razpolago zmogljivosti za izplačila imetnikom enot premoženja, ponovni odkup ali izplačilo enot premoženja in objavo podatkov, ki so jih KNPVP dolžni zagotoviti.
Člen 46
- pravila upravljanja sklada ali ustanovne listine,
- svoj prospekt,
- če je primerno, svoje zadnje letno poročilo in morebitno poznejše polletno poročilo, in - natančen opis sklenjenih dogovorov, ki jih je družba za upravljanje vzpostavila v zvezi s trženjem svojih enot v tej drugi državi članici.
Če KNPVP trži svoje enote v drugi državi članici kot ima svoj sedež, mora v tej drugi državi članici razpošiljati v najmanj enem od njenih uradnih jezikov listine in podatke, ki morajo biti objavljeni v državi članici v kateri ima svoj sedež, v skladu z enakimi postopki, kot so predvideni v državi, kjer ima sedež.
Člen 48
Za izvajanje svojih dejavnosti lahko KNPVP uporablja v Skupnosti isto splošno ime (npr. investicijska družba ali vzajemni sklad), kot ga uporablja v državi članici, kjer ima sedež. V primeru nevarnosti zamenjave lahko država članica gostiteljica v namen razjasnitve zahteva, da se temu imenu doda pojasnilo.
ODDELEK IX Določbe v zvezi z organi, odgovornimi za izdajo dovoljenj in nadzor
Člen 49
1. Države članice določijo organe, ki naj opravljajo obveznosti, predvidene v tej direktivi. O tem takoj obvestijo Komisijo in navedejo morebitno razdelitev obveznosti.
2. Organi iz odstavka 1 morajo biti javni organi ali telesa, ki jih imenujejo javni organi.
3. Organi države, v kateri ima KNPVP sedež, so pristojni za nadzor nad tem KNPVP. Seveda pa so organi države, v kateri KNPVP trži svoje enote v skladu s členom 44, pristojni za nadzor skladnosti z oddelkom VIII.
4. Ti organi morajo dobiti vsa pooblastila, ki so potrebna za izvajanje njihove naloge.
Člen 50
1. Organi države članice iz člena 49 pri izvajanju svoje naloge tesno sodelujejo in morajo v ta namen drug drugemu sami sporočati vse potrebne podatke.
2. Države članice zagotovijo, da so vse osebe, ki so zaposlene ali so bile zaposlene pri organih iz člena 49, dolžne varovati poslovno skrivnost. To pomeni, da se ne sme noben zaupen podatek, ki so ga pridobile pri opravljanju svojih obveznosti, izdati nobeni osebi, tudi ne organu, razen na podlagi določb zakona.
3. Odstavek 2 seveda ne izključuje sporočanja med organi različnih držav članic iz člena 49, ki je predvideno s to direktivo. Za takšno izmenjavo podatkov velja dolžnost varovanja poslovne skrivnosti oseb, ki so zaposlene ali so bile zaposlene pri organih, ki prejemajo te podatke.
4. Organ iz člena 49, ki prejema take podatke, jih lahko uporabi le pri izvajanju svoje dejavnosti ali v kontekstu upravnih pritožb ali sodnih postopkov v zvezi s tem izvajanjem, kar pa ne vpliva na primere, ki jih pokriva kazensko pravo.
Člen 51
1. Organi iz člena 49 morajo podati razloge za vsak sklep o zavrnitvi dovoljenja in vsak negativen sklep pri izvajanju splošnih ukrepov, sprejetih pri uporabi te direktive, in ga sporočiti apli kantu.
2. Države članice zagotovijo, da je proti sklepom, sprejetim v zvezi z KNPVP, na podlagi zakonov in drugih predpisov, sprejetih v skladu s to direktivo, mogoča pravica do pritožbe na sodišče; enako velja, če ni sprejet noben sklep v šestih mesecih od predložitve vloge KNPVP za dovoljenje, ki vključuje vse podatke, potrebne po veljavnih določbah.
Člen 52
1. Le organi države članice, v kateri ima KNPVP svoj sedež, imajo pravico, da ukrepajo proti njemu, če prekrši kak zakon ali drug predpis, določen v pravilih upravljanja sklada ali ustanovnih listinah investicijske družbe.
2. Kljub temu lahko organi države članice, v kateri se tržijo enote premoženja KNPVP, ukrepajo proti njemu, če prekrši določbe, navedene v oddelku VIII.
3. Vsak sklep o odvzemu dovoljenja ali katerikoli drug resen ukrep, sprejet proti KNPVP, ali začasno prekinitev ponovnega odkupa ali izplačevanja, sprejeto proti njemu, morajo organi države članice, v kateri ima KNPVP svoj sedež, nemudoma sporočiti organom drugih držav članic, v katerih se tržijo njegove enote.
ODDELEK X Odbor za stike
Člen 53
1. Ob Komisiji se ustanovi odbor za stike, v nadaljevanju besedila imenovan "odbor".Njegova vloga je:
(a) olajšati usklajeno izvajanje te direktive z rednimi posveti o vseh praktičnih težavah, ki nastopijo pri uporabi, in z izmenjavo pogledov, ki se zdijo koristni, kar pa ne vpliva na člena 169 in 170 Pogodbe;
(b) olajšati posvetovanje med državami članicami, bodisi s strožjimi ali dodatnimi zahtevami, ki jih lahko sprejme v skladu s členom 1(7), ali z določbami, ki jih lahko sprejme v skladu s členoma 44 in 45;
(c) po potrebi svetovati Komisiji o dopolnitvah ali spremembah, ki naj se sprejmejo v zvezi s to direktivo.
2. Vloga odbora ni ocenjevanje utemeljenosti sklepov v posameznih primerih, ki jih sprejmejo organi iz člena 49.
3. Odbor sestavljajo osebe, ki jih imenujejo države članice, in predstavniki Komisije. Predsednik je predstavnik Komisije. Storitve sekretariata zagotavlja Komisija.
4. Sestanke odbora sklicuje njegov predsednik, bodisi na lastno pobudo bodisi na zahtevo delegacije držav članic. Odbor sestavi svoj poslovnik.
ODDELEK XI Prehodne določbe, odstopanja in končne določbe
Člen 54
Samo za namen danskih KNPVP se pantebreve, izdani na Danskem, štejejo za enakovredne prenosljivim vrednostnim papirjem iz člena 19(1)(b).
Člen 55
Z odstopanjem od členov 7(1) in 14(1) lahko pristojni organi dovolijo KNPVP, ki imajo na dan sprejema te direktive dva ali več depozitarjev v skladu s svojo nacionalno zakonodajo, da ohranijo to število depozitarjev, če imajo ti organi jamstva, da bodo funkcije, ki se izvajajo po členih 7(3) in 14(3), izvedene v praksi.
Člen 56
1. Z odstopanjem od člena 6 lahko države članice dovolijo družbam za upravljanje, da izdajo prinosniška potrdila, ki predstavljajo imenske vrednostne papirje drugih družb.
2. Države članice lahko dovolijo družbam za upravljanje, ki izvajajo na dan sprejema te direktive tudi dejavnosti, ki niso predvidene v členu 6, da nadaljujejo te dejavnosti še pet let po tem datumu.
Člen 57
1. Države članice sprejmejo ukrepe, potrebne za uskladitev s to direktivo, najpozneje do 1. oktobra 1989. O tem takoj obvestijo Komisijo.
2. Države članice lahko odobrijo KNPVP, ki obstajajo na dan začetka izvajanja te direktive, največ 12 mesecev od tega datuma za uskladitev z novo nacionalno zakonodajo.
3. Helenski republiki in Portugalski republiki se dovoli, da odložita začetek izvajanja te direktive najpozneje do 1. aprila 1992.
Eno leto pred tem datumom Komisija poroča Svetu o napredku pri izvajanju Direktive in vseh težavah, ki jih utegneta imeti Helenska republika ali Portugalska republika pri začetku izvajanja Direktive do datuma iz prvega pododstavka.
Komisija, če je potrebno, predlaga Svetu, da podaljša odlog do štirih let.
Člen 58
Države članice poskrbijo, da je Komisija obveščena o besedilih temeljnih zakonov in drugih predpisov, sprejetih na področju, ki ga ureja ta direktiva.
Člen 59
Ta direktiva je naslovljena na države članice.
ob upoštevanju Pogodbe o ustanovitvi Evropske gospodarske skupnosti in zlasti člena 235 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker so usklajen razvoj gospodarskih dejavnosti ter stalna in uravnotežena gospodarska rast v Skupnosti odvisni od vzpostavitve in nemotenega delovanja skupnega trga, ki nudi enake pogoje kakor nacionalni trg; ker bi bilo treba za uresničitev enotnega trga in povečanje njegove enotnosti, zlasti za fizične osebe, družbe in druge pravne osebe oblikovati pravni okvir, ki bi ugodno vplival na prilagoditev njihovih dejavnosti gospodarskim razmeram v Skupnosti; ker je za to potrebno, da so te fizične osebe, družbe in druge pravne osebe sposobne učinkovito čezmejno sodelovati;
ker lahko pri takšnem sodelovanju pride do pravnih, davčnih ali psiholoških težav; ker bi vzpostavitev ustreznega pravnega instrumenta Skupnosti v obliki Evropskega gospodarskega interesnega združenja pripomogla k doseganju navedenih ciljev in je zato zagotovo potrebna;
ker Pogodba ne daje potrebnih pooblastil za vzpostavitev takšnega pravnega instrumenta;
ker mora biti možnost združenja za prilagoditev gospodarskim razmeram zajamčena s precejšnjo svobodo njenih članov v njihovih pogodbenih odnosih ter v notranji organizaciji združenja;
ker se združenje razlikuje od družbe pretežno zaradi njenega namena, ki je samo olajšati ali razvijati gospodarske dejavnosti njenih članov, da se jim omogoči izboljšanje njihovih rezultatov; ker morajo biti zaradi tega pomožnega značaja dejavnosti združenja povezane z gospodarskimi dejavnostmi njenih članov, vendar jih ne smejo nadomestiti, tako da na primer v tem obsegu združenje ne sme samo opravljati poklicne dejavnosti v zvezi s tretjimi strankami, pri čemer je zasnova gospodarskih dejavnosti opredeljena v najširšem smislu;
ker mora biti dostop do združenja čim bolj omogočen fizičnim osebam, družbam in drugim pravnim osebam, ob upoštevanju ciljev te uredbe; ker ta uredba ne posega v uporabo pravnih predpisov in/ali etičnih kodeksov o pogojih opravljanja poslov in poklicnih dejavnosti na nacionalni ravni;
ker ta uredba sama po sebi nikomur ne daje pravice do udeležbe v združenju, niti tedaj, ko so pogoji, ki jih uredba določa, izpolnjeni;
ker pristojnost, določena s to uredbo za prepoved ali omejitev udeležbe v združenju zaradi javnega interesa, ne posega v zakonodajo držav članic, ki ureja opravljanje dejavnosti in ki lahko določa še druge prepovedi ali omejitve ali drugače kontrolira ali nadzoruje udeležbo katere koli fizične osebe, družbe ali druge pravne osebe ali kategorijo le-teh v združenju;
ker bi bilo treba za to, da lahko združenje doseže svoj namen, zagotoviti pravno in poslovno sposobnost ter poskrbeti, da jo lahko proti tretjim osebam zastopa organ, ki je pravno ločen od njenih članov;
ker je za zaščito tretjih strank potrebno obsežno obveščanje javnosti; ker so člani združenja neomejeno solidarno odgovorni za dolgove in druge obveznosti, vključno s tistimi, ki so povezani z davkom ali socialno varnostjo, ne da bi načelo vplivalo na svobodo izključitve ali omejitve odgovornosti enega ali več članov združenja v zvezi z določenim dolgom ali drugo obveznostjo s posebno pogodbo med združenjem in tretjo stranko;
ker vprašanja v zvezi z osebnim stanjem, pravno in poslovno sposobnostjo fizičnih oseb in pravno in poslovno sposobnostjo pravnih oseb ureja nacionalna zakonodaja;
ker bi podlaga za prenehanje, ki je za združenje nenavadno, morali biti specifični, kadar se navaja nacionalna zakonodaja pri likvidaciji združenja in njenem zaključku;
ker za združenje velja nacionalna zakonodaja glede plačilne nesposobnosti in prenehanja plačil; ker takšna zakonodaja lahko določi druge podlage za prenehanje združenj;
ker ta uredba predvideva, da so dobički ali izgube iz dejavnosti združenja obdavčljivi samo pri njenih članih; ker se samo po sebi razume, da se v drugih primerih uporablja nacionalna davčna zakonodaja, zlasti pri razdelitvi dobičkov, davčnih postopkih in obveznostih, ki jih nalaga nacionalna davčna zakonodaja;
ker se v zadevah, ki jih ne zajema ta uredba, uporablja zakonodaja držav članic in zakonodaja Skupnosti, na primer za:
- socialno in delovno pravo,
- konkurenčno pravo,
- pravo o intelektualni lastnini;
ker za dejavnosti združenja velja zakonodaja držav članic o izvajanju in nadzoru dejavnosti; ker jim ta država članica v primeru, da združenje ali njeni člani zlorabijo ali zaobidejo zakonodajo države članice, lahko naloži ustrezne sankcije;
ker države članice prosto uporabljajo ali sprejemajo zakone in druge predpise ter upravne ukrepe, ki niso v nasprotju s področjem uporabe ali cilji te uredbe;
ker mora ta uredba v celoti začeti veljati takoj; ker je treba izvajanje nekaterih določb kljub temu odložiti, da bi omogočili državam članicam najprej vzpostaviti potreben mehanizem za registriranje združenj na njihovih področjih in za razkritje nekaterih zadev v zvezi z združenji; ker lahko z učinkom od dne veljavnosti te uredbe ustanovljena združenja poslujejo brez ozemeljskih omejitev,
SPREJEL NASLEDNJO UREDBO:
V skladu s tem morajo stranke, ki nameravajo ustanoviti združenje, skleniti pogodbo in izvesti registracijo, predvideno v členu 6.
1. Namen združenja je pospeševati ali razvijati gospodarske dejavnosti članov ter izboljšati ali povečati rezultate teh dejavnosti; njen namen ni ustvarjanje lastnega dobička. Dejavnost združenja je povezana z gospodarskimi dejavnostmi članov in ne sme biti več kot pomožna dejavnost k tem dejavnostim.
2. Iz navedenega sledi, da združenje ne sme:
(a) neposredno ali posredno izvajati pooblastila v zvezi z vodenjem ali nadzorom nad dejavnostmi svojih članov ali nad dejavnostmi drugega podjetja, zlasti ne glede zaposlenih, financ in investicij;
(b) neposredno ali posredno, na kakršni koli podlagi, imeti delež ali delnice v podjetju, ki je član; delež ali delnice ima lahko v drugem podjetju le, če je to potrebno za doseganje ciljev združenja in v imenu njenih članov;
(c) zaposlovati več kakor 500 oseb;
(d) služiti kateri koli družbi za dajanje posojila direktorju družbe ali drugi osebi, ki je z njim povezana, kadar dajanje takšnih posojil omejujejo ali nadzorujejo zakoni držav članic, ki veljajo za družbe. Prav tako se združenje ne sme uporabiti za prenos premoženja med družbo in direktorjem ali drugo osebo, ki je z njim povezana, razen v tolikšni meri, kakor to dovoljujejo zakoni držav članic, ki veljajo za družbe. V tej uredbi vključuje dajanje posojila vsako sklepanje poslov ali dogovora s podobnim učinkom, premoženje pa vključuje premičnine in nepremičnine;
(e) biti članica drugega Evropskega gospodarskega interesnega združenja.
Člen 4
1. Člani združenja so lahko le:
(a) družbe v smislu drugega odstavka člena 58 Pogodbe in druge pravne osebe, za katera se uporablja javno ali zasebno pravo in so bile ustanovljene v skladu z zakonodajo države članice in imajo statutarni ali z zakonom predpisan sedež in glavno upravo v Skupnosti; kadar po zakonodaji države članice za družbo ali pravno osebo ni potrebno imeti statutarnega ali z zakonom predpisanega sedeža, je za takšno družbo ali pravno osebo dovolj, da ima svojo glavno upravo v Skupnosti;
(b) fizične osebe, ki opravljajo industrijsko, trgovinsko, obrtno ali kmetijsko dejavnost ali nudijo poklicne ali druge storitve v Skupnosti.
2. Združenje mora obsegati vsaj:
(a) dve družbi ali drugi pravni osebi v smislu odstavka 1, ki imata svojo glavno upravo v različnih državah članicah, ali
(b) dve fizični osebi, v smislu odstavka 1, ki opravljata svoje glavne dejavnosti v različnih državah članicah, ali
(c) družbo ali drugo pravno osebo in fizično osebo v smislu odstavka 1, pri čemer ima prvi navedeni glavno upravo v eni od držav članic, druga pa opravlja svojo glavno dejavnost v drugi državi članici.
3. Država članica lahko določi, da združenja, ki so registrirana v njenih registrih v skladu s členom 6, ne smejo imeti več kakor 20 članov. V ta namen lahko navedena država članica določi, da se v skladu z njeno zakonodajo vsak član pravne osebe, ki je ustanovljena v skladu z njeno zakonodajo, pa ni registrirana družba, obravnava kot ločeni član združenja.
4. Vsaka država članica lahko zaradi javnega interesa te članice prepove ali omeji udeležbo posameznih kategorij fizičnih oseb, družb ali drugih pravnih oseb v združenju.
Člen 5
Pogodba za ustanovitev združenja vključuje vsaj:
(a) ime združenja, pred katerim stoji ali mu sledi besedilo "Evropsko gospodarsko interesno združenje" ali začetnice "EGIZ", razen, če besedilo ali začetnice že tvorijo del imena;
(b) sedež združenja;
(c) namene poslovanja, zaradi katerih je bilo združenje ustanovljeno;
(d) ime, firmo, pravno obliko, stalni naslov ali sedež ter številko in kraj morebitne registracije za vsakega člana združenja;
(e) trajanje združenja, razen kadar je nedoločeno.
Člen 6
Združenje se registrira v državi, v kateri ima sedež, v registru, določenem v skladu s členom 39(1).
Člen 7
Pogodba za ustanovitev združenja se vloži v register iz člena 6.
V register je treba vložiti tudi naslednje dokumente in podatke: (a) kakršne koli spremembe pogodbe o ustanovitvi združenja, vključno s spremembami v sestavi združenja;
(b) obvestilo o ustanovitvi ali zaprtju poslovalnice združenja;
(c) sodne odločbe o ustanovitvi ali ugotovitvi ničnosti združenja v skladu s členom 15;
(d) obvestilo o imenovanju poslovodnega delavca ali delavcev združenja, njihova imena in kakršne koli druge podatke za ugotavljanje njihove istovetnosti, ki jih zahteva zakonodaja države članice, v kateri se vodi register, uradno obvestilo, da smejo sami sprejemati odločitve ali da morajo odločati skupno, ter prenehanje mandata za vsakega poslovodnega delavca;
(e) obvestilo o odstopu celotnega ali dela udeležbe članu v skladu s členom 22(1);
(f) sklepe članov, s katerimi odredijo ali potrdijo prenehanje združenja v skladu s členom 31, ali sodne odločbe, ki odrejajo takšno ukinitev v skladu s členoma 31 ali 32;
(g) obvestilo o imenovanju likvidatorja ali likvidatorjev združenja, kakor je navedeno v členu 35, njihovo ime in druge podatke za ugotavljanje istovetnosti, kakor to zahteva zakonodaja države članice, v kateri se vodi register, in prenehanje mandata za vsakega likvidatorja;
(h) obvestilo o zaključku likvidacije združenja, kakor je navedeno v členu 35(2);
(i) kateri koli predlog za prenos sedeža, kakor je navedeno v členu 14(1);
(j) klavzula, s katero se novega člana izvzame iz plačila dolgov in drugih obveznosti, ki so nastale pred njegovim pristopom, v skladu s členom 26(2).
Člen 8
Kakor določa člen 39, mora biti v uradnem glasilu iz odstavka 1 navedenega člena objavljeno naslednje:
(a) podatki, ki morajo biti vključeni v pogodbo za ustanovitev združenja v skladu s členom 5, in vse spremembe pogodbe;
(b) številka, dan in kraj registracije, kakor tudi obvestilo o izbrisu registracije;
(c) dokumenti in podatki iz člena 7(b) do (j).
Podatki iz (a) in (b) morajo biti objavljeni v celoti. Dokumenti in podatki iz (c) se lahko objavijo v celoti ali v obliki izvlečka ali s sklicem na njihovo vložitev v registru, v skladu z nacionalno zakonodajo, ki se uporablja.
Člen 9
1. Za dokumente in podatke, ki jih je treba objaviti v skladu s to uredbo, sme združenje uporabiti možnost sklicevanja na uredbo v razmerju do tretjih strank pod pogoji, določenimi z nacionalno zakonodajo, ki se uporablja v skladu s členom 3(5) in (7) Direktive Sveta 68/151/EGS z dne 9. marca 1968 o uskladitvi zaščitnih ukrepov za varovanje interesov družbenikov in tretjih oseb, ki jih države članice zahtevajo od gospodarskih družb v skladu z drugim odstavkom člena 58 Pogodbe, zato da se oblikujejo zaščitni ukrepi z enakovrednim učinkom v vsej Skupnosti [4].
2. Če so se dejavnosti izvajale v imenu združenja pred registracijo v skladu s členom 6 in če združenje po registraciji ne prevzame obveznosti, ki izhajajo iz takšnih dejavnosti, so fizične osebe, družbe ali druge pravne osebe, ki so navedene dejavnosti izvajale, same neomejeno skupno in solidarno odgovorne.
Člen 10
Vsaka poslovalnica združenja, ki se nahaja v državi članici, v kateri združenje nima sedeža, se registrira v navedeni državi. Za takšno registracijo vloži združenje v ustrezni register navedene države članice izvode dokumentov, ki jih je treba vložiti v register države članice, v kateri je sedež, po potrebi skupaj s prevodom, ki je v skladu s prakso registra, v katerega je vpisana registracija poslovalnice.
Člen 11
Obvestilo, da je bilo združenje ustanovljeno ali da se je zaključila likvidacija združenja z navedbo številke, datuma in kraja registracije ter datuma, kraja in naslova objave, se objavi v Uradnem listu Evropskih skupnosti, potem ko je bilo objavljeno v uradnem glasilu iz člena 39(1).
Člen 12
Sedež iz pogodbe o ustanovitvi združenja se mora nahajati v Skupnosti.
Sedež mora biti:
(a) v kraju kjer ima združenje svojo glavno upravo ali
(b) v kraju, kjer ima eden od članov združenja svojo glavno upravo ali v primeru fizične osebe kjer opravlja svojo glavno dejavnost, če združenje tam opravlja svojo dejavnost.
Člen 13
Sedež združenja se lahko prenese znotraj Skupnosti.
Kadar takšen prenos ne povzroči spremembe zakonodaje, ki se uporablja v skladu s členom 2, se sklep o prenosu sprejme v skladu s pogoji iz pogodbe o ustanovitvi združenja.
Člen 14
1. Kadar iz prenosa sedeža sledi sprememba v zakonodaji, ki se uporablja v skladu s členom 2, je treba sestaviti predlog za prenos, ga vložiti in objaviti v skladu s pogoji iz členov 7 in 8.
Dva meseca po objavi predloga ne sme biti sprejet noben sklep o prenosu. Vsako takšno odločitev morajo sprejeti člani združenja soglasno. Prenos začne učinkovati z dnem, s katerim je združenje registrirano, v skladu s členom 6, v registru novega sedeža. Navedena registracija ne more začeti učinkovati, dokler se ne dostavijo dokazila, da je bil objavljen predlog o prenosu sedeža.
2. Izbris registracije združenja v registru njenega prejšnjega sedeža se ne sme izvesti, dokler se ne dostavijo dokazila, da je združenje registrirano v registru z novim sedežem.
3. Z objavo nove registracije združenja z novim sedežem se ta upošteva za tretje stranke pod pogoji, navedenimi v členu 9(1), vendar se do tedaj, dokler se ne objavi izbris registracije združenja v registru prejšnjega sedeža, tretje stranke lahko še vedno sklicujejo na stari sedež, razen če združenje ne dokaže, da so bile te tretje stranke seznanjene z novim sedežem.
4. Zakonodaja države članice lahko določa v zvezi z združenji, registriranimi v skladu s členom 6 v navedeni državi članici, da prenos sedeža, ki bi imel za posledico spremembo zakonodaje, ki se uporablja, ne začne učinkovati, če v roku dveh mesecev iz odstavka 1 pristojni organ v navedeni državi članici temu nasprotuje. Takšno nasprotovanje lahko temelji le na javnem interesu. Možna mora biti revizija pri sodnem organu.
Člen 15
1. Kadar zakonodaja, ki se uporablja za združenje zaradi člena 2 predvideva ničnost navedenega združenja, mora biti takšna ničnost ugotovljena ali razglašena s sodno odločbo. Sodišče, ki mu je zadeva prijavljena, pa mora, kadar je mogoče, zadeve združenja urediti, dati na voljo dovolj časa, da se to opravi.
2. Ničnost združenja povzroči njegovo likvidacijo v skladu s pogoji iz člena 35.
3. Odločba o ugotovitvi ali razglasitvi ničnosti združenja se lahko uveljavlja nasproti tretjim osebam v skladu s pogoji iz člena 9(1).
Takšna odločba sama po sebi ne vpliva na veljavnost obveznosti, ki jih ima združenje ali drugi do njega, in bi jih, če bi nastale prej, lahko upoštevali za tretje stranke v skladu s pogoji iz prejšnjega pododstavka.
Člen 16
1. Organi združenja so člani, ki odločajo kolektivno, in poslovodni delavec ali poslovodni delavci.
Pogodba o ustanovitvi združenja lahko določa druge organe; če jih določa, opredeli njihove pristojnosti.
2. Člani združenja, ki odločajo kot organ, lahko sprejmejo kakršen koli sklep za doseganje ciljev poslovanja združenja.
Člen 17
1. Vsak član ima en glas. Pogodba o ustanovitvi združenja lahko kljub temu da več kakor en glas posameznim članom, pod pogojem, da noben član nima večine glasov.
2. Soglasna odločitev članov je potrebna za:
(a) spremembo namenov poslovanja združenja;
(b) spremembo števila glasov, dodeljenih vsakemu članu;
(c) spremembo pogojev za sprejemanje sklepov;
(d) podaljšanje trajanja združenja daljše od obdobja, določenega v pogodbi za ustanovitev združenja;
(e) spremembo prispevka vseh članov ali nekaterih članov za financiranje združenja;
(f) spremembo obveznosti članov, razen če ni s pogodbo o ustanovitvi združenja določeno drugače;
(g) izvedbo vseh sprememb pogodbe o ustanovitvi združenja, ki jih ta odstavek ne zajema, razen če je s pogodbo določeno drugače.
Člen 18
Vsak član ima pravico pridobiti informacije o poslovanju združenja od poslovodnega delavca ali poslovodnih delavcev ter pravico do pregleda poslovnih knjig in zapisnikov.
Člen 19
1. Združenje vodi ena ali več fizičnih oseb, imenovanih v pogodbi o ustanovitvi združenja ali s sklepom članov.
Nihče ne more biti poslovodni delavec združenja:
- zaradi zakonodaje, ki se uporablja, ali
- zaradi notranje zakonodaje države, v kateri ima združenje svoj sedež, ali
- zaradi sodne ali upravne odločbe, ki je bila izdana ali ki jo priznava država članica,
ne sme biti član upravnega ali poslovodnega telesa družbe, ne sme voditi podjetja, sicer ne sme opravljati dela poslovodnega delavca Evropskega gospodarskega interesnega združenja.
2. Država članica lahko v primeru združenja, registriranega v njenih registrih v skladu s členom 6, določi, da so poslovodni delavci lahko pravne osebe pod pogojem, da takšne pravne osebe imenujejo eno ali več fizičnih oseb za zastopanje in da za njihove podatke veljajo določbe o vložitvi iz člena 7(b).
Če država članica uporabi to možnost, mora določiti, da so predstavnik ali predstavniki odgovorni kakor da bi bili sami poslovodni delavci zadevnih združenj.
Omejitve iz odstavka 1 se uporabljajo tudi za navedene predstavnike.
3. S pogodbo o ustanovitvi združenja, ali če navedene pogodbe ni, se s soglasnim sklepom članov določi pogoje za imenovanje in odstavitev poslovodnega delavca ali poslovodnih delavcev in določi njihova pooblastila.
Člen 20
1. Le poslovodni delavec, ali kadar jih je več vsak izmed njih, zastopa združenje pri poslih s tretjimi strankami.
Vsak poslovodni delavec zavezuje združenje proti tretjim strankam, ko deluje v imenu združenja, celo tedaj, ko njegova dejanja na sodijo med namene poslovanja združenja, razen če združenje dokaže, da tretja stranka ni vedela ali ni mogla biti v danih okoliščina seznanjena s tem, da navedeno dejanje ne sodi med namene poslovanja združenja; objava podatkov iz člena 5(c) sama po sebi ne zadostuje kot ustrezen dokaz.
Na nobeno omejitev pooblastil poslovodnega delavca ali poslovodnih delavcev, ne glede na to, ali izhaja iz pogodbe o ustanovitvi združenja ali iz sklepa članov, se ni možno sklicevati proti tretjim strankam, niti v primeru, da je takšna omejitev objavljena.
2. Pogodba o ustanovitvi združenja lahko določa, da je združenje veljavno zavezano le, če dva ali več poslovodnih delavcev sprejemajo odločitve skupaj. Na takšno določbo se je možno sklicevati proti tretjim strankam v skladu s pogoji iz člena 9(1) le, če je objavljena v skladu s členom 8.
Člen 21
1. Dobičke iz dejavnosti združenja se obravnava kot dobičke članov in se jih razdeli članom v razmerjih, ki jih določa pogodba o ustanovitvi združenja, če pa takšne določbe ni, v enakih deležih.
2. Člani združenja prispevajo k plačilu zneska, za katerega stroški presegajo prihodek, v razmerjih, določenih v pogodbi o ustanovitvi združenja, če pa takšne določbe ni, v enakih deležih.
Člen 22
1. Kateri koli član združenja lahko odstopi svojo udeležbo v združenju ali njen sorazmerni delež drugemu članu ali tretji stranki; odstop ne začne učinkovati brez soglasnega dovoljenja ostalih članov.
2. Član združenja lahko uporabi svojo udeležbo v združenju kot varščino le, če je dobil soglasno dovoljenje ostalih članov, razen če ni v pogodbi o ustanovitvi združenja določeno drugače. Imetnik varščine ne more kadar koli postati član združenja na podlagi navedene varščine.
Člen 23
Nobeno združenje ne sme povabiti javnosti k vlaganju. Člen 24
1. Člani združenja so neomejeno skupno in solidarno odgovorni za dolgove in kakršne koli druge obveznosti. Nacionalna zakonodaja določi posledice te odgovornosti.
2. Upniki ne smejo sprožiti postopka proti članu združenja zaradi dolgov in obveznosti v skladu s pogoji iz odstavka 1 pred zaključkom likvidacije združenja, razen če so najprej zahtevali plačilo od združenja in plačilo ni bilo izvedeno v ustreznem roku.
Člen 25
V pismih, na naročilnicah in podobnih dokumentih je treba čitljivo navesti:
(a) ime združenja, pred katerim stoji ali mu sledi besedilo "Evropsko gospodarsko interesno združenje" ali začetnice "EGIZ", razen če besedilo ali začetnice že tvorijo del imena;
(b) kraj urada registra iz člena 6, v katerega je združenje vpisano, skupaj s številko vpisa združenja v register;
(c) naslov na sedežu združenja;
(d) kadar je primerno, da mora vodstvo ukrepati skupno;
(e) kadar je primerno, da je združenje v likvidaciji, v skladu s členi 15, 31, 32 ali 36.
Vsaka poslovalnica združenja, kadar je vpisana v skladu s členom 10, mora navesti zgornje podatke skupaj s podatki o njeni registraciji, na dokumentih iz prvega odstavka tega člena, ki jih navaja.
Člen 26
1. Odločitev o sprejemu novih članov sprejmejo člani združenja soglasno.
2. Vsak novi član je v skladu s pogoji iz člena 24 odgovoren za dolgove in druge obveznosti združenja, vključno z dolgovi in obveznostmi združenja, ki so nastale zaradi opravljanja dejavnosti združenja pred njegovim pristopom.
Novi član se vseeno lahko izvzame s klavzulo v pogodbi o ustanovitvi združenja ali z aktom o njegovem sprejemu iz plačila dolgov in drugih obveznosti, ki so nastale pred njegovim sprejemom. Na takšno klavzulo se lahko sklicuje proti tretjim strankam pod pogoji iz člena 9(1) le če se objavi v skladu s členom 8.
Člen 27
2. Člana združenja se lahko izključi na podlagi razlogov, ki so navedeni v pogodbi o ustanovitvi združenja, v vsakem primeru pa, če resno krši svoje obveznosti ali če povzroči ali bi lahko povzročil resne motnje v delovanju združenja.
Takšna izključitev je možna le z odločbo sodišča, na katerega je večina drugih članov skupaj naslovila zahtevek, razen če pogodba o ustanovitvi združenja ne določa drugače.
Člen 28
1. Članstvo v združenju preneha ob smrti člana ali če član ne izpolnjuje pogojev iz člena 4(1).
Država članica poleg tega lahko določi za namene likvidacije združenja, njene ukinitve, plačilne nesposobnosti ali prenehanja zakonodaje o plačilih, da članu preneha članstvo v katerem koli združenju tedaj, ko to določa navedena zakonodaja.
2. V primeru smrti fizične osebe, ki je član združenja, ne more nobena oseba postati član namesto njega, razen pod pogoji iz pogodbe o ustanovitvi združenja, ali če navedenega ni, s soglasjem preostalih članov.
Člen 29
Brž ko član preneha pripadati združenju, morajo poslovodni delavec ali poslovodni delavci seznaniti z navedenim dejstvom druge člane; opraviti morajo tudi potrebna dejanja, našteta v členih 7 in 8. Potrebna nujna dejanja lahko opravi tudi vsaka zainteresirana oseba.
Člen 30
Razen če je v pogodbi o ustanovitvi združenja določeno drugače in brez poseganja v pravice, ki jih pridobi oseba v skladu s členoma 22(1) in 28(2), združenje še naprej obstaja za preostale člane po tem, ko ji je eden od članov nehal pripadati, v skladu s pogoji, opredeljenimi v pogodbi o ustanovitvi združenja ali določenimi s soglasnim sklepom zadevnih članov.
Člen 31
1. Združenje lahko preneha s sklepom njenih članov, ki razglasijo njeno prenehanje. Takšen sklep se sprejme soglasno, razen če pogodba o ustanovitvi združenja določa drugače. 2. Združenje preneha s sklepom članov:
(a) v katerem se ugotavlja, da je rok, določen v pogodbi o ustanovitvi združenja, potekel ali da obstaja kakšen drug vzrok za prenehanje, predviden v pogodbi, ali
(b) v katerem se ugotavlja, da je bil namen združenja dosežen ali da ne obstaja možnost, da bi ga dosegli.
Kadar še v treh mesecih po nastanku ene izmed situacij iz prvega pododstavka člani niso sprejeli sklepa o prenehanju, lahko kateri koli član vloži zahtevek na sodišču za prenehanje.
3. Združenje preneha tudi s sklepom njenih članov ali preostalega člana, kadar niso več izpolnjeni pogoji iz člena 4(2).
4. Kadar združenje preneha s sklepom članov, morajo poslovodni delavec ali poslovodni delavci opraviti potrebna dejanja, našteta v členih 7 in 8. Poleg tega lahko vsaka zadevna oseba opravi ta dejanja.
Člen 32
1. Če poda zadevna oseba ali pristojni organ v primeru kršitve členov 3, 12 ali 31(3) zahtevek sodišču, mora sodišče odrediti prenehanje združenja, razen če je možno zadeve urediti in se uredijo, preden sodišče izda vsebinske odločitve.
2. Če član tako zahteva, lahko sodišče odredi, da združenje preneha iz pomembnih in utemeljenih razlogov.
3. Država članica lahko določi, da sme sodišče na zahtevek pristojnega organa odrediti prenehanje združenja, ki ima sedež v državi, kamor sodi ta organ, kadar združenje deluje v nasprotju z javnim interesom navedene države, če zakonodaja navedene države predvideva takšno možnost za registrirane družbe ali druge pravne osebe, ki so ji zavezane.
Člen 33
Kadar član preneha pripadati združenju iz drugih razlogov in ne zaradi odstopa pravic v skladu s pogoji iz člena 22(1), se vrednost njegovih pravic in obveznosti določi ob upoštevanju aktive in pasive združenja, kakršni sta tedaj, ko ji član preneha pripadati.
Vrednost pravic in obveznosti izločenega člana se ne more določiti vnaprej.
Člen 34
Brez poseganja v člen 37(1) ostane član, ki združenju ne pripada več, odgovoren, v skladu s pogoji iz člena 24, za dolgove in druge obveznosti, nastale zaradi dejavnosti združenja, preden je prenehal biti njen član.
Člen 35
1. Prenehanje združenja vključuje njegovo likvidacijo.
2. Za likvidacijo združenja in zaključek njegove likvidacije se uporablja nacionalna zakonodaja.
3. Združenje obdrži svojo sposobnost v smislu člena 1(2) do zaključka likvidacije.
4. Likvidator ali likvidatorji opravijo obvezna dejanja, ki so našteta v členih 7 in 8.
Člen 36
Za Evropsko gospodarsko interesno združenje velja nacionalna zakonodaja, ki velja za plačilno nesposobnost in prenehanje plačil. Sam začetek postopka proti združenju zaradi njene plačilne nesposobnosti ali prenehanja plačil sam po sebi ne povzroči začetka takšnega postopka proti njenim članom.
Člen 37
1. Rok omejitve na pet let po objavi, v skladu s členom 8, obvestila o tem, da je članu prenehalo članstvo v združenju, se nadomesti s kakršnim koli daljšim rokom, ki ga lahko določi ustrezen nacionalni zakon za tožbe proti članom zaradi dolgov in drugih obveznosti, ki so nastale zaradi dejavnosti združenja, preden je članu prenehalo članstvo.
2. Rok omejitve na pet let po objavi, v skladu s členom 8, obvestila o zaključku likvidacije združenja se nadomesti s kakršnim koli daljšim rokom, ki ga lahko določi ustrezni nacionalni zakon za tožbe proti članu združenja zaradi dolgov in drugih obveznosti, ki izhajajo iz dejavnosti združenja.
Člen 38
Kadar združenje opravlja v državi članici kakršno koli dejavnost, ki je v nasprotju z javnim interesom navedene države, lahko pristojni organ te države prepove navedeno dejavnost. Sodišče lahko opravi revizijo sklepa pristojnega organa. Člen 39
1. Države članice določijo register ali registre, odgovorne za izvedbo registracije iz členov 6 in 10, in določijo predpise, ki se uporabljajo za registracijo. Predpišejo pogoje, pod katerimi se vložijo dokumenti iz členov 7 in 10. Zagotovijo, da se dokumenti in podatki iz člena 8 objavijo v ustreznem uradnem glasilu države članice, v kateri ima združenje sedež, in lahko predpišejo tudi način objave dokumentov in podatkov iz člena 8(c).
Države članice prav tako zagotovijo, da lahko vsakdo v ustreznem registru v skladu s členom 6, ali kadar je to primerno, s členom 10, pregleda dokumente iz člena 7 in dobi, celo po pošti, celotne ali delne izvode le-teh.
Države članice lahko predvidijo plačilo pristojbin v zvezi z dejanji iz prejšnjih pododstavkov; vendar navedene pristojbine ne smejo presegati upravnih stroškov zanje.
2. Države članice zagotovijo, da se informacije, ki jih je treba objaviti v Uradnem listu Evropskih skupnosti v skladu s členom 11, pošljejo Uradu Evropskih skupnosti za uradne publikacije v enem mesecu od njihove objave v uradnem glasilu iz odstavka 1.
3. Države članice določijo ustrezne sankcije ob neizpolnjevanju določb členov 7, 8 in 10 o razkritju podatkov in ob neupoštevanju člena 25.
Člen 40
Dobički ali izgube, ki izhajajo iz dejavnosti združenja, so obdavčljivi le pri njenih članih.
Člen 41
1. Države članice sprejmejo zahtevane ukrepe na podlagi člena 39 pred 1. julijem 1989. O tem takoj obvestijo Komisijo.
2. Države članice prav tako obvestijo Komisijo o kategoriji fizičnih oseb, družb in drugih pravnih oseb, ki jim prepovedujejo udeležbo v združenju v skladu s členom 4(4). Komisija obvesti druge države članice.
Člen 42
1. Po sprejetju te uredbe se ustanovi kontaktni odbor pod pokroviteljstvom Komisije. Njegova vloga je:
(a) brez poseganja v člena 169 in 170 Pogodbe omogočiti uporabo te uredbe z rednim posvetovanjem zlasti o praktičnih problemih, ki nastajajo v zvezi z njeno uporabo v praksi;
(b) po potrebi svetovati Komisiji o dopolnitvah in spremembah te uredbe.
2. Kontaktni odbor sestavljajo predstavniki držav članic in predstavniki Komisije. Predsednik je predstavnik Komisije. Komisija določi sekretariat.
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 1035/72 z dne 18. maja 1972 o skupni ureditvi trga za sadje in zelenjavo [1], kakor je bila nazadnje spremenjena z Uredbo (EGS) št. 1332/84 [2],
ob upoštevanju Uredbe Sveta (EGS) št. 449/69 z dne 11. marca 1969 o povračilu pomoči, ki so jo države članice dodelile organizacijam proizvajalcev sadja in zelenjave [3], in zlasti člena 7(3) Uredbe,
ker je Uredba Sveta (EGS) št. 3284/83 [4] spremenila režim, po katerem dodeli se pomoč organizacijam proizvajalcev sadja in zelenjave;
ker naj se zato prilagodijo obrazci iz Uredbe Komisije (EGS) št. 850/80 [5], tako da bodo usklajeni s spremenjenimi predpisi;
ker so ukrepi, predvideni s to uredbo, v skladu z mnenjem odbora Evropskega kmetijskega usmerjevalnega in jamstvenega sklada,
SPREJELA NASLEDNJO UREDBO:
Edini člen
Prilogi I in II k Uredbi Komisije (EGS) št. 2264/69 [6] se nadomestita s prilogama I in II k tej uredbi.
Ta uredba je v celoti zavezujoča in se neposredno uporablja v vseh državah članicah.
ob upoštevanju Pogodbe o ustanovitvi Evropske skupnosti,
ob upoštevanju Akta o pristopu Španije in Portugalske in zlasti členov 171 in 358 Akta,
ob upoštevanju Uredbe Sveta (ES) št. 3117/85 z dne 4. novembra 1985 o določitvi splošnih pravil za odobritev kompenzacijskih nadomestil za sardele [1] in zlasti člena 4 Uredbe,
ker člen 2 Uredbe (ES) št. 3117/85 določa nekatere pogoje za odobritev kompenzacijskih nadomestil v zvezi s proizvodi, količinskimi omejitvami na 2000 ton in upravičenci programa ter določa metodo za izračun omenjenih plačil;
ker je treba ta program uporabljati za tiste kategorije sardel, ki jih bo po predelavi najlaže dati v promet;
ker zdravstveni in tehnični predpisi, ki so jih sprejeli nacionalni organi, zagotavljajo, da se navedeni proizvodi popolnoma in dokončno predelajo v enem izmed postopkov iz člena 3(1) Uredbe (ES) št. 3117/85; ker se mora preverjati skladnost teh predelanih proizvodov z omenjenimi določbami;
ker je treba za to, da bi razjasnili področje tega dogovora, določiti dovoljene vrste predelave;
ker morajo tisti, ki so zadolženi za plačila, določiti podrobna pravila za predložitev vlog za količine, pri katerih se ugotavlja upravičenost do plačila;
ker morajo za zagotovitev stalnega nadzora upravičenci do plačil ves čas obveščati inšpekcijske organe o svojih predelovalnih dejavnostih;
ker lahko institucije Skupnosti, v skladu s členom 2(3) pristopne pogodbe, pred pristopom sprejmejo ukrepe iz členov 171 in 358 Akta;
ker so ukrepi, predvideni s to uredbo, v skladu z mnenjem Upravljalnega odbora za ribiške proizvode,
SPREJELA NASLEDNJO UREDBO:
- ki jih je ulovil član,
- ki se jih proda predelovalcu za popolno in dokončno predelavo v skladu z zdravstvenimi in tehničnimi predpisi, nanašajočimi se na proizvode za prehrano ljudi, veljavnimi v državi članici, kjer je registriran predelovalec.
2. Postopki predelave, navedeni v odstavku 1, so:
(a) zamrzovanje;
(b) proizvodnja izdelkov v pločevinkah, ki spada pod tarifno številko 16.04 skupne carinske tarife;
(c) predelava v fileje ali razkosavanja, če temu sledi eden od postopkov predelave pod točko (a) ali (b).
Člen 3
Za vsak prodan lot iste trgovske kategorije se višina nadomestila določi v skladu s členom 2(4) Uredbe (ES) št. 3117/85.
Člen 4
Če je eden od postopkov predelave iz člena 2(2) izveden v državi članici, ki ne priznava organizacije proizvajalcev, zadolžene za prodajo proizvoda, se predloži dokazilo o opravljeni predelavi v obliki Kontrolne kopije T št. 5 v skladu z določbami Uredbe komisije (ES) št. 223/77 [2] in te uredbe.
Navedena kopija mora vsebovati naslednje podrobnosti:
- v okencu 41 oznaka stanja blaga v času pošiljke,
- v okencu 104 eno od naslednjih opomb z velikimi črkami:
, "VERARBEITUNG, FÜR DIE EINE AUSGLEICHSENTSCHÄDIGUNG GEWÄHRT WIRD
in podatke o tem, da ni prišlo do popolne in dokončne predelave proizvodov, če niso bili znani že v času plačila.
2. Predelovalec se pisno obveže, da bo predeloval proizvode, ki so predmet pogodbe in v skladu z določbami člena 2. V tem smislu mora v popisu zalog svojega podjetja opredeliti količine v okviru te ureditve. Predelovalec se obveže, da bo dovolil inšpekcije pristojnih organov v svojih prostorih.
3. Vlogo za plačilo nadomestila predloži organizacija proizvajalcev pristojnim organom zadevne države članice najkasneje do konca meseca po tistem mesecu, v katerem je sestavljena prodajna pogodba.
Člen 6
1. Zadevne države članice uvedejo sistem kontrole, s katerim zagotovijo, da bodo proizvodi, za katere je bila vložena vloga za nadomestilo, do tega nadomestila tudi upravičeni, in da se ravna v skladu s predpisi te uredbe.
2. Podrobna pravila delovanja sistema kontrole pripravi država članica in morajo vključevati vsaj naslednje zahteve:
- naključne inšpekcije v prostorih predelave,
- predložitev dodatne dokumentacije upravičenca, s katero se ugotovi njegova upravičenost do nadomestila,
- opredelitev podrobnosti, ki morajo biti vključene v vlogo za nadomestilo iz člena 5,
- organizacija proizvajalcev mora v podatkih o prodaji navesti prodane količine v okviru obstoječe ureditve.
Člen 7
1. Zadevne države članice obvestijo Komisijo o uvedbi kontrolnih ukrepov v skladu s členom 6(1) najkasneje dva meseca po začetku veljavnosti te uredbe.
2. Države članice morajo prav tako vsak mesec obveščati Komisijo o prodanih količinah v prejšnjem mesecu, ki so lahko upravičene do nadomestila, razvrščenih po trgovskih kategorijah, o vrsti predelave in izdatkih v zvezi z odobritvijo omenjene nadomestila.
3. Na osnovi podatkov, pridobljenih s kontrolnimi postopki iz člena 6, se mora, če je to potrebno, popraviti znesek odobrenega nadomestila.
Člen 8
Menjalno razmerje, ki velja za nadomestilo, je reprezentativno razmerje, veljavno z dnem prodaje proizvoda.
Člen 9
Ta uredba začne veljati 1. marca 1986, po začetku veljavnosti Pristopne pogodbe Španije in Portugalske. Ta uredba je v celoti zavezujoča in se neposredno uporablja v vseh državah članicah.
ob upoštevanju Uredbe Sveta (EGS) št. 804/68 z dne 27. junija 1968 o skupni ureditvi trga za mleko in mlečne proizvode [1], kakor je bila nazadnje spremenjena z Uredbo (EGS) št. 1298/85 [2], in zlasti člena 6(7) Uredbe,
ker Uredba Komisije (EGS) št. 3143/85 z dne 11. novembra 1985 o prodaji po znižanih cenah intervencijskega masla, namenjenega za neposredno porabo v obliki zgoščenega masla [3], kakor je bila nazadnje spremenjena z Uredbo (EGS) št. 3338/85 [4], določa, da morajo imeti pakiranja zgoščenega masla določene navedbe v jasnem in čitljivem tisku; ker zaradi napake navedba v italijanskem jeziku ne ustreza navedbi, sprejeti v besedilu, predloženemu v glasovanje Upravljalnemu odboru za mleko in mlečne proizvode; ker je zaradi tega treba popraviti Uredbo,
SPREJELA NASLEDNJO UREDBO:
Člen 1
Predzadnja alinea prvega pododstavka člena 5(4) se nadomesti z naslednjim:
"— burro concentrato"
. Člen 2
Ta uredba začne veljati naslednji dan po objavi v Uradnem listu Evropskih skupnosti.
z dne 22. decembra 1986 o vzpostavitvi postopka posvetovanja in sodelovanja na področju turizma
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker člen 2 Pogodbe določa, da je naloga Skupnosti zlasti v vsej Skupnosti spodbujati skladen razvoj gospodarskih dejavnosti, trajno in uravnoteženo širitev ter tesnejše odnose med državami, ki ji pripadajo; ker turizem lahko pomaga pri doseganju teh ciljev;
ker Resolucija Sveta z dne 10. aprila 1984 o turistični politiki Skupnosti [4] poudarja potrebo po posvetovanju med državami članicami in Komisijo glede turizma;
ker je posvetovanje koristno sredstvo za lažje sodelovanje med državami članicami in Komisijo zaradi doseganja ciljev Pogodbe;
ker naj vsaka država članica omogoči drugim državam članicam in Komisiji, da uporabijo njene izkušnje na turističnem področju;
ker naj se zaradi posvetovanja na turističnem področju zagotovi izmenjava informacij med državami članicami in Komisijo;
ker naj tako posvetovanje ne podvaja dela, ki ga opravljajo drugi organi Skupnosti,
SKLENIL:
Člen 1
Pod pokroviteljstvom Komisije se ustanovi Svetovalni odbor za turizem (v nadaljnjem besedilu "odbor"). Sestavljajo ga člani, ki jih imenuje vsaka država članica.
Člen 2
Naloga odbora je olajšati izmenjavo informacij, svetovanje in, kjer je primerno, sodelovanje na turističnem področju, zlasti pri opravljanju storitev za turiste.
Člen 3
Za uresničevanje člena 2 vsaka država članica enkrat na leto pošlje Komisiji poročilo o najpomembnejših ukrepih, ki jih je sprejela in, če je to mogoče, o ukrepih, ki jih namerava sprejeti na področju opravljanja storitev za turiste, ki bi lahko vplivali na turiste iz drugih držav članic.
Komisija o tem obvesti druge države članice.
Člen 4
3. Odbor tudi svetuje Komisiji glede katerega koli vprašanja, v zvezi s katerim Komisija zaprosi za mnenje.
4. V tem sklepu predvidene informacije in posvetovanja so poslovna skrivnost.
Člen 5
Odboru predseduje Komisija.
Tajniške storitve za odbor zagotavlja Komisija.
ob upoštevanju Akta o pristopu Španije in Portugalske, zlasti člena 396,
ker je zaradi pristopa Portugalske potrebno sprejeti nekatere tehnične popravke k Direktivi 85/384/EGS [1], kakor je bila spremenjena z Direktivo 85/614/EGS [2], s čimer se zagotovi njeno enako izvajanje v Portugalski republiki in drugih državah članicah;
ker po členu 2(3) Pogodbe o pristopu Španije in Portugalske lahko organi Skupnosti sprejmejo ukrepe iz člena 396 Akta o pristopu, ki začnejo veljati na dan začetka veljavnosti te pogodbe,
SPREJEL NASLEDNJO DIREKTIVO:
Člen 1
Z veljavnostjo od 1. januarja 1986 se člen 11(k) Direktive 85/384/EGS dopolni, tako da se doda naslednje besedilo:
ob upoštevanju Uredbe Sveta (EGS) št. 426/86 z dne 24. februarja 1986 o skupni ureditvi trga za predelano sadje in zelenjavo [1] in zlasti člena 6(4) Uredbe,
ker člen 2(1) Uredbe (EGS) št. 426/86 predvideva sistem proizvodne pomoči za nekatere proizvode; ker člen 6(1)(b) Uredbe določa, da se bo pomoč izplačala le za proizvode, ki bodo ustrezali najnižjim določenim standardom kakovosti;
ker je namen takih kakovostnih zahtev preprečevati proizvodnjo tistih proizvodov, po katerih ni povpraševanja, ali proizvodov, ki bi porušili tržno ravnovesje; ker morajo zahteve temeljiti na tradicionalnih poštenih proizvodnih postopkih;
ker je treba za izvajanje sistema proizvodne pomoči to uredbo uporabljati v povezavi z Uredbo Komisije (EGS) št. 1599/84 z dne 5. junija 1984 o določitvi podrobnih pravil za uporabo proizvodne pomoči za predelano sadje in zelenjavo [2], kakor je bila nazadnje spremenjena z Uredbo (EGS) št. 1155/86 [3], zlasti glede preskušanja predelanih proizvodov;
ker so kakovostne zahteve, določene v tej uredbi, merila za izvajanje sistema proizvodne pomoči; ker Komisija še ni določila kakovostnih zahtev za trženje teh proizvodov; ker smejo države članice v ta namen še naprej uporabljati nacionalne zahteve pod pogojem, da so v skladu z določbami Pogodbe o prostem pretoku blaga;
ker Upravljalni odbor za predelano sadje in zelenjavo ni podal mnenja v roku, ki ga je določil njegov predsednik,
SPREJELA NASLEDNJO UREDBO:
Člen 1
Ta uredba določa najnižje kakovostne zahteve, ki jih morajo izpolnjevati proizvodi na osnovi paradižnika, kakor so določeni v členu 1(2) Uredbe (EGS) št. 1599/84, da bi bili upravičeni do proizvodne pomoči iz člena 2(1) Uredbe (EGS) št. 426/86.
Člen 2
Člen 3
Za namene tega naslova pomenijo "olupljeni paradižniki":
kakor so opredeljeni v členu 1(2)(h), (ij), (k) in (l) Uredbe (EGS) št. 1599/84.
Člen 4
1. Olupljenim paradižnikom se smejo dodati le naslednje sestavine:
- voda,
- paradižnikov sok,
- paradižnikov koncentrat,
- navadna sol (natrijev klorid),
- naravne začimbe, aromatična zelišča in njihovi izvlečki ter naravne arome.
Pri proizvodnji olupljenih paradižnikov se smeta kot dodatka uporabljati le citronska kislina (E 330) in kalcijev klorid (509).
2. Količina dodane navadne soli ne sme preseči 3 % neto mase in, kadar je dodan kalcijev klorid, celotna vsebnost kalcijevega iona ne sme presegati 0,045 % pri celi obliki in 0,080 % pri obliki kočkov. Pri določanju količine dodane navadne soli se šteje, da je naravna vsebnost kloridov v suhi snovi enaka 2 %.
3. Dodana paradižnikov sok in koncentrat morata izpolniti najnižje zahteve, določene v naslovu II.
Člen 5
1. Olupljeni paradižniki ne smejo imeti tuje arome in vonja, njihova barva pa mora biti značilna za uporabljeno sorto in za ustrezno predelane olupljene paradižnike.
2. Olupljeni paradižniki morajo biti dejansko brez kožice. Celi olupljeni paradižniki morajo biti prav tako dejansko brez pegastih delov.
3. Prisotnost plesni v olupljenih paradižnikih (paradižnikih in prekrivajoči tekočini) ne sme preseči 50 % pozitivnih polj in vrednost pH ne sme preseči 4,5.
Člen 6
1. Proizvodi se štejejo za skladne s členom 5(2), če niso presežene naslednje tolerance nepravilnosti:
- pege: 35 cm2 celotne površine,
- kožica:
- v celi obliki: 300 cm2 celotne površine,
- v obliki koščkov: 1250 cm2 celotne površine.
Tolerance se določijo za 10 kg neto mase.
2. V odstavku 1:
(a) "pege" pomenijo površine, na katere so prodrle površinske poškodbe in se zato po barvi ali strukturi močno razlikujejo od normalnega paradižnikovega tkiva ter bi jih bilo običajno treba odstraniti med predelavo;
(b) "kožica" pomeni tako kožico, ki se drži paradižnikovega mesa, in kožico, ki je prosto v posodi.
Člen 7
1. V zvezi z olupljenimi konzerviranimi paradižniki morajo zavzeti paradižniki in prekrivajoča tekočina v posodi najmanj 90 % vodne prostornine posode.
2. Odcejena neto masa celih olupljenih konzerviranih paradižnikov mora biti v povprečju enaka najmanj 56 % vodne kapacitete posode, izražene v gramih.
3. Če so olupljeni paradižniki pakirani v steklenih posodah, se pred izračunom odstotkov iz odstavkov 1 in 2 vodna kapaciteta zmanjša za 20 ml.
Člen 8
V tem naslovu pomenita "paradižnikov sok" in "paradižnikov koncentrat" proizvoda, opredeljena v členu 1(2)(n) in (o) Uredbe (EGS) št. 1599/84.
Člen 9
1. Paradižnikovemu soku in paradižnikovemu koncentratu se smejo dodati le naslednje sestavine:
- navadna sol (natrijev klorid),
- naravne začimbe, aromatična zelišča in njihovi izvlečki ter naravne arome.
2. Pri proizvodnji paradižnikovega soka in paradižnikovega koncentrata se sme kot dodatek uporabljati citronska kislina (E 330). Poleg tega se pri proizvodnji:
- paradižnikovega soka z manj kakor 7 % vsebnosti suhe snovi sme uporabljati askorbinska kislina (E 300). Vendar masni delež vsebnosti askorbinske kisline v končnem proizvodu ne sme preseči 0,03 %;
- paradižnikovega koncentrata v prahu sme uporabljati silicijev dioksid (551). Vendar masni delež vsebnosti silicijevega dioksida v končnem proizvodu ne sme preseči 1 %.
3. Količina dodane navadne soli ne sme preseči:
(a) masnega deleža 15 % v suhi snovi za paradižnikov koncentrat z vsebnostjo suhe snovi nad 20 % in
(b) masnega deleža 3 % neto mase za druge paradižnikove koncentrate in paradižnikov sok.
Pri določanju količine dodane navadne soli se šteje, da je naravna vsebnost kloridov v suhi snovi enaka 2 %.
Člen 10
1. Paradižnikov sok in paradižnikov koncentrat morata imeti:
(a) značilno rdečo barvo in
(b) dobro aromo, značilno za pravilno predelan proizvod.
Proizvodi ne smejo imeti tujega okusa, zlasti okusa po zažganem ali karameliziranem proizvodu. 2. Paradižnikov sok in paradižnikov koncentrat ne smeta imeti:
(a) vidnih tujih rastlinskih delcev, vključno s kožico, semeni in drugimi tršimi deli paradižnika;
(b) skoraj nobenih mineralnih nečistoč.
3. Skladnost z zahtevami iz odstavka 2 se šteje kot izpolnjena, če:
(a) je prisotnost kakršnih koli tujih rastlinskih delcev mogoče ugotoviti le na podlagi temeljitega pregleda s prostim očesom; in
(b) vsebnost mineralnih nečistoč ne presega 0,1 % vsebnosti suhe snovi, zmanjšane za kakršenkoli dodatek navadne soli in, pri paradižnikovem koncentratu v prahu, kakršenkoli dodatek silicijevega dioksida
4. Paradižnikov sok in paradižnikov koncentrat morata imeti:
(a) enakomerno razporejeno teksturo in konsistenco, ki kažeta na pravilne predelovalne prakse;
(b) masni delež vsebnosti sladkorja v suhi snovi, izražen kot invertni sladkor, najmanj 42 %, zmanjšan za kakršenkoli dodatek navadne soli;
(c) masni delež skupnih kislin, ki jih je mogoče titrirati, izražen kot kristaliziran monohidrat citronske kisline, ki ne presega 10 % vsebnosti suhe snovi, zmanjšan za kakršenkoli dodatek navadne soli;
(d) masni delež hlapnih kislin, izražen kot ocetna kislina, ki ne presega 0,4 % vsebnosti suhe snovi, zmanjšan za kakršenkoli dodatek navadne soli;
(e) vrednost pH ne presega 4,5.
5. Prisotnost plesni v paradižnikovem soku in paradižnikovem koncentratu ob razredčitvi z vodo za doseganje 8 % vsebnosti suhe snovi ne sme preseči 70 % pozitivnih polj. Za paradižnikov sok z vsebnostjo suhe snovi manj kakor 8 % se odstotek pozitivnih polj zmanjša sorazmerno glede na vsebnost suhe snovi.
Člen 11
Za namene tega naslova pomenijo "paradižnikovi kosmiči" proizvod iz člena 1(2)(m) Uredbe (EGS) št. 1599/84.
Člen 12
1. Paradižnikovi kosmiči morajo imeti:
(a) značilno rdečo barvo in
(b) dobro aromo, značilno za pravilno predelan proizvod, in
(c) ne smejo imeti tuje arome in vonja.
2. Vsebnost suhe snovi paradižnikovih kosmičev mora biti najmanj 93 %.
3. Masni delež vsebnosti skupnih mineralnih in rastlinskih nečistoč v proizvodu ne sme preseči 1 %. Za ta namen "rastlinske nečistoče" pomenijo rastlinske delce, vidne s prostim očesom, ki niso del samega plodu ali se držijo svežega plodu, vendar bi se morali med predelavo odstraniti, zlasti paradižnikovi listi, stebla in čani listi.
4. Pri proizvodnji paradižnikovih kosmičev se sme kot dodatek uporabljati silicijev dioksid (551). Vendar masni delež vsebnosti silicijevega dioksida ne sme presegati 1 %.
Člen 13
1. Posode s konzerviranimi olupljenimi paradižniki, celimi ali v koščkih, in paradižnikovim sokom, morajo biti označene z navedbo datuma in leta proizvodnje ter imena predelovalca. Če se je paradižnikov sok, predelan ob različnih datumih, pred pakiranjem skladiščil skupaj, se morajo navesti vsi datumi proizvodnje.
2. Določbe odstavka 1 se uporabljajo tudi za proizvode na osnovi paradižnika, če se taki proizvodi med predelavo pakirajo v posodo, v kateri bodo zapustili objekte predelovalca. Če so taki proizvodi skladiščeni v cisternah ali podobnih posodah za nadaljnje pakiranje ali predelavo, morajo biti na posodah navedeni datumi proizvodnje. Če so taki proizvodi pakirani v svoje končne posode, morajo biti na teh posodah navedeni datumi proizvodnje in ime predelovalca.
3. Označevanje iz tega člena je lahko v kodni obliki, odobrijo pa ga pristojni organi v državi članici proizvodnje. Ti organi smejo v zvezi z označevanjem sprejeti dodatne določbe.
Člen 14
Predelovalec dnevno in v rednih intervalih med predelovalnim procesom preverja, ali so proizvodi v skladu z zahtevami za upravičenost do pomoči. Izid preverjanj se zabeleži. Člen 15
1. Analitske metode za določanje:
(a) vsebnosti suhe snovi;
(b) naravnih topnih trdnih snovi;
(c) vsebnosti soli;
(d) vsebnosti sladkorja;
(e) skupnih kislin;
(f) hlapnih kislin;
(g) vsebnosti mineralnih nečistoč;
(h) vrednosti pH;
(i) vsebnosti kalcijevega iona; in
3. Metode iz odstavka 1 in 2 se morajo uporabljati za dokončno določitev upravičenosti do proizvodne pomoči. Za rutinske analize se smejo uporabljati druge metode.
Člen 16
Ta uredba začne veljati 1. julija 1986.
Ta uredba je v celoti zavezujoča in se neposredno uporablja v vseh državah članicah.
ker člen 30 in naslednji Pogodbe v zvezi z odpravo količinskih omejitev in vseh ukrepov z enakim učinkom veljajo brez razlikovanja za izdelke s poreklom iz Skupnosti in tiste, ki so bili sproščeni v prosti promet v kateri koli državi članici, ne glede na svoje poreklo;
ker je v skladu s tem režimom v trgovini znotraj Skupnosti prepovedano zahtevati, čeprav zgolj formalno, uvozno dovoljenje ali kakršen koli podoben postopek;
ker poleg tega člen 9(2) Pogodbe onemogoča kakršen koli upravni postopek, ki je namenjen vzpostavitvi različnih pravil za pretok blaga glede na to, ali ima poreklo Skupnosti ali poreklo tretjih držav in je bilo sproščeno v prosti promet v eni od držav članic;
ker popolno izvajanje teh načel predpostavlja učinkovito vzpostavitev skupne trgovinske politike;
ker vzpostavitev skupne trgovinske politike še ni končana; ker ukrepov, ki jih uporabljajo države članice v zvezi z nekaterimi izdelki iz tretjih držav, še niso zamenjala enotna skupna pravila;
ker dejstvo, da skupna trgovinska politika še ni bila popolnoma vzpostavljena, pomeni, da bodo še obstajale razlike med trgovinskimi politikami držav članic, ki bodo verjetno povzročale preusmeritve trgovinskih tokov, ki naj bi jih preprečeval člen 115 Pogodbe;
ker je zaradi tega Komisija pooblaščena, da državam članicam dovoli sprejem notranjih nadzornih ukrepov in splošnih ukrepov zaščite v Skupnosti, ne glede na načelo prostega pretoka znotraj Skupnosti za blago, s poreklom iz tretjih držav in ki je dano v prosti promet v eni od držav članic; ker člen 115 predvideva, da se ti ukrepi lahko dovolijo samo, kjer je potrebno, in da Komisija da prednost tistim ukrepom, ki povzročajo najmanj motenj pri delovanju skupnega trga; ker iz tega sledi, da je treba v sedanji fazi vzpostavljanja skupnega trga dovoliti ukrepe v skladu s členom 115 Pogodbe le, kadar preusmeritve trgovskih tokov vodijo v gospodarske težave ali ogrožajo učinkovitost ukrepov skupne trgovinske politike, ki jih sprejmejo države članice v skladu z mednarodnimi obveznostmi Skupnosti;
ker Enotni evropski akt s 1. januarjem 1993 predvideva vzpostavitev območja brez notranjih meja, v katerem bo mogoč prosti pretok blaga, storitev in kapitala; ker to po eni strani pomeni, da bodo razlike, ki še vedno obstajajo med trgovinskimi politikami držav članic, postopoma odpravljene ali zmanjšane, in po drugi strani, da se mora Komisija popolnoma zavedati teh ciljev, kadar presoja, ali je treba dovoliti ukrepe v skladu s členom 115 Pogodbe; ker je Komisija s svojo Odločbo 80/47/EGS z dne 20. decembra 1979 o nadzornih ukrepih in ukrepih splošne zaščite, ki se jih državam članicam lahko dovoli sprejeti v zvezi z uvozom nekaterih izdelkov s poreklom iz tretjih držav, ki so bili sproščeni v prosti promet v drugi državi članici [1], postavila nekatera merila in postopke, po katerih se je treba ravnati pri izvajanju člena 115 Pogodbe;
ker je treba glede na pretekle izkušnje in delovni program, ki si ga je Skupnost začrtala za vzpostavitev skupnega trga, spremeniti Odločbo 80/47/EGS in zlasti razširiti njeno področje uporabe na vse primere, kjer obstajajo razlike v ukrepih skupne trgovinske politike, ki jih sprejmejo države članice v skladu s Pogodbo, vključno na primere, v katerih se še vedno dovolijo razlike pri tarifnih ukrepih, ter točneje opredeliti nekatera merila in postopke, ki jih določa; ker je treba, da bi lahko upoštevali te spremembe, navedeno Odločbo na novo oblikovati v en sam dokument;
ker se morajo v primerih, v katerih je nadzorni ukrep dovoljen, avtomatično in brezplačno izdati uvozni dokumenti, v določenem roku in za zahtevano količino; ker v primeru, da se zaprosi za nadzorne ukrepe iz razloga, ker bi uvoz v državi članici lahko povzročil gospodarske težave, je treba resničnost take nevarnosti oceniti v luči preusmeritev trgovinskih tokov, ki so bile opažene v preteklosti, in ravni uvoznih priložnosti, ki jih Skupnost odobri zadevni tretji državi;
ker se mora v primeru, ko država članica zaprosi za dovoljenje za uporabo splošnih ukrepov zaščite, podaljšati rok za izdajo uvoznih dokumentov, kadar obseg, ki ga pokrivajo vloge za te dokumente, doseže določeno stopnjo;
ker morajo biti podatki in razlogi, ki jih države članice navedejo v podporo prošnjam za dovoljenje za uvedbo zadevnih ukrepov, taki, da omogočijo Komisiji popolno presojo potrebe po takem dovoljenju;
ker je treba predvideti, da lahko Komisija po potrebi opravi preiskavo, s katero preveri veljavnost podatkov, ki jih ima na razpolago;
ker je treba ukrepe, ki so bili sprejeti v skladu s členom 115 Pogodbe, natančno razlagati in uporabljati glede na dejstvo, da ne predstavljajo le izjeme glede določb iz členov 9 in 30 Pogodbe, temveč tudi ovirajo vzpostavitev skupne trgovinske politike, kakor je določena v členu 113 Pogodbe; ker je treba, da bi upoštevali to in tudi cilje, opredeljene z Enotnim evropskim aktom, take ukrepe uporabljati le v omejenem obdobju in kadar tako zahteva resnost položaja;
ker je treba, da bi lahko zagotovili neovirano trgovino znotraj Skupnosti, predvideti, da morajo države članice od uvoznika praviloma zahtevati, da v sklopu izpolnjevanja formalnosti, povezanih z uvozom izdelka iz druge države članice, predloži samo nekatere informacije in podatke; ker morajo države članice, kar zadeva preverjanja porekla, praviloma zahtevati le preprosto izjavo o poreklu izdelka, saj se od uvoznika lahko razumno pričakuje, da ga pozna,
SPREJELA NASLEDNJO ODLOČBO:
Člen 1
Področje uporabe
Ta odločba velja za uvoz v državo članico tistih izdelkov s poreklom iz tretje države, ki so dani v prosti promet v Skupnosti ter zanje ne veljajo enotni pogoji za uvoz v države članice.
Člen 2
Nadzor znotraj Skupnosti
1. Kadar obstaja nevarnost, da bo uvoz izdelka iz člena 1 v državo članico povzročil gospodarske težave, se lahko uvoz tega izdelka, na podlagi dovoljenja, ki ga Komisija da za določeno obdobje, pogojuje z izdajo uvoznega dokumenta.
2. Komisija praviloma ne da dovoljenja iz odstavka 1, razen:
(a) kadar je bil uvoz zadevnega izdelka iz drugih držav članic v koledarskem letu pred letom, v katerem je bila vložena vloga, znaten;
(b) kadar uvozne priložnosti za zadevni izdelek, ki jih je Skupnost odprla nasproti tretji državi porekla, presežejo 1 % vseh uvoznih priložnosti, ki jih je Skupnost odprla nasproti vsem tretjim državam, za katere veljajo podobna pravila.
3. Zadevna država članica izda uvozni dokument, brez poseganja v člen 3, za kakršno koli zahtevano količino brezplačno in v roku največ petih delovnih dni od datuma uvoznikove vloge, ne glede na njegov kraj poslovanja v Skupnosti.
4. Za namen pridobitve dovoljenja iz odstavka 1 država članica v svoji prošnji Komisiji predloži naslednje podrobnosti:
(a) poimenovanje izdelka in podatke o njegovi trgovski oznaki, tarifni številki v Skupni carinski tarifi, oznaki NIMEXE in državi porekla;
(b) pravila, ki urejajo neposreden uvoz nasproti državi porekla in drugimi tretjimi državami, vključno, kadar je to primerno, s tarifnim režimom, z obsegom in/ali količino uvoznih priložnosti ter tudi z gospodarskimi vidiki, na katerih pravila temeljijo;
(c) obseg ali količino uvoza zadevnega izdelka:
- po poreklu iz zadevne tretje države, ki je razporejen na neposredni uvoz in izdelke v prostem prometu,
- s poreklom iz vseh tretjih držav,
- s poreklom iz Skupnosti;
(d) gospodarske težave, pri katerih se domneva, da obstaja nevarnost, ki jo izkazujejo dejavniki, kakor so poraba izdelka in ustrezni tržni deleži, ki jih imajo domača proizvodnja, zadevna tretja država in vse tretje države.
Podatki, ki se zahtevajo v pododstavkih (c) in (d), zajemajo tekoče leto in dve predhodni leti. Kadar teh podatkov ni moč predložiti v skladu z zahtevano natančnostjo ali pravočasno, takrat prošnja države članice vsebuje podatke, ki so na razpolago.
5. Država članica, ki prejme dovoljenje iz odstavka 1, lahko od vlagatelja, ki je zaprosil za uvozni dokument, zahteva le naslednje informacije in podatke:
(a) podatke, s katerimi se identificirata uvoznik in pošiljatelj v državi članici izvoznici;
(b) državo porekla in državo članico izvoznico;
(c) poimenovanje izdelka s podatki o:
- njegovi trgovski oznaki,
- njegovi tarifni številki v Skupni carinski tarifi in oznaki NIMEXE;
(d) vrednost in količino izdelka, izražena v enotah, ki se običajno uporabljajo v trgovini;
(e) načrtovani datum ali datumi dobave;
(f) dokaze, ki podpirajo trditev, da je izdelek v prostem prometu; če izdelki še niso v prostem prometu na dan, vložitve vloge za uvoz, ali če dokazov ni moč predložiti do tega datuma, se uvozni dokument izda, vendar se njegova veljavnost omeji na mesec dni po dnevu, ko je prosilec prejel ta dokument.
Člen 3
Splošni ukrepi zaščite
1. Kadar uvoz izdelka iz člena 1 v državo članico povzroči gospodarske težave, lahko zadevna država članica sprejme splošne ukrepe zaščite, po tem, ko je od Komisije pridobila dovoljenje, ki določa pogoje in podrobnosti takih ukrepov.
2. Komisija izda dovoljenje le za omejeno obdobje in kadar to zahteva resnost položaja.
3. Za namen pridobitve dovoljenja država članica v svoji prošnji Komisiji predloži naslednje podrobnosti in podatke, poleg tistih iz člena 2(4)(a) in (b);
(a) državo članico izvoznico;
(b) datum vložitve vloge za uvozni dokument;
(c) obseg in količino uvoza zadevnega izdelka, ki je bil dejansko opravljen ali dovoljen:
- s poreklom iz zadevne tretje države, ki je razvrščen na neposredni uvoz in uvoz izdelkov v prostem prometu,
- s poreklom iz drugih tretjih držav v zvezi s katerimi država članica prosilka ohranja podoben uvozni režim ali režim z enakim učinkom,
- s poreklom iz vseh tretjih držav,
- s poreklom iz Skupnosti;
(d) kjer je to mogoče, obseg ali količino ponovnega izvoza izdelka s poreklom iz zadevne tretje države v druge države članice in tretje države;
(e) domnevne gospodarske težave, kakor jih prikazuje trend takih dejavnikov, kakor so: proizvodnja, izkoriščenost zmogljivosti, poraba, prodaja, tržni deleži, ki jih ima zadevna tretja država, vse tretje države in domača proizvodnja, cene (kar pomeni, padec cen ali preprečitev normalnega dvigovanja cen), dobički ali izgube, zaposlenost;
(f) na zahtevo Komisije ukrepe, ki so bili sprejeti ali predlagani za izboljšanje položaja zadevnega sektorja.
Podatki, ki so zahtevani v pododstavkih (c), (d) in (e), zajemajo tekoče leto in dve predhodni leti.
5. Vendar, kadar država članica ugotovi, da obseg ali celotna količina, ki ju zajemajo neodobrene vloge v zvezi z zadevnim izdelkom s poreklom iz zadevne tretje države, presegata bodisi 5 % možnega neposrednega uvoza iz zadevne tretje države bodisi 1 % celotnega uvoza iz držav zunaj EGS v obdobju zadnjih 12 mesecev, za katero so dosegljivi statistični podatki:
- se najdaljše obdobje za izdajo uvoznih dokumentov podaljša na 10 delovnih dni od datuma vloge uvoznika,
- lahko država članica zavrne vlogo za uvozne dokumente, če ji določba Komisije to dovoljuje.
6. Država članica zaprosi za splošne ukrepe zaščite po teleksu ali telefaksu. Hkrati in na enak način pošlje kopijo ustreznim službam, ki jih za ta namen določijo preostale države članice. O posredovanju prošnje za splošne ukrepe zaščite obvesti vlagatelje za uvozne dokumente.
7. Komisija o prošnji države članice odloči v roku petih delovnih dni po prejemu prošnje.
Člen 4
Dokazilo o poreklu
1. V sklopu izpolnjevanja formalnosti, povezanih z uvozom izdelkov, ki so predmet notranjih nadzornih ukrepov in splošnih ukrepov zaščite znotraj Skupnosti, lahko ustrezni organi države članice uvoznice od uvoznika zahtevajo, da na carinski deklaraciji ali na vlogi za uvozni dokument navede poreklo izdelkov.
Člen 5
Postopki, opredeljeni s to odločbo, se uporabljajo, kadar je učinkovitost ukrepov trgovinske politike, ki jih uporabljajo države članice v skladu z mednarodnimi obveznostmi Skupnosti, ogrožena zaradi preusmeritev trgovskih tokov, z izjemo elementov iz člena 2(4)(d) in člena 3(3)(e).
Člen 6
1. Ta odločba se uporablja od 1. oktobra 1987 naprej.
2. Odločba Komisije 80/47/EGS se na ta datum razveljavi. Sklici na razveljavljeno odločbo se obravnavajo kot sklici na to odločbo.
Člen 7
Ta odločba je naslovljena na države članice.
SVET EVROPSKIH SKUPNOSTI JE,
ob upoštevanju Pogodbe o ustanovitvi Evropske gospodarske skupnosti, zlasti člena 100,
ob upoštevanju predloga Komisije [1],
ob upoštevanju mnenja Evropskega parlamenta [2],
ker je Direktiva 70/156/EGS [3], nazadnje spremenjena z Aktom o pristopu Španije in Portugalske, opredelila postopek homologacije Skupnosti za vozila, izdelana v skladu s tehničnimi zahtevami, navedenimi v ustreznih direktivah in tudi v seznamu delov in značilnosti vozil, na katere se nanašajo te direktive;
ker je zaradi odpravljanja možnosti napačnega tolmačenja, ki izhaja iz besedila posameznih členov te direktive, potrebno narediti manjše popravke;
ker se mora navedeni postopek homologacije, da bi bil pri uporabi popoln, nanašati na sestavne dele in tudi na samostojne tehnične enote in vsak pojem mora biti točno opredeljen;
ker mora kontrola skladnosti proizvodnje zaradi pravilne uporabe navedenega postopka homologacije zajemati preverjanje in potrditev ukrepov, ki jih je sprejel proizvajalec, da bi zagotovil, da vozila, samostojne tehnične enote ali sestavni deli v izdelavi ustrezajo homologiranemu tipu;
ker je zaradi zmanjšanja števila dokumentov, ki so sedaj v obtoku med državami članicami, potrebno, da certifikat o homologaciji, bodisi v skladu z ustrezno posamično direktivo ali v skladu z delno izpolnjenim certifikatom o homologaciji, kot je opredeljen v prilogi Direktive 70/156/EGS, vključuje podatke, ki jih države članice navadno zahtevajo, le-te pa imajo možnost zahtevati popolnejšo vsebino tehničnih informacij;
ker je treba razjasniti administrativne postopke, ki urejajo odnose med državami članicami, ko ena država članica dokazuje državi članici, ki je podelila homologacijo, da določeno število vozil ne ustreza homologiranemu tipu in da zato lahko upravičeno verjame, da ni bila zagotovljena skladnost proizvodnje;
ker naj v primerih, ko posamične direktive opredeljujejo, da mora biti vsaka samostojna tehnična enota označena s številko homologacije, ne bi bilo obvezno, da vsako enoto spremlja certifikat o skladnosti; ker naj bi se od proizvajalca samostojne tehnične enote v vsakem primeru lahko zahtevalo, da predloži informacije o morebitnih omejitvah njene uporabe in pogojih za vgradnjo te enote,
SPREJEL NASLEDNJO DIREKTIVO:
Člen 1
Direktiva 70/156/EGS se spremeni kakor sledi:
V tej direktivi:
- izraz ‚vozilo‘ pomeni vsako motorno vozilo, namenjeno za uporabo v cestnem prometu, z nadgradnjo ali brez nje, ki ima najmanj štiri kolesa in katerega največja konstrukcijsko določena hitrost presega 25 km/h, ter njihove priklopnike, razen tirnih vozil ter kmetijskih traktorjev in mobilnih strojev,
- izraz ‚samostojna tehnična enota‘ pomeni napravo, za katero veljajo zahteve ustrezne posamične direktive, ki naj bi postala del vozila in je lahko homologirana ločeno, vendar le v povezavi z enim ali več določenimi tipi vozil,
- izraz ‚sestavni del' pomeni napravo, za katero veljajo zahteve ustrezne posamične direktive, ki naj bi postala del vozila in je lahko homologirana neodvisno od vozila.
Člen 2
V tej direktivi:
(a) izraz ‚nacionalna homologacija‘ pomeni administrativni postopek, ki je znan kot:
- / v belgijski zakonodaji,
- ‚standardtypegodkendelse‘ v danski zakonodaji,
- ‚allgemeine Betriebserlaubnis‘ v nemški zakonodaji,
- ‚έγκριση τύπου' v grški zakonodaji,
- ‚homologacion de tipo‘ v španski zakonodaji,
- ‚reception par type‘ v francoski zakonodaji,
- ‚type approval‘ v irski zakonodaji,
- ‚omologazione‘ ali ‚approvazione del tipo‘ v italijanski zakonodaji,
- ‚agrément‘ v luksemburški zakonodaji,
- ‚typegoedkeuring‘ v nizozemski zakonodaji,
- ‚aprovação de marca e modelo‘ v portugalski zakonodaji,
- ‚type approval‘ v zakonodaji Združenega kraljestva;
(b) izraz ‚EGS-homologacija‘ pomeni postopek, s katerim država članica potrjuje, da tip vozila, samostojna tehnična enota ali sestavni del ustreza tehničnim zahtevam posamičnih direktiv in preveritvam, navedenim v certifikatu o EGS-homologaciji, za katerega je vzorec podan v Prilogi II in je, če pride v poštev, dopolnjen s prilogo certifikatu o homologaciji, kot je navedeno v ustreznih posamičnih direktivah."
2. Člena 4 in 5 se nadomestita z naslednjim besedilom:
"Člen 4
1. Vsaka država članica homologira vse tipe vozil, ki ustrezajo naslednjim pogojem:
(a) tip vozila ustreza podatkom iz opisnega lista;
(b) tip vozila ustreza preveritvam, ki so navedene v vzorcu, omenjenem v členu 2(b) certifikata o homologaciji.
2. Država članica, ki podeljuje homologacijo, sprejme potrebne ukrepe, s katerimi zagotovi, da so sprejeti ustrezni ukrepi za zagotavljanje skladnosti izdelanih vozil s homologiranim tipom vozila, pri tem pa po potrebi sodeluje s pristojnimi organi drugih držav članic.
3. Država članica, ki je podelila homologacijo, sprejme potrebne ukrepe, s katerimi zagotovi, da ukrepi, navedeni v odstavku 2, ostajajo ustrezni in da vozila v proizvodnji ustrezajo homologiranemu tipu, pri tem pa po potrebi sodeluje s pristojnimi organi drugih držav članic. Preverjanje, ali vozila v proizvodnji ustrezajo homologiranemu tipu, je omejeno na naključne preskuse, če v posamičnih direktivah ni opredeljeno drugače.
4. Vsaka država članica izpolni vse rubrike certifikata o homologaciji za vsak tip vozila, ki ga homologira.
Člen 5
1. Pristojni organi vsake države članice pošljejo v roku enega meseca pristojnim organom drugih držav članic en izvod certifikata o homologaciji za vsak tip vozila, ki mu homologacijo podelijo ali pa zavrnejo.
2. Države članice lahko kljub temu od države članice, ki je podelila homologacijo, ali od proizvajalca oziroma od njegovega predstavnika, zahtevajo dodatne podatke, ki jih vsebujejo tehnični dokumenti, navedeni v certifikatu o homologaciji.
3. Proizvajalec ali njegov pooblaščeni zastopnik v državi registracije izpolni potrdilo o skladnosti, katerega vzorec je naveden v Prilogi III, za vsako vozilo, izdelano skladno s homologiranim.
4. Člen 7(2) se nadomesti z naslednjim besedilom:
"2. Vendar to potrdilo ne more preprečiti državi članici, da sprejme takšne ukrepe za vozila, ki niso v skladu s homologiranim.
Kot neskladnost s homologiranim vozilom se štejejo ugotovljena odstopanja od podatkov, navedenih v certifikatu o homologaciji in/ali v opisnem listu, če država članica, ki je podelila homologacijo, teh odstopanj ni odobrila na podlagi člena 6(2) ali (3). Da vozilo odstopa od homologiranega, se ne šteje, če posamične direktive dovoljujejo odstopanja in če so dejanska odstopanja v okviru dovoljenih."
5. Člen 8 se nadomesti z naslednjim besedilom:
"Člen 8
1. Če država članica, ki je podelila EGS-homologacijo, ugotovi, da določeno število vozil, ki imajo potrdilo o skladnosti, ne ustreza tipu vozila, ki ga je homologirala, sprejme potrebne ukrepe, s katerimi zagotovi, da ti modeli vozila spet ustrezajo homologiranemu. Pristojni organi te države obvestijo pristojne organe drugih držav članic o sprejetih ukrepih, ki lahko, če je potrebno, segajo tudi do preklica certifikata o EGS-homologaciji. 2. Če država članica ugotovi, da določeno število vozil, ki imajo potrdilo o skladnosti, ne ustreza homologiranemu tipu vozila, lahko od države članice, ki je podelila EGS-homologacijo, zahteva, da preveri, ali so ta izdelana vozila v skladu s homologiranim. Država članica, ki je podelila EGS-homologacijo, opravi zahtevano preverjanje skladnosti proizvodnje v šestih mesecih od datuma zahtevka, po potrebi v sodelovanju z državo članico, ki je zahtevala preverjanje.
Če ugotovijo neskladnost, pristojni organi države članice, ki je podelila homologacijo, sprejmejo ukrepe, opredeljene v odstavku 1.
3. Pristojni organi držav članic v roku enega meseca obvestijo drug drugega o morebitnem preklicu EGS-homologacije ter o razlogih za ta ukrep.
4. Če država članica, ki je podelila EGS-homologacijo, oporeka neskladnost, o kateri je bila obveščena, si vpletene države članice prizadevajo rešiti spor.
Komisijo sproti obveščajo, in če je potrebno, le-ta opravi ustrezna posvetovanja, da bi dosegli rešitev."
6. Člen 9a se spremeni kakor sledi:
"Člen 9a
1. Če je v posamičnih direktivah izrecno tako opredeljeno, se EGS-homologacija lahko podeli za tipe sistemov ali delov vozil, ki tvorijo samostojno tehnično enoto, ter sestavnim delom v skladu s členi od 3 do 9 ter členom 14.
2. Če samostojna tehnična enota ali sestavni del, ki naj bi bil homologiran, deluje ali ima posebno značilnost samo v povezavi z drugimi sestavnimi deli vozila in se zato skladnost z enim ali več zahtevami lahko preveri le, ko samostojna tehnična enota ali sestavni del, ki naj bi bil homologiran, deluje v povezavi z drugimi sestavnimi deli vozila, bodisi dejanskimi ali simuliranimi, mora biti obseg EGS-homologacije za samostojno tehnično enoto ali sestavni del vozila ustrezno omejen. V tem primeru certifikat o EGS-homologaciji za samostojno tehnično enoto ali sestavni del vključuje omejitve za njegovo uporabo in navaja pogoje za njegovo vgradnjo. Upoštevanje teh omejitev in pogojev se preverja ob EGS-homologaciji vozila.
3. Imetnik EGS-homologacije za samostojno tehnično enoto ali sestavni del, podeljene v skladu s tem členom, kljub temu izpolni potrdilo, opredeljeno v členu 5(3), ter na vsako enoto ali sestavni del, izdelan v skladu s homologiranim, vtisne blagovno znamko ali oznako, tip ter številko homologacije, če je tako opredeljeno v posamični direktivi. V slednjem primeru potrdila, opredeljenega v členu 5(3), ni treba izpolniti.
4. Imetnik certifikata o EGS-homologaciji, ki v skladu z določbami odstavka 2 vključuje omejitve za uporabo, z vsako izdelano enoto ali sestavnim delom posreduje podrobne podatke o teh omejitvah ter navede morebitne pogoje za njegovo vgradnjo."
7. Tretja alinea člena 10(1) se nadomesti z naslednjim besedilom:
"- na zahtevo proizvajalca ali njegovega predstavnika ter po posredovanju podatkov, ki jih opredeljuje posamična direktiva, ta država članica izpolni certifikat o homologaciji v skladu z ustrezno posamično direktivo. En izvod certifikata izda vložniku. Pri vozilih istega tipa sprejmejo druge države članice ta izvod kot dokaz, da so bili opravljeni predpisani preskusi."
Člen 2
Dokumenti, našteti v Prilogi te direktive, se štejejo za enakovredne certifikatu o homologaciji, na katerega se nanaša tretja alinea člena 10(1) Direktive 70/156/EGS.
Člen 3
1. Države članice sprejmejo zakone in druge predpise, ki so potrebni za uskladitev s to direktivo, najpozneje do 1. oktobra 1988. O tem takoj obvestijo Komisijo.
2. Države članice posredujejo Komisiji besedila bistvenih določb, ki so jih sprejele na področju, ki ga ureja ta direktiva.
Člen 4
Ta direktiva je naslovljena na države članice.
ob upoštevanju Direktive Sveta 79/117/EGS z dne 21. decembra 1978 o prepovedi prometa in uporabe fitofarmacevtskih proizvodov, ki vsebujejo nekatere aktivne snovi [1], kakor je bila nazadnjespremenjena z Direktivo 87/181/EGS [2] in zlasti člena 6 Direktive,
ker razvoj znanstvenega in tehničnega znanja zahteva nekatere spremembe Priloge k Direktivi 79/117/EGS;
ker je zaželeno, da bi odpravili določeno število začasnih odstopanj od prepovedi, predpisanih v direktivi, saj so zdaj na voljo manj nevarni načini tretiranja;
ker so vse države članice obvestile Komisijo, da se ne nameravajo ali pa se ne nameravajo več posluževati teh odstopanj;
ker so ukrepi, predpisani s to direktivo, v skladu z mnenjem Stalnega odbora za zdravje rastlin,
SPREJELA NASLEDNJO DIREKTIVO:
(b) v 5. točki, "Alkoksialkil in aril živosrebrove spojine", se besedilo v drugem stolpcu nadomesti s: "Tretiranje semena žit in pese";
2. V Delu B, "Obstojne organo/klorove spojine", v 1. točki, "Aldrin", besedilo točke (b) v drugem stolpcu se spremeni tako, da se črtajo besede "na Irskem in".
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe št. 136/66/EGS z dne 22. septembra 1966 o vzpostavitvi skupne ureditve trga za olja in masti [1], kakor je bila nazadnje spremenjena z Uredbo (EGS) št. 1454/86 [2], in zlasti člena 5(4) Uredbe,
ob upoštevanju predloga Komisije,
ker člen 13 Uredbe (EGS) št. 2261/84 [3], kakor je bila nazadnje spremenjena z Uredbo (EGS) št. 3788/85 [4], predvideva, da se lahko izda začasno odobritev oljarnam, ki so vložile zahtevke za odobritev v tržnih letih 1984/85 in 1985/86; ker so izkušnje pokazale, da države članice ne morejo izvesti vseh zahtevanih pregledov v predvidenem roku; ker je treba te roke podaljšati,
ker morajo države članice izvesti določene preglede, preden oljarnam lahko izdajo dokončno odobritev; ker je treba sprejeti določbe za izdajo začasne odobritve za določeno časovno obdobje takoj ob vložitvi zahtevka, da lahko oljarne začnejo obratovati,
SPREJEL NASLEDNJO UREDBO:
Člen 1
Prvi pododstavek člena 13(3) Uredbe (EGS) št. 2261/84 se nadomesti z naslednjim:
"Začasna odobritev se lahko izda vsaki oljarni, ki začne obratovati v okviru programa proizvodne pomoči, ki ga ureja ta uredba. Odobritev se izda takoj, ko je vložen zahtevek za odobritev pod pogoji iz odstavka 1. Začasna odobritev lahko velja le do konca tržnega leta, v katerem je bila izdana. Začasnim odobritvam, izdanim v tržnih letih 1984/85, 1985/86 in 1986/87, poteče veljavnost ob koncu tržnega leta 1986/1987."
Člen 2
Ta uredba začne veljati z dnem objave v Uradnem listu Evropskih skupnosti.
Uredba Sveta (EGS) št. 678/87 z dne 26. januarja 1987 o uporabi sistema potrdil o poreklu iz Mednarodnega sporazuma o kavi iz 1983, ko so kvote začasno opuščene
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 113 Pogodbe,
ob upoštevanju Uredbe Sveta (EGS) št. 288/82 z dne 5. februarja 1982 o skupnih pravilih za uvoz [1], kakor je bila nazadnje spremenjena z Uredbo (EGS) št. 899/83 [2], in zlasti člena 16(1)(b) Uredbe,
ob upoštevanju predloga Komisije,
ker v skladu s Sklepom 83/539/EGS [3] Skupnost začasno uporablja Mednarodni sporazum o kavi iz 1983, odkar je začel začasno veljati 1. oktobra 1983;
ker je Uredba (EGS) št. 3761/83 [4] uvedla sistem potrdil o poreklu iz Mednarodnega sporazuma o kavi iz 1983, ko so kvote uvedene;
ker je treba za izvajanje novega sistema potrdil znotraj Skupnosti uvesti ustrezne ukrepe in zagotoviti, da se uporablja brez diskriminacije med uvozniki v Skupnost;
ker mora Komisija zato, da se zagotovi učinkovito upravljanje sistema in pojasni stališče glede obdobij, v katerih se bo ta uredba dejansko uporabljala, ter da se prilagodi Pravilu 11 iz Priloge k tej uredbi in Pravilu 17 iz Priloge k Uredbi (EGS) št. 3761/83, pripraviti določbe, v skladu s sklepi pristojnih organov Mednarodne organizacije za kavo in v času, ko so kvote začasno opuščene ali ponovno uvedene, za določitev datuma, ko se zadevni ukrepi začnejo uporabljati ali se nehajo uporabljati,
SPREJEL NASLEDNJO UREDBO:
Izvoz kave in ekstraktov, esenc ali koncentratov kave iz Skupnosti, ki jih zajemata podštevilki 09.01 A in 21.02 A skupne carinsketarife, ni zavezan predložitvi potrdil iz navedenega sporazuma.
Ta uredba je v celoti zavezujoča in se neposredno uporablja v vseh državah članicah.
ob upoštevanju Uredbe Sveta (EGS) št. 170/83 z dne 25. januarja 1983 o uvedbi sistema Skupnosti za ohranjanje in upravljanje ribolovnih virov [1],
ob upoštevanju Uredbe Sveta (EGS) št. 3094/86 z dne 7. oktobra 1986 o nekaterih tehničnih ukrepih za ohranitev ribolovnih virov [2], kakor je bila nazadnje spremenjena z Uredbo (EGS) št. 4026/86 [3], in zlasti člena 15 Uredbe,
ker člen 6(3) Uredbe Komisije (EGS) št. 3440/84 [4] predvideva pritrditev ojačevalnih vreč na vlečne mreže, danske potegalke in podobne mreže, če njihovo oko v nobenem primeru ni manjše od 80 milimetrov;
ker so izkušnje pokazale, da uporaba ojačevalnih vreč s tako velikostjo očesa skupaj z mrežami, ki imajo oko manjše od 40 milimetrov, povzroči, da nastanejo mrežni žepi, ki predstavljajo tehnične težave pri odstranjevanju ulova iz vreče, pri čemer se le-ta obrabi in raztrga, ulov pa se poškoduje;
ker bi se z uporabo ojačevalne vreče z manjšim očesom izognili tem težavam, ne da bi imele neugodne posledice za ohranitev staležev rib;
ker je zato treba opredelitve kategorij mrež v členih 5 in 6 Uredbe (EGS) št. 3440/84 spremeniti;
ker so ukrepi iz te uredbe v skladu z mnenjem Upravnega odbora za ribolovne vire,
SPREJELA NASLEDNJO UREDBO:
Člen 1
Uredba (EGS) št. 3440/84 se spremeni, kot sledi:
1. Člen 5(5) se nadomesti z naslednjim:
"5. Prepovedano je uporabljati zgornjo torno zaščito skupaj z ojačevalnimi mrežami, razen pri vlečnih mrežah, pri katerih je oko veliko 60 milimetrov ali manj."
2. Člen 6 se spremeni:
- odstavek 2 se nadomesti z naslednjim besedilom:
"2. Prepovedano je uporabljati več kot eno ojačevalno vrečo, razen če je pritrjena na vlečne mreže, ki imajo oko veliko 60 milimetrov ali manj, pri katerih se lahko uporabljata dve ojačevalni vreči.";
- odstavek 3 se nadomesti z naslednjim besedilom:
"3. Oko je vsaj dvakrat večje od očesa vreče. Če se uporabi druga ojačevalna vreča, je največja velikost očesa 120 milimetrov.";
- odstavek 6 se nadomesti z naslednjim besedilom:
"6. Ojačevalne vreče, pritrjene na vlečne mreže, pri katerih je oko večje od 60 milimetrov, ne segajo več kot dva metra pred zadnje dvižno streme.";
- odstavek 7 se nadomesti z naslednjim besedilom:
"7. Ne glede na odstavek 1 se lahko ojačevalne vreče, ki so manjše od vreče, pritrdijo na mreže, ki imajo oko veliko 60 milimetrov ali manj.".
Člen 2
Ta uredba začne veljati tretji dan po objavi v Uradnem listu Evropskih skupnosti.
ker je bila Uredba Sveta (EGS) št. 2771/75 z dne 29. oktobra 1975 o skupni ureditvi trga za jajca [3] spremenjena z Uredbo Komisije (EGS) št. 4000/87 [4], ki je v skladu s kombinirano nomenklaturo prilagodila njena poimenovanja blaga in tarifne številke;
ker naj bi bile zaradi števila in vsebine besedil, potrebnih takih prilagoditev, vse uredbe, ki jih je treba prilagoditi, zbrane znotraj ene same uredbe, ki jih spreminja; ker naj bi bili v času te prilagoditve Uredbe Komisije 164/67/EGS [5] nekateri faktorji pri izračunu pragovnih cen, ki se še vedno pojavljajo v obračunskih enotah v navedeni uredbi, izraženi v ECU z uporabo količnika 1,208953 iz člena 13 Uredbe Sveta (EGS) št. 1676/85 [6], kakor je bila nazadnje spremenjena z Uredbo (EGS) št. 1636/87 [7], SPREJELA NASLEDNJO UREDBO:
Člen 1
Člen 1 Uredbe Komisije št. 54/65/EGS [8] z dne 7. aprila 1965 o nedoločitvi dodatnega zneska za jajca iz Poljske, se nadomesti z naslednjim: "Člen 1 V skladu s členom 8(2) Uredbe (EGS) št. 2771/75 se uvozni prelevmani za perutninska jajca v lupini (tarifna podštevilka kombinirane nomenklature 040700), ki izvirajo in prihajajo iz Poljske, ne povečajo za dodatni znesek."
Člen 2
Člen 1 Uredbe Komisije št. 183/66/EGS z dne 18. novembra 1966 o nedoločitvi dodatnega zneska za jajca iz Južne Afrike [9] se nadomesti z naslednjim: "Člen 1 V skladu s členom 8(2) Uredbe (EGS) št. 2771/75 se prelevmani, določeni v skladu s členom 3 navedene uredbe, ne povečajo za dodatni znesek, kar zadeva uvoz jajc v lupini (tarifna podštevilka kombinirane nomenklature 040700), ki izvirajo in prihajajo iz Južne Afrike."
Člen 3
Priloga k Uredbi Komisije št. 164/67/EGS z dne 26. junija 1967 o določitvi faktorjev za izračun prelevmanov in pragovnih cen za proizvode iz jajčnih derivatov, kakor je bila nazadnje spremenjena z Uredbo (EGS) št. 1775/74 [10], se nadomesti s Prilogo I k tej uredbi.
Člen 4
Člen 1 Uredbe Komisije št. 765/67/EGS z dne 26. oktobra 1967 o nedoločitvi dodatnega zneska za jajca iz Avstralije [11] se nadomesti z naslednjim: "Člen 1 Prelevmani, določeni v skladu s členom 3 Uredbe (EGS) št. 2771/75, se ne povečajo za dodatni znesek, kar zadeva uvoz svežih, konzerviranih ali kuhanih perutninskih jajc v lupini, razen valilnih jajc, uvrščenih pod tarifno podštevilko kombinirane nomenklature 04070030, ki izvirajo in prihajajo iz Avstralije."
Člen 5
Uredba Komisije (EGS) št. 990/69 z dne 28. maja 1969 o nedoločitvi dodatnega zneska za proizvode iz jajc iz Avstrije [12] se spremeni z naslednjim: 1. Člen 1 se nadomesti z naslednjim: "Člen 1 Prelevmani, ki so določeni v skladu s členom 3 Uredbe (EGS) št. 2771/75 glede uvoza proizvodov, uvrščenih pod naslednje tarifne podštevilke kombinirane nomenklature, ki izvirajo in prihajajo iz Avstrije, se ne povečajo za dodatni znesek: Tarifna oznaka KN Poimenovanje blaga
2. Člen 2 se nadomesti z naslednjim besedilom: "Člen 2 Spremembe glede uvoza, ki so določene v skladu s členom 2 Uredbe (EGS) št. 2783/75, v zvezi s proizvodi, ki so uvrščeni v naslednje tarifne podštevilke kombinirane nomenklature ter ki izvirajo in prihajajo iz Avstrije, se ne povečajo za dodatni znesek: Tarifna oznaka KN Poimenovanje blaga ex3502 Albumini, albuminati in drugi derivati: ex350210 – Jajčni albumin – – razen tistega, ki je za prehrano ljudi neprimeren ali bo s predelavo postal neprimeren 35021091 – – – Sušen (na primer v lističih, kosmičih, prahu) 35021099 – – – Drugo ex350290 – Drugo: – – Albumini razen jajčnega albumina: – – – Razen tistih, ki so za prehrano ljudi neprimerni ali bodo s predelavo postali neprimerni – – – – Mlečni albumin (laktalbumin): 35029051 – – – – – Sušen (na primer v lističih, luskah, kosmičih, prahu) 35029059 – – – – – Drugo"
Člen 6
Člen 1 Uredbe Komisije (EGS) št. 59/70 z dne 14. januarja 1970 o nedoločitvi dodatnih zneskov za jajca v lupini, uvožena iz Romunije [13], se nadomesti z naslednjim: "Člen 1 Prelevmani, določeni v skladu s členom 3 Uredbe (EGS) št. 2771/75, kar zadeva uvoz svežih ali konzerviranih jajc, razen valilnih jajc, uvrščenih pod tarifno podštevilko kombinirane nomenklature 04070030, ki izvirajo in prihajajo iz Romunije, se ne povečajo za dodatni znesek."
Člen 7
Prilogi I in II k Uredbi Sveta (EGS) št. 2773/75 z dne 29. oktobra 1975 o določitvi pravil za izračun prelevmanov in pragovnih cen za jajca [14], kakor je bila nazadnje spremenjena z Uredbo (EGS) št. 3232/86 [15], se nadomestita s prilogama II oziroma III k tej uredbi.
Člen 8
Ta uredba začne veljati 1. januarja 1988.
Ta uredba je v celoti zavezujoča in se neposredno uporablja v vseh državah članicah.
z dne 28. oktobra 1988 o določitvi seznama proizvodov iz drugega pododstavka člena 3(1) Uredbe Sveta (EGS) št. 1898/87
ob upoštevanju Uredbe Sveta (EGS) št. 1898/87 z dne 2. julija 1987 o zaščiti poimenovanj, ki se uporabljajo v prometu z mlekom in mlečnimi proizvodi [1], kot je bila spremenjena z Uredbo (EGS) št. 222/88 [2] in še zlasti člena 4(2)(b) Uredbe,
ker Uredba (EGS) št. 1898/87 določa načelo, da se izraza "mleko" in "mlečni proizvodi" ne smeta uporabljati samo za mlečne proizvode, opisane v drugem členu Uredbe; ker to načelo izjemoma ne velja za poimenovanje proizvodov, katerih prava narava je poznana zaradi tradicionalne uporabe in/ali kadar je jasno, da se poimenovanje uporablja za opis značilne kakovostiproizvoda;
Člen 1 Proizvodi, ki na ozemlju Skupnosti ustrezajo proizvodom, navedenim v drugem pododstavku člen 3(1) Uredbe (EGS) št. 1898/87, so našteti v Prilogi uredbe.
Člen 2 Ta odločba je naslovljena na države članice.
ob upoštevanju Direktive Sveta 71/127/EGS z dne 1. marca 1971 o približevanju zakonodaje držav članic o vzvratnih ogledalih na motornih vozilih [1], nazadnje spremenjene z Direktivo Komisije 86/562/EGS [2], zlasti člena 9,
ker je glede na pridobljene izkušnje in ob upoštevanju sedanjega stanja tehnike mogoče določene zahteve Direktive 71/127/EGS poostriti zaradi izboljšanje varnosti v cestnem prometu;
ker se je pokazalo, da za vozila kategorije N2, katerih masa presega 7,5 tone, in za vozila kategorije N3 razen vlečnih vozil za polpriklopnike trenutno veljavne zahteve za zunanje bočno vidno polje in vidno polje za vozilom niso ustrezne; ker je zaradi odprave te pomanjkljivosti treba zagotoviti vgradnjo dodatnega "širokokotnega" vzvratnega ogledala;
ker se je pokazalo, da pri vozilih kategorije N2, katerih masa presega 7,5 tone, trenutno veljavne zahteve za vidno polje v področju poleg kabine na strani, nasprotni od voznika, niso ustrezne; ker je zaradi odprave te pomanjkljivosti treba zagotoviti vgradnjo vzvratnega ogledala za opazovanje bližnjega področja;
ker so ukrepi, predvideni v tej direktivi, skladni z mnenjem Odbora za prilagajanje direktiv tehničnemu napredku zaradi odprave tehničnih ovir pri trgovanju na področju motornih vozil,
SPREJELA NASLEDNJO DIREKTIVO:
Člen 1
Prilogi II in III k Direktivi 71/127/EGS se spremenita skladno s prilogo k tej direktivi.
Člen 2
1. Po 1. januarju 1989 država članica ne sme zaradi vzvratnih ogledal:
- zavrniti podelitve EGS-homologacije ali izdaje dokumenta skladno s tretjo alineo prvega odstavka 10. člena Direktive Sveta 70/156/EGS [3] ali nacionalne homologacije za določen tip vozila,
- oziroma prepovedati začetka uporabe vozil,
če vzvratna ogledala tega tipa vozila ali teh vozil ustrezajo določbam te direktive.
2. Države članice po 1. oktobru 1990:
- ne smejo več izdajati dokumenta skladno s tretjo alineo člena 10(1) Direktive 70/156/EGS za določen tip vozila, če njegova vzvratna ogledala niso skladna z določbami te direktive,
- lahko zavrnejo nacionalno homologacijo za določen tip vozila, če njegova vzvratna ogledala niso skladna z določbami te direktive,
- lahko prepovedo začetek uporabe vozil, če njegova vzvratna ogledala niso skladna z določbami te direktive.
Člen 3
Države članice sprejmejo predpise, potrebne zaradi uskladitve s to direktivo, najpozneje 1. januarja 1989. O tem takoj obvestijo Komisijo.
Člen 4
Ta direktiva je naslovljena na države članice.
ob upoštevanju Pogodbe o ustanovitvi Evropske gospodarske skupnosti in zlasti člena 99 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ker Direktiva 83/181/EGS ne določa samo področja uporabe člena 14(1)(d) Direktive 77/388/EGS [6], kakor je bila nazadnje spremenjena z Direktivo 84/386/EGS [7], ampak je njen cilj tudi oblikovanje davčnih pravil Skupnosti za oprostitev davka na dodano vrednost za končni uvoz blaga, ki presega področje uporabe navedenega člena; ker je treba ta pravila spremeniti ali dopolniti na tak način, da bo uporaba pravil na ravni Skupnosti bolj enotna;
ker mora biti v interesu pravne jasnosti besedilo člena 11(2) Direktive 83/181/EGS točno,
SPREJEL NASLEDNJO DIREKTIVO:
Člen 1
Direktiva 83/181/EGS se spremeni:
1. Člen 11(2) se nadomesti z:
"2. Oprostitev se odobri tudi glede daril, ki se običajno dajejo ob poroki, ki jih osebi, ki izpolnjuje pogoje, predpisane v odstavku 1, dajo osebe, ki imajo svoje običajno prebivališče v državi izven Skupnosti. Oprostitev velja za darila, katerih vrednost na enoto blaga ne presega 200 ECU. Vendar pa lahko države članice odobrijo oprostitev za več kot 200 ECU, pod pogojem, da vrednost vsakega oproščenega darila ne presega 1000 ECU."
2. Člen 22 se nadomesti z:
"Člen 22
3. V drugi alinei člena 35(1)(b) se besedilo "Člen 60(1)(b)" nadomesti s "Člen 60".
4. Po členu 38 se vstavi naslednje poglavje:
"Poglavje IIa
Referenčne snovi za nadzor kakovosti medicinskih izdelkov
Člen 38(a)
Pošiljke, ki vsebujejo vzorce referenčnih snovi, ki jih je odobrila Svetovna zdravstvena organizacija za nadzor kakovosti, ki se uporabljajo pri proizvodnji medicinskih izdelkov in ki so naslovljene na prejemnike, ki imajo odobritev pristojnih organov držav članic za sprejemanje takih pošiljk brez davka, so oproščene ob vnosu."
5. Členu 56 se doda:
"(d) Nagrade, trofeje in spominki simbolne narave in omejene vrednosti, ki so namenjene za brezplačno razdeljevanje osebam z običajnim prebivališčem v državi, ki ni država uvoza, na poslovnih konferencah in podobnih mednarodnih prireditvah; njihova narava, enotna vrednost ali druge značilnosti ne smejo biti take, da bi lahko nakazovale, do so za poslovne namene."
6. Člena 62 in 63 se nadomestita z:
"Člen 62
Ob upoštevanju člena 63 je tiskani oglaševalski material kot so katalogi, ceniki, navodila za uporabo ali brošure oproščeni ob vnosu, pod pogojem, da se nanašajo na:
(a) blago za prodajo ali najem s strani osebe s sedežem izven države članice uvoza, ali
(b) storitve, ki jih opravlja oseba s sedežem v drugi državi članici, ali
(c) prevozne storitve, storitve komercialnega zavarovanja ali bančne storitve, ki jih opravlja oseba s sedežem v tretji državi.
Člen 63
Oprostitev iz člena 62 je omejena na tiskane oglase, ki izpolnjujejo naslednje pogoje:
(a) na tiskovinah mora biti jasno prikazano ime podjetja, ki proizvaja, prodaja ali oddaja blago, ali ki opravlja storitve, na katere se nanaša;
(b) v vsaki pošiljki je lahko en sam dokument ali ena sama kopija vsakega dokumenta, če je sestavljeno iz več dokumentov. Tudi pošiljke, v katerih je več kopij istega dokumenta, so lahko oproščene pod pogojem, da celotna bruto teža ne presega enega kilograma;
(c) tiskovine ne smejo biti del združenih pošiljk istega pošiljatelja istemu prejemniku.
Vendar pogoji pod (b) in (c) ne veljajo za tiskovine, ki se nanašajo na blago za prodajo ali oddajo ali na storitve, ki jih opravlja oseba s sedežem v drugi državi članici pod pogojem, da so bile tiskovine uvožene in bodo razdeljene brezplačno."
7. Členu 79 se doda:
"(s) uvoz uradnih publikacij, ki so izdane pod vodstvom države izvoza, mednarodnih ustanov, regionalnih ali lokalnih oblasti in organov javnega prava s sedežem v državi izvoza, in tiskovine, ki jih ob volitvah v Evropski parlament ali ob državnih volitvah v državi, iz katere tiskovine izhajajo, delijo tuje politične organizacije, ki so v državah članicah uradno priznane kot take, v kolikor za take publikacije in tiskovine velja davek v državi izvoza in zanje ni veljal odpust davka pri izvozu."
8. Naslov Poglavja VI se nadomesti z:
"Gorivo in maziva, ki so prisotna v kopenskih motornih vozilih in posebnih zabojnikih"
1. Ob upoštevanju členov 83, 84 in 85 so ob vnosu oproščeni:
- posebnih zabojnikih;
(b) gorivo v prenosnih rezervoarjih, ki jih prevažajo zasebna motorna vozila in motorna kolesa, do največ 10 litrov na vozilo in brez poseganja v nacionalne določbe o imetništvu in prevozu goriva.
2. Za namene odstavka 1:
(a) "komercialno motorno vozilo" pomeni vsako motorizirano cestno vozilo (vključno s traktorji in prikolicami), ki je po vrsti izgradnje in opremi oblikovano in zmožno prevoza, za plačilo ali brez plačila: - več kot devetih oseb, vključno z voznikom,
- blaga,
in vsako cestno vozilo za poseben namen razen za prevoz kot tak;
(b) "osebno motorno vozilo" pomeni vsako motorno vozilo, ki ni zajeto v opredelitvi, določeni v (a);
- rezervoarji, ki jih proizvajalec trajno namesti v vse zabojnike iste vrste kot je zadevni zabojnik, in katerih trajna namestitev omogoča neposredno uporabo goriva med prevozom za delovanje hladilnih sistemov in drugih sistemov, s katerimi so opremljeni posebni zabojniki;
(d) "posebni zabojnik" pomeni vsak zabojnik, ki je nameščen s posebej oblikovanim aparatom za hladilne sisteme, sisteme spajanja s kisikom, sisteme toplotne izolacije ali druge sisteme."
10. Prvi odstavek člena 83 se spremeni na naslednji način:
- v uvodu se za besedilom "komercialna motorna vozila" doda besedilo "in posebni zabojniki",
- po (b) se doda naslednje:
- "(c) do 200 litrov na poseben zabojnik in na eno pot."
12. Členu 91 se doda:
"(c) oprostitve v okviru sporazumov, ki so sklenjeni na osnovi recipročnosti s tretjimi državami, ki so pogodbene stranke Konvencije o mednarodnem civilnem letalskem prometu (Chicago 1944) za namene izvajanja Priporočenih praks 4.42 in 4.44 v Prilogi 9 h Konvenciji (osma izdaja, julij 1980)."
Člen 2
Države članice sprejmejo ukrepe, potrebne za uskladitev s to direktivo, najpozneje do 1. januarja 1989. O tem takoj obvestijo Komisijo.
Člen 3
Ta direktiva je naslovljena na države članice.
ob upoštevanju Uredbe Sveta (EGS) št. 3878/87 z dne 18. decembra 1987 o pomoči za pridelavo nekaterih sort riža1, nazadnje spremenjene z Uredbo (EGS) št. 1424/882, in zlasti člena 2(3) Uredbe,
ker so v členu 2(1) Uredbe (EGS) št. 3878/87 določene morfološke značilnosti, ki se zahtevajo za to, da je neka sorta lahko upravičena do pomoči za pridelavo; ker je v odstavku 2 istega člena predpisano, da od tržnega leta 1988/89 naprej nobena sorta ne bo upravičena do pomoči, če nima določenih kakovostnih lastnosti glede lepljivosti, čvrstosti in vsebnosti amiloze;
ker se morajo te kakovostne lastnosti ujemati z lastnostmi, ugotovljenimi v sortah, uvoženih z območij, kjer že tradicionalno gojijo riž sorte Indica;
ker je treba določiti analizne metode, ki se uporabljajo za določanje takih morfoloških značilnosti in kakovostnih lastnosti;
ker bi postopek za spremembo seznama sort iz Priloge B k Uredbi (EGS) št. 3878/87 moral zajemati vsakoletno kontrolo z vzorčenjem, kar bi omogočilo potrebno sortno analizo;
ker so ukrepi, določeni s to uredbo, v skladu z mnenjem Upravljalnega odbora za žita,
SPREJELA NASLEDNJO UREDBO:
Člen 1
1. Z veljavnostjo od tržnega leta 1988/89 se smejo v Prilogo B k Uredbi (EGS) št. 3878/87 vključiti samo tiste sorte riža, ki imajo morfološke značilnosti, naštete v členu 2(1) navedene uredbe, ter naslednje kakovostne lastnosti:
- lepljivost ne sme presegati 2,50 gcm,
- čvrstost ne sme biti manjša od 0,85 kg/cm2,
- vsebnost amiloze ne sme biti manjša od 21 %.
1. Države članice, ki želijo, da se sorta, ki izpolnjuje pogoje, vključi v Prilogo B k Uredbi (EGS) št. 3878/87, pošljejo Komisiji najpozneje do 31. julija vsako leto zahtevek z navedbo imena sorte in navedbo v državnem katalogu sort poljščin.
Člen 3
1. Laboratorij, ki je odgovoren za predelavo riža, po izvedbi preskusov kaljivosti in predelavi riža pošlje vzorce, označene s kodo, vsem laboratorijem iz Priloge II, osebju Komisije pa v zapečateni obliki seznam kod ter informacijo, na kaj se nanašajo.
2. Vsak vzorec, poslan v analizo laboratorijem, vsebuje vsaj 100 gramov oluščenega riža in vsaj 750 gramov brušenega riža. Vzorci vsebujejo le cela zrna; iz vzorcev brušenega riža se odstranijo cela kredasta zrna.
Člen 4
1. Komisija ugotovi lastnosti sort z uporabo aritmetičnega povprečja ali rezultatov izvedenih analiz, in sicer po izločitvi največje in najmanjše vrednosti.
2. Če se prejmeta dva ali več zahtevkov za vključitev ene sorte, se njene lastnosti določijo glede na povprečje preskusnih rezultatov, kakor je navedeno v odstavku 1.
3. Komisija vsako leto pred 31. marcem obvesti države članice o izidih analiz.
Člen 5
Ta uredba začne veljati tretji dan po objavi v Uradnem listu Evropskih skupnosti.
ob upoštevanju Uredbe Sveta (EGS) št. 2658/87 [1] o tarifni in statistični nomenklaturi ter skupni carinski tarifi, nazadnje spremenjene z Uredbo (EGS) št. 1315/88 [2] in zlasti člena 9 Uredbe,
ker je zaradi zagotavljanja enotne uporabe kombinirane nomenklature, ki je priloga navedene uredbe, treba sprejeti ukrepe v zvezi z uvrstitvijo blaga iz Priloge te uredbe;
ker Uredba (EGS) št. 2658/87 določa splošna pravila za razlago kombinirane nomenklature in se ta pravila uporabljajo tudi za vse druge nomenklature, ki delno ali v celoti temeljijo na njej ali ji dodajajo dodatne pododdelke in ki jih določajo posebne določbe Skupnosti, z namenom uporabe carinskih ali drugih ukrepov v zvezi z blagovno menjavo;
ker se mora v skladu z navedenimi splošnimi pravili blago, poimenovano v stolpcu 1 preglednice v Prilogi k tej uredbi, uvrstiti v ustrezne tarifne oznake KN iz stolpca 2, in sicer iz utemeljitev, navedenih v stolpcu 3;
ker Odbor za nomenklaturo ni podal mnenja v roku, ki ga je določil njegov predsedujoči,
SPREJELA NASLEDNJO UREDBO:
Člen 1
Blago, poimenovano v stolpcu 1 priložene preglednice, je zdaj uvrščeno v kombinirano nomenklaturo v ustrezne tarifne oznake KN iz stolpca 2 navedene preglednice.
Člen 2
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti, in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ker morajo države članice po členu 1(1) Uredbe (EGS) št. 2262/84 [3], kakor je bila nazadnje spremenjena z Uredbo (EGS) št. 3462/87 [4], ustanoviti urade, ki bodo izvajali nekatere nadzorne preglede in druge naloge v shemi proizvodne pomoči za oljčno olje; ker mora Svet pred 1. januarjem 1989 v skladu s členom 1(5) te uredbe sprejeti način financiranja stroškov uradov od tržnega leta 1989/90 dalje;
ker je treba, upoštevajoč pomembno vlogo, ki jo imajo ti organi pri zagotavljanju pravilne in enotne uporabe proizvodne pomoči, sprejeti določbe za financiranje dejanskih stroškov in s tem omogočiti tem organom, da delajo učinkovito, brez težav in v okviru upravne samostojnosti, predvidene v teh predpisih; ker so ti cilji dosegljivi s skupnim financiranjem iz sredstev Skupnosti in držav članic;
ker uradi v zadevnih štirih državah članicah proizvajalkah niso v enakem položaju; ker je zaradi upravnih in pravnih ovir nastala zamuda pri ustanavljanju in/ali delovanju teh uradov v nekaterih državah članicah; ker te države članice niso učinkovito izkoristile najvišjih zneskov, predvidenih v začetnem obdobju, ko Skupnost v celoti pokriva stroške; ker je treba to obdobje podaljšati za eno leto, ne da bi se povečali najvišji zneski, predvideni po sedanjih pravilih,
SPREJEL NASLEDNJO UREDBO:
Člen 1
Člen 1(5) Uredbe (EGS) št. 2262/84 se nadomesti z naslednjim:
"5. V petih letih od 1. novembra 1984 se iz splošnega proračuna Evropske skupnosti krijejo naslednji deleži dejanskih stroškov urada:
- v Italiji, 100 % v prvih treh letih do najvišjega zneska 14 milijonov ECU in 50 % za četrto in peto leto,
- v Grčiji, 100 % do najvišjega zneska 7 milijonov ECU.
V treh letih po 1. novembru 1989 se iz splošnega proračuna Evropske skupnosti krije 50 % dejanskih stroškov uradov v Italiji in Grčiji.
V Španiji in na Portugalskem se krije 100 % dejanskih stroškov urada v času od 1. marca 1986 do 31. oktobra 1990 in sicer do najvišje vsote 9,3 milijona ECU za Španijo in 4,7 milijona ECU za Portugalsko. V času od 1. novembra 1990 do 31. oktobra 1992 se iz tega proračuna krije 50 % teh stroškov.
Države članice lahko pod pogoji, ki se določijo v skladu s postopkom iz člena 38 Uredbe št. 136/66/EGS, del svojih stroškov krijejo s sredstvi pomoči Skupnosti, odobrenimi za oljčno olje.
Svet do 1. januarja 1992 na predlog Komisije in s kvalificirano večino določi način financiranja teh stroškov od tržnega leta 1992/93 dalje."
Člen 2
Ta uredba začne veljati z dnem objave v Uradnem listu Evropskih skupnosti.
z dne 12. junija 1989 o uvajanju ukrepov za spodbujanje izboljšav varnosti in zdravja delavcev pri delu
(89/391/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 118a Pogodbe,
ob upoštevanju predloga Komisije [1], pripravljenega po posvetovanju s Svetovalnim odborom za varnost, higieno in varovanje zdravja pri delu,
v sodelovanju z Evropskim parlamentom [2],
ob upoštevanju mnenja Ekonomsko-socialnega odbora [3],
ker iz člena 118a Pogodbe izhaja, da Svet z direktivami sprejme minimalne zahteve za spodbujanje izboljšav, še posebno v delovnem okolju, za zagotavljanje boljše ravni zaščite varnosti in zdravja delavcev;
ker se morajo te direktive v skladu s členom 118a Pogodbe izogibati nalaganja upravnih, finančnih in zakonskih omejitev, ki bi omejevale oblikovanje in razvoj malih in srednje velikih podjetij;
ker sporočilo Komisije o njenem programu v zvezi z varnostjo, higieno in zdravjem pri delu [4] predvideva sprejetje direktiv, načrtovanih za zagotavljanje varnosti in zdravja delavcev;
ker je Svet v svoji resoluciji z dne 21. decembra 1987 o varnosti, higieni in zdravju pri delu [5] upošteval namen Komisije, da mu v bližnji prihodnosti predloži direktivo o organizaciji varnosti in zdravja delavcev na delovnem mestu;
ker je februarja 1988 Evropski parlament po razpravi o zaščiti notranjega trga in delavcev sprejel štiri resolucije; ker so te resolucije izrecno povabile Komisijo, da sestavi okvirno direktivo kot podlago za posebne direktive, ki bi zajemale vsa tveganja, povezana z varnostjo in zdravjem na delovnem mestu;
ker so države članice na svojem ozemlju odgovorne za spodbujanje izboljšav za varnost in zdravje delavcev; ker sprejetje ukrepov za zaščito zdravja in varnosti delavcev pri delu v nekaterih primerih tudi pomaga ohranjati zdravje in po možnosti varnost oseb, ki tam prebivajo;
ker se zakonodajni sistemi držav članic, ki pokrivajo varnost in zdravje na delovnem mestu, precej razlikujejo in jih je treba izboljšati; ker imajo lahko nacionalni predpisi v zvezi s tem, ki pogosto vsebujejo tehnične specifikacije in/ali standarde samoupravljanja, različne ravni varnostne in zdravstvene zaščite in dopuščajo konkurenčnost na račun varnosti in zdravja;
ker je pojavnost nesreč pri delu in poklicnih bolezni še vedno previsoka; ker je treba brez odlašanja vpeljati ali izboljšati preventivne ukrepe za zavarovanje varnosti in zdravja delavcev ter zagotoviti višjo stopnjo zaščite;
ker morajo biti, da bi zagotovili višjo stopnjo zaščite, delavci in/ali njihovi zastopniki obveščeni o tveganjih za svojo varnost in zdravje ter o ukrepih, potrebnih za zmanjšanje ali odpravo teh tveganj; ker mora biti tudi omogočeno, da z uravnoteženim sodelovanjem v skladu z nacionalno zakonodajo in/ali prakso poskrbijo, da se sprejmejo potrebni zaščitni ukrepi;
ker je treba z ustreznimi postopki in instrumenti v skladu z nacionalno zakonodajo in/ali prakso razvijati obveščanje, dialog in uravnoteženo sodelovanje med delodajalci in delavci in/ali njihovimi zastopniki na področju varnosti in zdravja pri delu;
ker je izboljšanje varnosti, higiene in zdravja delavcev pri delu cilj, ki ga ne bi smeli podrediti izključno ekonomskim razlogom;
ker morajo biti delodajalci stalno seznanjeni z najnovejšim napredkom v tehnologiji in znanstvenimi ugotovitvami v zvezi s projektiranjem delovnega mesta, pri čemer upoštevajo obstoječe nevarnosti v njihovem podjetju, ter v skladu s tem stalno obveščajo zastopnike delavcev, ki uveljavljajo pravice do udeležbe po tej direktivi, da lahko zagotovijo višjo raven zaščite zdravja in varnosti delavcev;
ker se določbe te direktive uporabljajo ne glede na strožje sedanje ali prihodnje določbe Skupnosti za vsa tveganja, še zlasti tista, ki izhajajo iz uporabe kemičnih, fizikalnih in bioloških dejavnikov pri delu, ki jih ureja Direktiva 80/1107/EGS [6], nazadnje spremenjena z Direktivo 88/642/EGS [7];
ker je treba vzpostaviti odbor, sestavljen iz članov, ki jih imenujejo države članice, za pomoč Komisiji pri izdelavi tehničnih prilagoditev posebnih direktiv, predvidenih s to direktivo,
SPREJEL NASLEDNJO DIREKTIVO:
2. V ta namen vsebuje splošna načela v zvezi s preprečevanjem poklicnih bolezni, zaščito varnosti in zdravja, odpravo tveganj in vzrokov poškodb pri delu, obveščanjem, svetovanjem, uravnoteženim sodelovanjem v skladu z nacionalno zakonodajo in/ali prakso in usposabljanjem delavcev in njihovih zastopnikov ter tudi splošna navodila za izvajanje opredeljenih načel.
3. Ta direktiva ne vpliva na obstoječe ali prihodnje nacionalne določbe in določbe Skupnosti, ki zagotavljajo boljšo varnost in zdravje delavcev pri delu.
Člen 2
Področje uporabe
1. Ta direktiva se uporablja za vsa področja dejavnosti, javna in zasebna (industrijske, kmetijske, komercialne, storitvene, izobraževalne, kulturne, razvedrilne, itd.).
2. Ta direktiva se ne uporablja tam, kjer ji posebne značilnosti nekaterih posebnih dejavnosti javnih služb, kakršne so oborožene sile ali policija, ali nekaterih posebnih dejavnosti v službah civilne zaščite neizogibno nasprotujejo.
V tem primeru se morata varnost in zdravje delavcev zagotoviti, kolikor je mogoče, glede na cilje te direktive.
Člen 3
Opredelitve pojmov
V direktivi imajo posamezni izrazi naslednji pomen:
(a) delavec: vsaka oseba, ki jo zaposli delodajalec, vključno s pripravniki in vajenci, pri čemer je izključena domača služinčad;
(b) delodajalec: vsaka fizična ali pravna oseba, ki z delavcem sklene zaposlitveno razmerje, in je odgovorna za podjetje in/ali obrat;
(c) zastopnik delavcev s posebno odgovornostjo za varnost in zdravje delavcev: vsaka oseba, ki je izvoljena, izbrana ali imenovana v skladu z nacionalno zakonodajo in/ali prakso za zastopanje delavcev, kadar pride do problemov v zvezi z varnostjo in zdravjem delavcev pri delu;
(d) preprečevanje: vse aktivnosti ali ukrepi, ki so sprejeti ali načrtovani v vseh fazah dela v podjetju za preprečevanje ali zmanjšanje poklicnih tveganj.
Člen 4
1. Države članice izvedejo potrebne aktivnosti, s katerimi zagotovijo, da veljajo za delodajalce, delavce in zastopnike delavcev zakonski predpisi, potrebni za izvajanje te direktive.
2. Države članice zagotovijo v ta namen ustrezen nadzor in kontrolo. ODDELEK II
OBVEZNOSTI DELODAJALCA
Člen 5
Splošna določba
1. Delodajalec je dolžan v vseh pogledih zagotoviti varnost in zdravje delavcev v zvezi z delom.
2. Če delodajalec v skladu s členom 7(3) najame strokovne zunanje službe ali osebe, ga to ne odvezuje njegovih odgovornosti s tega področja.
3. Obveznosti delavcev na področju varnosti in zdravja pri delu ne vplivajo na načelo odgovornosti delodajalca.
Člen 6
Splošne obveznosti delodajalcev
1. V okviru svojih odgovornosti delodajalec sprejme ukrepe, potrebne za zagotovitev varnosti in zaščito zdravja delavcev, vključno s preprečevanjem poklicnih tveganj, zagotavljanjem obveščanja in usposabljanja ter zagotavljanjem potrebne organizacije in sredstev.
Delodajalec mora paziti na potrebo po prilagajanju teh ukrepov, da bi upoštevali spreminjajoče se okoliščine in bili namenjeni izboljšanju obstoječih razmer.
2. Delodajalec izvaja ukrepe iz prvega pododstavka odstavka 1 na podlagi naslednjih temeljnih načel:
3. Brez vpliva na druge določbe te direktive mora delodajalec ob upoštevanju narave dejavnosti podjetja in/ali obrata:
(a) ovrednotiti tveganja za varnost ali zdravje delavcev, med drugim tudi pri izbiri delovne opreme, uporabljenih kemičnih snovi ali pripravkov in opremljenosti delovnih mest.
Po tem ovrednotenju in po potrebi morajo preventivni ukrepi ter delovne in proizvodne metode, ki jih uporabi delodajalec:
- zagotoviti izboljšanje ravni zaščite, zagotovljene delavcem glede varnosti in zdravja,
- biti vključeni v vse dejavnosti podjetja in/ali obrata na vseh ravneh;
(b) kadar naloge poveri delavcu, upoštevati njegove sposobnosti glede zdravja in varnosti;
(c) zagotoviti, da se ob načrtovanju in uvedbi novih tehnologij posvetuje z delavci in/ali njihovimi zastopniki o posledicah za varnost in zdravje delavcev pri izbiri opreme, delovnih razmer in delovnega okolja;
(d) s primernimi ukrepi zagotoviti, da imajo lahko samo delavci, ki so prejeli ustrezna navodila, dostop na področja, kjer obstaja resna in specifična nevarnost.
4. Kadar si več podjetij deli delovišče, delodajalci brez vpliva na druge določbe te direktive sodelujejo pri izvajanju določb, s katerimi zagotavljajo varnost, zdravje in higieno pri delu, ter ob upoštevanju narave dejavnosti usklajujejo svoje ukrepe za zaščito in preprečevanje poklicnih tveganj, drug drugega in svoje delavce in/ali njihove zastopnike pa obveščajo o teh tveganjih.
5. Ukrepi, povezani z varnostjo, higieno in zdravjem pri delu delavcem v nobenem primeru ne smejo povzročiti finančnih obveznosti.
Člen 7
Zaščitne in preventivne službe
1. Brez vpliva na obveznosti iz členov 5 in 6 imenuje delodajalec enega ali več delavcev za opravljanje dejavnosti, povezanih z zaščito in preprečevanjem poklicnih tveganj za podjetje in/ali obrat.
2. Imenovani delavci ne smejo biti v neugodnem položaju zaradi svojih dejavnosti, povezanih z zaščito in preprečevanjem poklicnih tveganj.
Imenovanim delavcem se odobri ustrezen čas, da lahko izpolnijo svoje obveznosti iz te direktive.
4. Kadar delodajalec vključi take službe ali osebe, jih obvesti o znanih ali domnevnih dejavnikih, ki vplivajo na varnost in zdravje delavcev. Take službe ali osebe morajo imeti dostop do podatkov iz člena 10(2).
5. V vseh primerih:
- morajo imeti imenovani delavci potrebne sposobnosti in potrebna sredstva,
- morajo imeti zunanje službe ali osebe, s katerimi se posvetuje, potrebne sposobnosti, potrebno osebje in strokovna sredstva, in
6. Za varovanje pred zdravstvenimi in varnostnimi tveganji in njihovo preprečevanje, ki so predmet tega člena, mora biti odgovoren eden ali več delavcev ali ena ali več ločenih služb znotraj ali zunaj podjetja in/ali obrata.
Delavec(-vci) in/ali agencija(-e) morata sodelovati, kadarkoli je to potrebno.
7. Države članice lahko glede na naravo dejavnosti in velikost podjetij opredelijo kategorije podjetij, v katerih lahko delodajalec, če je usposobljen, sam prevzame odgovornost za ukrepe iz odstavka 1.
8. Države članice opredelijo potrebne sposobnosti in zmožnosti iz odstavka 5.
Določijo lahko zadostno število delavcev iz odstavka 5.
Člen 8
Prva pomoč, gašenje požarov in evakuacija delavcev, resna in neposredna nevarnost
1. Delodajalec mora:
- navezati potrebne stike z zunanjimi službami, še posebej za prvo pomoč, nujno zdravstveno oskrbo, za reševanje in gašenje požarov.
2. V skladu z odstavkom 1 delodajalec določi delavce, ki so potrebni za izvajanje ukrepov, med drugim za prvo pomoč, gašenje požarov in evakuacijo delavcev.
Število teh delavcev, njihovo usposabljanje in oprema, ki jim je na voljo, morajo ustrezati velikosti in/ali specifičnim nevarnostim podjetja in/ali obrata.
3. Delodajalec:
(a) kakor hitro je mogoče obvesti vse delavce, ki so ali bi bili lahko izpostavljeni resni in neposredni nevarnosti, o navzočem tveganju in sprejetih ukrepih ali tistih, ki jih je treba opraviti v zvezi z zaščito;
(b) ukrepa in da navodila, ki delavcem v primeru resne, neposredne in neizogibne nevarnosti omogočajo, da ustavijo delo in/ali takoj zapustijo delovno mesto ter se napotijo na varno;
(c) razen v izjemnih primerih iz ustrezno utemeljenih razlogov ne sme pozvati delavcev, da začnejo ponovno delati v delovnih razmerah, ko je še navzoča resna in neposredna nevarnost.
4. Delavci, ki v primeru resne, neposredne in neizogibne nevarnosti zapustijo svojo delovno postajo in/ali nevarno območje, se zaradi svojega ukrepanja ne smejo znajti v neugodnem položaju in jih je treba zaščititi pred vsemi škodljivimi in neupravičenimi posledicami v skladu z nacionalno zakonodajo in/ali prakso.
5. Delodajalec zagotovi, da lahko vsi delavci v primeru resne, neposredne in neizogibne nevarnosti za lastno varnost in/ali varnost druge osebe ter kadar ni mogoče vzpostaviti stika z neposredno odgovornim predpostavljenim, ustrezno ukrepajo glede na svoje znanje in tehnična sredstva, ki so jim na voljo, da se tako izognejo posledicam te nevarnosti.
Njihova dejanja jih ne smejo postavljati v neugoden položaj, razen če so ravnali nepazljivo ali malomarno.
Člen 9
Različne obveznosti delodajalcev
1. Delodajalec mora:
(a) oceniti tveganja za varnost in zdravje pri delu, tudi tista, s katerimi se soočajo skupine delavcev, izpostavljene posebnim tveganjem;
(b) odločati o varnostnih ukrepih, ki jih je treba sprejeti, in če je treba, o osebni varovalni opremi, ki se mora uporabljati;
(c) voditi evidenco poškodb pri delu, zaradi katerih je bil delavec nesposoben za delo več kakor tri delovne dni;
(d) za odgovorne organe in v skladu z nacionalnimi zakoni in/ali prakso sestavljati poročila o poškodbah pri delu, ki so jih utrpeli njegovi delavci.
2. Države članice glede na naravo dejavnosti in velikost podjetij opredelijo obveznosti, ki jih morajo izpolnjevati različne kategorije podjetij v zvezi s sestavljanjem dokumentov iz odstavkov 1(a) in (b), in pri pripravi dokumentov iz odstavkov 1(c) in (d).
Člen 10
Obveščanje delavcev
1. Delodajalec sprejme ustrezne ukrepe, da delavci in/ali njihovi zastopniki v podjetju in/ali obratu v skladu z nacionalnimi zakoni in/ali prakso, ki lahko med drugim upoštevajo velikost podjetja in/ali obrata, prejmejo vsa potrebna obvestila v zvezi z:
(a) varnostnimi in zdravstvenimi tveganji ter zaščitnimi in preventivnimi ukrepi glede podjetja in/ali obrata na splošno ter vsake vrste delovnega mesta in/ali dela;
(b) ukrepi iz člena 8(2).
2. Delodajalec sprejme potrebne ukrepe, s katerimi zagotovi, da delodajalci delavcev iz zunanjih podjetij in/ali obratov, ki opravljajo delo v njegovem podjetju in/ali obratu, prejmejo v skladu z nacionalno zakonodajo in/ali prakso ustrezna obvestila v zvezi s točkama iz člena 1(a) in (b), o katerih so dolžni obvestiti zadevne delavce.
3. Delodajalec sprejme ustrezne ukrepe, s katerimi zagotovi, da imajo delavci s posebnimi obveznostmi na področju varnosti in zdravja delavcev ali zastopniki delavcev s posebno odgovornostjo za varnost in zdravje delavcev pri opravljanju svojih zadolžitev v skladu z nacionalno zakonodajo in/ali prakso dostop do:
(a) ocene tveganja in varnostnih ukrepov iz člena 9(1)(a) in (b);
(b) evidence in poročil iz člena 9(1)(c) in (d);
(c) informacij, ki so rezultat varnostnih in preventivnih ukrepov ali jih predložijo inšpekcijske agencije in organi, ki so odgovorni za varnost in zdravje.
Člen 11
Posvetovanje in sodelovanje delavcev
1. Delodajalci se posvetujejo z delavci in/ali njihovimi zastopniki ter jim omogočijo, da se udeležijo razprav o vseh vprašanjih v zvezi z varnostjo in zdravjem pri delu.
To vključuje:
- posvetovanje z delavci,
- pravico delavcev in/ali njihovih zastopnikov, da dajejo predloge,
- uravnoteženo sodelovanje v skladu z nacionalno zakonodajo in/ali prakso.
2. Delavci ali njihovi zastopniki s posebno odgovornostjo za varnost in zdravje delavcev uravnoteženo sodelujejo v skladu z nacionalno zakonodajo ali prakso ali pa se delodajalec z njimi vnaprej in pravočasno posvetuje o:
(a) vsakem ukrepu, ki bi lahko znatno vplival na varnost in zdravje;
(b) imenovanju delavcev iz členov 7(1) in 8(2) ter ukrepih iz člena 7(1);
(c) obvestilih iz členov 9(1) in 10;
(d) vključitvi, kjer ustreza, pristojnih služb ali oseb zunaj podjetja in/ali obrata iz člena 7(3);
(e) načrtovanju in organizaciji usposabljanja iz člena 12.
3. Zastopniki delavcev s posebno odgovornostjo za varnost in zdravje delavcev imajo pravico, da zaprosijo delodajalca za sprejetje ustreznih ukrepov ter mu v ta namen pripravijo predloge, ki bi ublažili tveganja za delavce in/ali odstranili vire nevarnosti.
4. Delavcev iz odstavka 2 in zastopnikov delavcev iz odstavkov 2 in 3 ni mogoče postaviti v neugoden položaj zaradi opravljanja dejavnosti iz odstavkov 2 in 3.
6. Delavci in/ali njihovi zastopniki so upravičeni, da se v skladu z nacionalno zakonodajo in/ali prakso pritožijo pristojnemu organu, odgovornemu za varnost in zdravje pri delu, če menijo, da so sprejeti ukrepi in sredstva, ki jih uporablja delodajalec, neprimerni za zagotavljanje varnosti in zdravja pri delu.
Zastopnikom delavcev mora biti omogočeno, da med inšpekcijskimi pregledi pristojnega organa izrazijo svoja opažanja.
Člen 12
Usposabljanje delavcev
1. Delodajalec zagotovi vsakemu delavcu ustrezno varnostno in zdravstveno usposabljanje, še zlasti v obliki obvestil in navodil, značilnih za njegovo delovno mesto ali delo:
- ob sprejetju na delo,
- pri premestitvi ali spremembi delovnega mesta,
- pri uvedbi nove delovne opreme ali spremembi opreme,
- pri uvedbi nove tehnologije.
Usposabljanje mora biti:
- prilagojeno novim ali spremenjenim tveganjem, in
- po potrebi občasno ponovljeno.
2. Delodajalec zagotovi, da delavci iz zunanjih podjetij in/ali obratov, ki delajo v njegovem podjetju in/ali obratu, dejansko prejmejo ustrezna navodila v zvezi z zdravstvenimi in varnostnimi tveganji med delom v njegovem podjetju in/ali obratu.
3. Zastopniki delavcev s posebno vlogo pri zagotavljanju varnosti in zdravja delavcev so upravičeni do ustreznega usposabljanja.
4. Usposabljanje iz odstavkov 1 in 3 ne sme iti na račun delavcev ali zastopnikov delavcev.
Usposabljanje iz odstavka 1 se mora izvajati med delovnim časom.
Usposabljanje iz odstavka 3 se mora izvajati med delovnim časom ali v skladu z nacionalno prakso znotraj ali zunaj podjetja in/ali obrata. ODDELEK III
OBVEZNOSTI DELAVCEV
Člen 13
1. Vsak delavec je odgovoren, da, kolikor je mogoče, skrbi za svojo varnost in zdravje ter tudi varnost in zdravje drugih oseb, na katere njegova dejanja ali opustitve pri delu vplivajo, v skladu s svojo usposobljenostjo in navodili delodajalca.
Člen 14
Zdravstveni nadzor
1. Za zagotovitev primernega zdravstvenega nadzora, ki ustreza zdravstvenim in varnostnim tveganjem, s katerimi se delavci srečujejo pri delu, se morajo vpeljati ukrepi v skladu z nacionalno zakonodajo in/ali prakso.
2. Ukrepi iz odstavka 1 naj bodo taki, da je vsak delavec, če želi, deležen rednega zdravstvenega nadzora.
3. Zdravstveni nadzor se lahko zagotovi kot del nacionalnega zdravstvenega sistema.
Člen 15
Rizične skupine
Posebno občutljive skupine je treba varovati pred nevarnostmi, ki jih specifično prizadevajo.
Člen 16
1. Svet, ki deluje na predlog Komisije na osnovi člena 118a Pogodbe, sprejme posebne direktive, med drugim, na področjih, navedenih v Prilogi.
2. To direktivo in, brez vpliva na postopek iz člena 17 glede tehničnih prilagoditev, posebne direktive je mogoče spremeniti po postopku iz člena 118a Pogodbe.
3. Določbe te direktive se v celoti uporabljajo za vsa področja, urejena s posebnimi direktivami, brez vpliva na strožje in/ali bolj specifične določbe, vsebovane v teh posebnih direktivah.
Člen 17
Odbor
1. Za izključno tehnične prilagoditve posebnih direktiv iz člena 16(1) se štejejo:
- sprejetja direktiv na področju tehnične harmonizacije in standardizacije in/ali
- tehnični napredek, spremembe mednarodnih predpisov ali specifikacij in nova odkritja.
Komisiji pomaga odbor, ki ga sestavljajo predstavniki držav članic pod predsedstvom predstavnika Komisije.
2. Predstavnik Komisije predloži odboru osnutek potrebnih ukrepov.
Odbor poda svoje mnenje o osnutku v roku, ki ga lahko glede na nujnost zadeve določi predsednik.
Mnenje se sprejme z večino, ki jo določa člen 148(2) Pogodbe za sprejem sklepov Sveta na predlog Komisije.
Glasovi predstavnikov držav članic v odboru se ponderirajo na način, določen v navedenem členu. Predsednik ne glasuje.
3. Komisija sprejme predlagane ukrepe, kadar so v skladu z mnenjem odbora.
Če predvideni ukrepi niso v skladu z mnenjem odbora ali če mnenje ni bilo dano, Komisija brez odlašanja predloži Svetu predlog ukrepov, ki naj se sprejmejo. Svet odloča s kvalificirano večino.
Če Svet ne odloči v treh mesecih po prejemu predloga, predlagane ukrepe sprejme Komisija.
Člen 18
Končne določbe
2. Države članice predložijo Komisiji besedila predpisov nacionalne zakonodaje, sprejetih na področju, ki ga ureja ta direktiva.
3. Države članice Komisiji vsakih pet let poročajo o praktičnem izvajanju določb te direktive, pri čemer navedejo stališča delodajalcev in delavcev.
Komisija obvesti Evropski parlament, Svet, Ekonomsko-socialni odbor ter Svetovalni odbor za varnost, higieno in varovanje zdravja pri delu.
4. Komisija redno Evropskemu parlamentu, Svetu ter Ekonomsko-socialnemu odboru predloži poročilo o izvajanju te direktive ob upoštevanju odstavkov 1 do 3.
Člen 19
Ta direktiva je naslovljena na države članice.
ob upoštevanju Pogodbe o ustanovitvi Evropske gospodarske skupnosti in zlasti člena 99 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker se je Svet takrat, ko je sprejel Direktivo 83/183/EGS [4], zavezal, da bo na predlog Komisije soglasno sprejel določbe, ki dovoljujejo znatno ublažitev ali celo odpravo formalnosti, ki se nanašajo na odobritev davčnih oprostitev, ki veljajo za končni uvoz osebne lastnine posameznikov iz države članice; ker je Začasni odbor za Evropo državljanov v svojem prvem poročilu, ki ga je potrdil Evropski Svet v Bruslju z 29. in 30. marca 1985, povabil Komisijo, da predstavi tak predlog;
ker je treba čim bolj olajšati prosti pretok oseb znotraj Skupnosti;
ker je do odprave davčnih meja, ki je potrebna za dosego pravega notranjega trga, treba uskladiti in ublažiti nekatere formalnosti, ki so potrebne za odobritev uvozne oprostitve, določene v Direktivi 83/183/EGS, zlasti glede sestavljanja popisov lastnine in dokazovanja obstoja običajnega prebivališča; ker je treba ublažiti obstoječa pravila, ki se nanašajo na obdobje uporabe uvožene lastnine in količinske omejitve za nekatere predmete,
SPREJEL NASLEDNJO DIREKTIVO:
Člen 1
Direktiva 83/183/EGS se spremeni:
1. Člen 2(2)(b) se nadomesti z:
"(b) ki jo je zadevna oseba dejansko uporabljala pred spremembo prebivališča ali pred vzpostavitvijo sekundarnega prebivališča. V primeru vozil na motorni pogon (vključno s prikolicami), počitniških prikolic, avtodomov, izletniških ladij in zasebnih zrakoplovov, lahko države članice zahtevajo, da jih je zadevna oseba uporabljala najmanj šest mesecev pred spremembo prebivališča.
Za blago iz drugega stavka (a) države članice lahko zahtevajo:
- v primeru vozil na motorni pogon (vključno s prikolicami), počitniških prikolic, avtodomov, izletniških ladij in zasebnih zrakoplovov, da jih je zadevna oseba uporabljala najmanj 12 mesecev,
3. Člen 5(1) se nadomesti z:
4. V členu 7:
(a) odstavek 1 postane pododstavek 1(a):
(b) v odstavku 1 se doda pododstavek:
5. V členu 8(2):
(a) besedilo "obdobje, ki ni krajše od 12 mesecev" na koncu prvega pododstavka se nadomesti z "pred vzpostavijo sekundarnega prebivališča";
(b) tretji pododstavek se črta.
6. V členu 9:
(a) začetek odstavka 1 se nadomesti z:
"1. Brez poseganja v člene 2 do 5, je vsaka oseba ob poroki upravičena do oprostitve davkov iz člena 1, ko v državo članico, kamor namerava prenesti svoje običajno prebivališče, uvaža osebno lastnino, ki jo je pridobila ali ki jo je uporabljala, pod pogojem, da:"
(b) odstavek 2 se nadomesti z:
"2. Oprostitev se odobri tudi glede daril, ki se po navadi dajejo ob poroki, ki jih oseba, ki izpolnjuje pogoje, določene v odstavku 1, prejme od oseb, ki imajo svoj običajni kraj prebivanja v državi članici, ki ni država članica uvoza. Oprostitev se uporablja za darila, katerih vrednost na enoto ni več kot 350 ECU, pod pogojem, da vrednost vsakega oproščenega darila ne presega 1400 ECU."
7. V členu 11:
(a) v odstavku 1 se črta besedilo "Do začetka veljavnosti davčnih pravil Skupnosti, sprejetih v skladu s členom 14(2) Direktive 77/388/EGS";
(b) v odstavku 2 se sklicevanje na "člen 2(2)" nadomesti s "člen 2(2)(a)".
Člen 3
Ta direktiva je naslovljena na države članice.
z dne 11. decembra 1989 o veterinarskih pregledih v trgovini znotraj Skupnosti glede na vzpostavitev notranjega trga
(89/662/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker mora Skupnost sprejeti ukrepe za postopno vzpostavitev notranjega trga do 31. decembra 1992;
ker usklajeno delovanje skupne ureditve trga za živalske proizvode in proizvode živalskega izvora pomeni odpravo veterinarskih omejitev, ki ovirajo razvoj trgovine znotraj Skupnosti z zadevnimi proizvodi; ker je prost pretok kmetijskih proizvodov s tega vidika temeljna značilnost skupne ureditve trgov in mora omogočiti racionalni razvoj kmetijske proizvodnje in optimalno uporabo proizvodnih dejavnikov;
ker se na področju veterine pregledi, katerih cilj je varovanje javnega zdravstva in zdravstveno varstvo živali, trenutno opravljajo na mejah;
ker je temeljni cilj zagotoviti, da se veterinarski pregledi izvajajo samo v odpremnih krajih; ker doseganje tega cilja vključuje uskladitev osnovnih zahtev v zvezi z varovanjem javnega zdravstva in zdravstvenega varstva živali;
ker je treba zaradi vzpostavitve notranjega trga, dokler ta cilj ni dosežen, dati večji pomen pregledom, ki se izvajajo v odpremnem kraju, in organiziranju tistih pregledov, ki se lahko izvajajo v namembnem kraju; ker takšna rešitev povzroči opustitev veterinarskih pregledov na notranjih mejah Skupnosti;
ker ta rešitev pomeni večje zaupanje v veterinarske preglede, ki jih izvaja odpremna država; ker mora slednja zagotoviti, da se tovrstni veterinarski pregledi izvajajo na ustrezen način;
ker se v namembni državi veterinarski pregledi lahko izvajajo z naključnimi pregledi v namembnem kraju; ker pa se v primeru utemeljenega suma o nepravilnostih veterinarski pregled lahko izvede, medtem ko je blago v tranzitu;
ker morajo države članice v načrtu, ki ga morajo predložiti, opredeliti načrtovani način izvajanja teh pregledov, in ker mora Skupnost te načrte odobriti;
ker je treba sprejeti določbo glede postopka za reševanje sporov, do katerih lahko pride v zvezi s pošiljkami iz kmetijskega gospodarstva, proizvodnega centra ali podjetja;
ker je treba sprejeti določbe glede zaščitnih ukrepov; ker mora biti na tem področju, zlasti zaradi učinkovitosti, odgovorna najprej odpremna država članica; ker mora imeti Komisija možnost hitro ukrepati, zlasti z obiski na kraju samem in s sprejetjem ukrepov, ki ustrezajo danim okoliščinam.
ker morajo pravila, določena s to direktivo, da bi bila učinkovita, zajeti vso blago, za katero veljajo v trgovini znotraj Skupnosti veterinarske zahteve;
ker pa v zvezi z nekaterimi epizootskimi boleznimi v državah članicah še vedno prevladuje različno zdravstveno stanje in ker je treba, dokler Skupnost ne pristopi k boju proti tem boleznim, vprašanje nadzora trgovine znotraj Skupnosti z živimi živalmi za zdaj odložiti in dovoliti preverjanje dokumentov med prevozom; ker mora blago, za katero ne veljajo usklajena pravila, z vidika trenutnega stanja uskladitve in do sprejetja predpisov Skupnosti izpolnjevati pogoje namembne države, če so slednji v skladu s členom 36 Pogodbe;
ker je treba določbe obstoječih direktiv prilagoditi novim pravilom, določenim v tej direktivi;
ker je treba ta pravila ponovno preučiti pred koncem leta 1993;
ker je treba Komisiji poveriti nalogo, da sprejme ukrepe za izvajanje te direktive; ker je v ta namen treba določiti postopke za tesno in učinkovito sodelovanje med Komisijo in državami članicami v okviru Stalnega veterinarskega odbora,
SPREJEL NASLEDNJO DIREKTIVO:
Člen 1
Države članice zagotovijo, da se veterinarski pregledi proizvodov živalskega izvora, zajeti v direktivah, naštetih v Prilogi A, ali v členu 14, in namenjeni za prodajo, brez poseganja v člen 6 ne izvajajo več na mejah, temveč v skladu s to direktivo.
Člen 2
V tej direktivi:
1. "veterinarski pregled" pomeni vsak fizični pregled in/ali upravno formalnost, ki velja za proizvode iz člena 1 in katerega neposredni ali drug namen je varovanje javnega zdravja ali zdravstveno varstvo živali;
2. "trgovina" pomeni trgovino med državami članicami z blagom v smislu člena 9(2) Pogodbe;
3. "obrat" pomeni vsako podjetje, ki proizvaja, hrani ali obdeluje proizvode iz člena 1;
4. "pristojni organ" je centralni organ države članice, pristojen za izvajanje veterinarskih pregledov, ali drugi organ, kateremu je ta organ poveril navedeno pristojnost;
5. "uradni veterinar" je veterinar, ki ga imenuje pristojni centralni organ države članice.
Člen 3
1. Države članice zagotovijo, da so za trgovino namenjeni samo proizvodi, na katere se nanaša člen 1, ki so bili dobljeni, pregledani, označeni in opremljeni z etiketo v skladu s pravili Skupnosti za zadevni namen in ki jih spremlja zdravstveno spričevalo, veterinarsko spričevalo ali drug dokument, ki ga predvidevajo veterinarski predpisi Skupnosti, vse do končnega prejemnika, ki je naveden v danem dokumentu.
Obrati porekla zagotovijo s stalnim lastnim nadzorom, da takšni proizvodi izpolnjujejo pogoje iz prvega pododstavka.
Brez poseganja v dolžnosti spremljanja, ki jih uradnemu veterinarju nalaga zakonodaja Skupnosti, pristojni organ izvaja redne preglede obratov, da se prepriča, ali proizvodi, namenjeni za trgovino, ustrezajo zahtevam Skupnosti ali v primerih iz odstavka 3 tega člena in člena 14 zahtevam namembne države članice.
Kadar obstaja utemeljen sum, da zahteve niso izpolnjene, pristojni organ izvede potrebne preglede, in če je sum potrjen, sprejme ustrezne ukrepe, ki lahko vključujejo preklic dovoljenja.
2. Kadar prevoz vključuje več namembnih krajev, je treba proizvode razvrstiti v toliko skupin, koliko je namembnih krajev. Vsako serijo mora spremljati prej omenjeno spričevalo ali dokument.
Kadar so proizvodi iz člena 1 namenjeni za izvoz v tretjo državo, mora ostati prevoz pod carinskim nadzorom vse do točke izhoda iz ozemlja Skupnosti.
3. Države članice, ki izvajajo neobvezen uvoz iz določenih tretjih držav, obvestijo Komisijo in druge države članice o obstoju takega uvoza.
Kadar uvaža proizvode na ozemlje Skupnosti država članica, ki ne sodi med zgoraj opredeljene države članice, ta država članica pregleda dokumente v zvezi s poreklom in namembnostjo blaga v skladu s členom 6(1).
Namembne države članice prepovejo, da bi zadevni proizvodi nadaljevali pot iz njihovega ozemlja, razen če so namenjeni v drugo državo članico, ki uporablja enako možnost.
Člen 4
1. Odpremne države članice sprejmejo ustrezne ukrepe, s katerimi zagotovijo, da izvajalci izpolnjujejo veterinarske zahteve na vseh stopnjah proizvodnje, skladiščenja, trženja in prevoza proizvodov iz člena 1. Predvsem pa zagotovijo naslednje:
- da se vsi proizvodi, dobljeni v skladu z direktivami iz Priloge A, z veterinarskega vidika pregledajo enako, ne glede na to, ali so namenjeni za trgovino med državami članicami ES ali za domači trg,
- da se proizvodi iz Priloge B ne odpremijo na ozemlje druge države članice, če jih ni mogoče tržiti na njihovem lastnem ozemlju zaradi razlogov, ki jih upravičuje člen 36 Pogodbe.
Člen 5
1. Namembne države članice izvajajo naslednje ukrepe:
(a) Pristojni organ lahko v namembnih krajih blaga z naključnimi nediskriminatornimi veterinarskimi pregledi preveri, ali so bile izpolnjene zahteve iz člena 3; istočasno lahko odvzame tudi vzorce.
Poleg tega, kadar ima pristojni organ tranzitne države članice ali namembne države članice informacije, ki bi lahko privedle do suma o kršitvi, se pregledi lahko izvajajo tudi med prevozom blaga čez njeno ozemlje, vključno s pregledi o ustreznosti, ki zadevajo prevozno sredstvo;
(b) kadar so proizvodi iz člena 1 s poreklom iz druge države članice namenjeni:
- v obrat, za katerega je odgovoren uradni veterinar, mora ta veterinar zagotoviti, da omenjeni obrat sprejme samo proizvode, ki izpolnjujejo zahteve člena 3(1) v zvezi z označevanjem in spremnimi dokumenti, in v primeru proizvodov iz Priloge B, če jih spremlja dokument, ki ga zahtevajo pravila namembne države,
- k odobrenemu posredniku, ki deli serije, ali komercialnemu podjetju z več podružnicami, ali kateremukoli obratu, ki ni pod stalnim nadzorom, morajo slednji, preden se serija razdeli ali trži, preveriti, ali obstajajo navedene oznake, spričevala ali dokumenti, na katere se nanaša prva alinea, in obvestiti pristojni organ o vseh nepravilnostih ali odstopanjih,
- k drugim prejemnikom, predvsem kadar je serija deloma raztovorjena med prevozom, mora serijo v skladu s členom 3(1) spremljati izvirnik spričevala, na katerega se nanaša prva alinea.
Jamstva, ki jih morajo priskrbeti prejemniki, na katere se nanašata druga in tretja alinea, se določijo v dogovoru s pristojnim organom, ki ga je treba podpisati pred registracijo iz odstavka 3. Pristojni organ preveri skladnost s temi jamstvi z naključnim preverjanjem.
2. Kadar standardi Skupnosti, ki jih opredeljujejo pravila Skupnosti, niso določeni, in v primeru iz člena 14, lahko namembna država članica brez poseganja v člen 4 ob upoštevanju splošnih določb Pogodbe zahteva, da mora obrat porekla uporabljati standarde, ki so veljavni v okviru nacionalnih predpisov omenjene države članice. Država članica porekla zagotovi, da zadevni proizvod izpolnjuje te zahteve.
3. Izvajalci, ki jim proizvode dostavljajo iz druge države članice ali, ki v celoti razdelijo serijo takšnih proizvodov:
(a) se morajo, če pristojni organ tako zahteva, najprej registrirati;
(b) hranijo register, v katerem so zabeležene takšne dostave;
(c) morajo, če tako zahteva pristojni organ, prijaviti prihod proizvodov iz druge države članice, če je to potrebno za izvajanje pregledov, na katere se nanaša odstavek 1;
(d) morajo za obdobje najmanj šestih mesecev, ki ga določi pristojni organ, hraniti zdravstvena spričevala ali dokumente, na katere se nanaša člen 3, da jih predložijo pristojnemu organu, če bi slednji to zahteval.
4. Podrobna pravila za uporabo tega člena se sprejmejo v skladu s postopkom, določenem v členu 18.
5. Svet ponovno prouči ta člen na podlagi poročila Komisije, ki ga spremljajo predlogi sprememb, v roku treh let od začetka izvajanja te direktive.
Člen 6
1. Države članice zagotovijo, da se med pregledi, ki se izvajajo na krajih, kjer lahko proizvodi iz tretje države vstopijo na ozemlje Skupnosti, kakor so pristanišča, letališča in mejni prehodi s tretjimi državami, izvajajo naslednji ukrepi:
(a) pregled dokumentov v zvezi s poreklom proizvodov;
(b) kadar se proizvodi uvažajo iz tretjih držav, jih je treba pod carinskim nadzorom poslati na kontrolne točke, da se lahko opravijo veterinarski pregledi.
Proizvodi iz Priloge A se lahko carinijo šele, ko ti pregledi pokažejo, da izpolnjujejo pravila Skupnosti.
Proizvode iz Priloge B in proizvode, ki so predmet neobveznih uvozov v skladu s členom 3(3) in jih je treba po prihodu na ozemlje Skupnosti poslati na ozemlje druge države članice, je treba:
- bodisi veterinarsko pregledati, da se dokaže njihova skladnost s pravili namembne države članice,
- bodisi jih je treba samo po vizualnem pregledu, na podlagi katerega se ugotovi, ali so dokumenti in proizvodi skladni, poslati pod carinskim nadzorom v namembni kraj, kjer je treba opraviti veterinarske preglede;
(c) za proizvode s poreklom iz Skupnosti veljajo pravila o pregledih, ki so določena v členu 5.
2. Od 1. januarja 1993 in z odstopanjem od odstavka 1, pa veljajo za vse proizvode, ki se prevažajo z rednimi, direktnimi prevoznimi sredstvi, ki povezujejo dve geografski točki Skupnosti, pravila o pregledih, ki so določena v členu 5.
Člen 7
1. Če pristojni organi države članice med pregledom, ki se izvaja v namembnem kraju pošiljke ali med prevozom, ugotovijo:
(a) navzočnost povzročitelja bolezni iz Direktive 82/894/EGS [4], kakor je bila nazadnje spremenjena z Odločbo Komisije 89/162/EGS [5], zoonoze ali bolezni ali kakšnega drugega vzroka, ki lahko predstavlja večjo nevarnost za živali ali človeka, ali da izvirajo proizvodi z območja, ki je okuženo z epizootsko boleznijo, naročijo, razen kar zadeva zdravstveno varstvo živali v primeru proizvodov, ki so predmet obdelav iz člena 4 Direktive 80/215/EGS [6], kakor je bila nazadnje spremenjena z Direktivo 88/660/EGS [7], da se serija uniči ali uporabi na kakršenkoli drug način, kakor določajo pravila Skupnosti.
Stroške, ki se nanašajo na uničenje serije, krije pošiljatelj ali njegov zastopnik.
Pristojni organi namembne države članice nemudoma uradno obvestijo pristojne organe drugih držav članic in Komisijo po teleksu o svojih ugotovitvah, sprejetih odločitvah in razlogih za takšne odločitve.
Lahko se uporabijo zaščitni ukrepi iz člena 9.
V primerih, ki jih zakonodaja Skupnosti ne predvideva, lahko Komisija na zahtevo države članice in v skladu s postopkom iz člena 17 sprejme vse ukrepe, ki so potrebni, da se zagotovi usklajeno delovanje držav članic;
(b) da blago ne izpolnjuje pogojev iz direktiv Skupnosti ali pogojev iz nacionalne zakonodaje, kadar o standardih Skupnosti, ki so predvideni v direktivah, ni sprejete odločitve, lahko, kadar to dovoljuje skrb za javno zdravstvo in zdravstveno varstvo živali, prepustijo pošiljatelju ali njegovemu zastopniku izbiro med:
- uničenjem blaga ali
- uporabo blaga za druge namene, vključno z vrnitvijo tega blaga z dovoljenjem pristojnega organa države gospodarstva porekla.
Če pa spričevalo ali dokumenti vsebujejo nepravilnosti, se mora pošiljatelju določiti rok za odpravo teh nepravilnosti, preden se izkoristi zadnja možnost.
2. V skladu s postopkom iz člena 18 Komisija sestavi seznam povzročiteljev in bolezni iz odstavka 1 in podrobna pravila za uporabo tega člena.
Člen 8
1. V primerih iz člena 7 pristojni organ namembne države članice nemudoma stopi v stik s pristojnimi organi odpremne države članice. Slednji organ sprejme vse ustrezne ukrepe in obvesti pristojni organ prve države članice o vrsti opravljenih pregledov, sprejetih odločitvah in razlogih zanje.
Če organ prve države članice meni, da so takšni ukrepi neustrezni, pristojna organa obeh držav članic skupaj poiščeta načine in sredstva za izboljšanje stanja; po potrebi opravita pregled na kraju samem.
Kadar pregledi iz člena 7 kažejo na ponavljajoče se nepravilnosti, pristojni organ namembne države članice obvesti Komisijo in oddelke za veterino drugih držav članic.
Komisija lahko na zahtevo pristojnega organa namembne države članice ali na lastno pobudo in ob upoštevanju značaja ugotovljenih kršitev:
- pošlje v zadevni obrat inšpekcijo, ali
- pooblasti uradnega veterinarja, katerega ime je na seznamu, ki ga mora sestaviti Komisija na predlog držav članic, in ki je sprejemljiv za vse vpletene strani, da opravi preiskave v zadevnem obratu,
- zahteva od pristojnega organa, da pogosteje odvzema vzorce proizvodov zadevnega obrata.
O svojih ugotovitvah obvesti države članice.
Kadar se ti ukrepi sprejmejo zaradi ponavljajočih se nepravilnosti obrata, Komisija zaračuna stroške, nastale s posegi iz alinej prejšnjega pododstavka, vpletenemu obratu.
Do ugotovitev Komisije mora odpremna država članica na zahtevo namembne države članice okrepiti preglede proizvodov, ki prihajajo iz zadevnega obrata, in v primeru resnih razlogov, ki vplivajo na zdravstveno varstvo živali ali javno zdravstvo, začasno prekliče dovoljenje.
Namembna država članica lahko na lastno pobudo okrepi preglede proizvodov, ki prihajajo iz istega obrata.
Na zahtevo ene od obeh vpletenih držav članic - kadar strokovno mnenje potrdi obstoj nepravilnosti - mora Komisija v skladu s postopkom, določenim v členu 17, sprejeti vse ustrezne ukrepe, med katere lahko sodi tudi ta, ki državam članicam omogoči, da začasno prepovejo vnos proizvodov iz tega obrata na svoje ozemlje. Te ukrepe je treba čim prej potrditi ali pregledati v skladu s postopkom, določenim v členu 17.
Splošna pravila za uporabo tega člena se sprejmejo v skladu s postopkom iz člena 18.
2. Ta direktiva ne vpliva na pravice do pritožbe proti odločitvam pristojnih organov, ki obstajajo po zakonih, veljavnih v državah članicah.
Odločitve pristojnega organa namembne države in razlogi za takšne odločitve se sporočijo pošiljatelju ali njegovemu zastopniku in pristojnemu organu odpremne države članice.
Če pošiljatelj ali njegov zastopnik tako zahtevata, se jima omenjene odločitve in razlogi zanje pošljejo v pisni obliki z vsemi podatki o pravicah do pritožbe, ki jih daje zakonodaja, veljavna v namembni državi članici, ter o postopku in ustreznih rokih.
V primeru spora in brez poseganja v prej omenjene pravice do pritožbe lahko zadevni stranki, če se s tem strinjata, v roku, ki traja največ en mesec, predložita spor v oceno strokovnjaku, katerega ime je na seznamu strokovnjakov Skupnosti, ki ga mora sestaviti Komisija; stroške posvetovanja pri strokovnjaku krije Skupnost.
Strokovnjaki dajo svoja mnenja najpozneje v 72 urah. Stranki se strinjata z mnenjem strokovnjaka ob upoštevanju veterinarske zakonodaje Skupnosti.
3. Stroške za vrnitev pošiljke, skladiščenje blaga, uporabo za druge namene ali za njihovo uničenje krije prejemnik.
Člen 9
Država članica porekla začne nemudoma izvajati nadzorne in previdnostne ukrepe, ki jih predvidevajo pravila Skupnosti, predvsem določanje varovalnih pasov, ki jih predvidevajo ta pravila, ali sprejme vse druge ukrepe, ki se ji zdijo ustrezni.
Namembna država članica ali tranzitna država članica, ki je med pregledom iz člena 5, odkrila obstoj ene ali več bolezni ali vzrokov, na katere se nanaša prvi pododstavek, lahko po potrebi sprejme previdnostne ukrepe, ki jih predvidevajo pravila Skupnosti.
Do ukrepov, ki jih je treba sprejeti v skladu z odstavkom 4, lahko namembna država članica, če se pojavijo tehtni vzroki, ki vplivajo na javno zdravstvo ali zdravstveno varstvo živali, sprejme vmesne zaščitne ukrepe v zvezi z zadevnimi obrati ali v primeru epizootske bolezni v zvezi z zaščitenim območjem, ki ga predvidevajo pravila Skupnosti.
Ukrepi, ki jih sprejmejo države članice, se nemudoma sporočijo Komisiji in drugim državam članicam.
2. Na zahtevo države članice iz prvega pododstavka odstavka 1, ali na pobudo Komisije, se lahko eden ali več predstavnikov Komisije odpravi na zadevni kraj in v sodelovanju s pristojnimi organi prouči, kakšni ukrepi so bili sprejeti, ter poda svoje mnenje o teh ukrepih.
3. Če Komisija ni bila obveščena o sprejetih ukrepih, ali če meni, da so sprejeti ukrepi neustrezni, lahko v sodelovanju z zadevno državo članico in do zasedanja Stalnega veterinarskega odbora sprejme vmesne zaščitne ukrepe v zvezi s proizvodi z območja, ki ga je prizadela epizootska bolezen, ali iz danega obrata. Ti ukrepi se čim prej predložijo Stalnemu veterinarskemu odboru, da jih ta odobri, spremeni ali prekliče v skladu s postopkom, določenim v členu 17.
4. Komisija v vseh primerih ob prvi priložnosti preveri stanje v Stalnem veterinarskem odboru. V skladu s postopkom, določeni v členu 17, sprejme vse potrebne ukrepe za proizvode iz člena 1 in, če okoliščine tako zahtevajo, za proizvode s poreklom ali za proizvode, pridobljene iz teh proizvodov. Komisija spremlja okoliščine in po istem postopku spremeni ali prekliče sprejete odločitve, odvisno od razvoja danih okoliščin.
5. V skladu s postopkom, določenim v členu 18, se določijo podrobna pravila za izvajanje tega člena in predvsem seznam zoonoz ali vzrokov, ki lahko predstavljajo večje tveganje za zdravje ljudi.
Člen 10
Vsaka država članica in Komisija imenuje oddelek oziroma oddelke za veterino, odgovorne za opravljanje veterinarskih pregledov in za sodelovanje z inšpekcijskimi oddelki drugih držav članic.
Člen 11
Države članice zagotovijo tudi, da lahko uslužbenci njihovih oddelkov za veterino, po potrebi v sodelovanju z uslužbenci drugih za ta namen pooblaščenih oddelkov, izvajajo predvsem naslednje:
- inšpekcije prostorov, pisarn, laboratorijev, objektov, prevoznih sredstev, obratov in opreme, čistilnih in vzdrževalnih sredstev, postopkov, ki se uporabljajo za proizvodnjo in obdelavo proizvodov in označevanje in etiketiranje ter predstavitev teh proizvodov,
- preglede, s katerimi ugotavljajo, ali osebje izpolnjuje pogoje, opredeljene v besedilih, na katera se nanaša Priloga A,
- odvzeme vzorcev iz proizvodov, ki se hranijo zaradi skladiščenja ali prodaje, dajanja na trg ali zaradi prevoza;
- preglede dokumentov ali računalniškega gradiva, ki je bistvenega pomena za preglede, opravljene poleg ukrepov, sprejetih v skladu s členom 3(1).
V ta namen jim morajo obrati, ki so predmet pregleda, nuditi vse potrebno sodelovanje za opravljanje njihovih dolžnosti.
Člen 12
1. Člen 8(3) in člena 10 in 11 Direktive 64/433/EGS [8], kakor je bila nazadnje spremenjena z Direktivo 88/657/EGS [9], se črtajo.
2. Člen 5(3) in (4) in členi 9, 10 in 11 Direktive 71/118/EGS, kakor je bila nazadnje spremenjena z Direktivo 88/657/EGS [10], se črtajo.
3. V Direktivi 74/461/EGS [11], kakor je bila nazadnje spremenjena z Direktivo 87/489/EGS [12]:
(i) se člen 5(2), (3), (4) in (5) in člena 6 in 8 črtajo;
(ii) v členu 8a se sklici na člen 8 nadomestijo s sklicem na člen 9 Direktive 89/662/EGS.
4. Člen 7(3) in člena 12 in 16 Direktive 77/99/EGS [13], kakor je bila nazadnje spremenjena z Direktivo 89/227/EGS [14], se črtajo.
5. V Direktivi 80/215/EGS:
(i) se člen 5(2), (3), (4) in (5) in člena 6 in 7 črtajo;
(ii) v členu 7a se sklici na člen 7 nadomestijo s sklicem na člen 9 Direktive 89/662/EGS.
6. Člen 5(3) in (4) in členi 7, 8 in 12 Direktive 85/397/EGS [15], kakor je bila nazadnje spremenjena z Direktivo 3768/85/EGS [16], se črtajo.
7. Člen 10 (1) in (3) Direktive 88/657/EGS se črta.
8. Člena 8 in 9 Direktive 89/437/EGS [17] se črtata.
9. V Prilogi B k Direktivi 72/462/EGS [18] se spričevalu doda naslednje: "Ime in naslov prvega prejemnika".
Člen 13
1. Direktivama 64/433/EGS in 71/118/EGS se doda naslednji člen:
"Člen 19
2. Direktivama 72/461/EGS in 80/215/EGS se doda naslednji člen:
"Člen 15
3. Direktivi 77/99/EGS se doda naslednji člen:
"Člen 24
4. Direktivama 85/397/EGS in 88/657/EGS se doda naslednji člen:
"Člen 18
5. Direktivi 88/437/EGS se doda naslednji člen:
"Člen 17
Člen 14
Do 31. decembra 1992 veljajo za trgovino s proizvodi, naštetimi v Prilogi B, do sprejetja pravil Skupnosti, pravila o nadzoru, ki jih določa ta direktiva, predvsem tista iz člena 5(2).
Države članice sporočijo pred datumom iz člena 19 pogoje in postopke, ki trenutno veljajo za trgovino s proizvodi, na katere se nanaša prvi pododstavek.
Svet na predlog Komisije določi končno ureditev, ki velja za trgovino s proizvodi, naštetimi v Prilogi B, pred 31. decembrom 1991.
Člen 15
V členu 9 Direktive 64/432/EGS [24] se doda naslednja točka:
"2a. Eden ali več predstavnikov Komisije lahko na zahtevo države članice ali na pobudo same Komisije nemudoma obišče zadevni kraj, da v sodelovanju s pristojnimi organi prouči sprejete ukrepe in poda svoje mnenje o teh ukrepih."
Člen 16
1. Države članice predložijo Komisiji najpozneje tri mesece pred datumom, določenim v členu 19(1), program, ki določa nacionalne ukrepe, ki jih je treba sprejeti, da se doseže zadani cilj te direktive, predvsem pogostost pregledov.
2. Komisija preuči programe, ki jih predložijo države članice v skladu z odstavkom 1.
3. Vsako leto in prvič leta 1991 Komisija naslovi na države članice priporočilo o programu pregledov za prihodnje leto; Stalni veterinarski odbor že vnaprej poda svoje mnenje o tem priporočilu. To priporočilo se pozneje lahko prilagaja.
Člen 17
3. Komisija sprejme predlagane ukrepe, kadar so v skladu z mnenjem odbora.
4. Če predlagani ukrepi niso v skladu z mnenjem odbora ali če mnenje ni bilo podano, Komisija brez odlašanja predloži Svetu predlog ukrepov, ki naj se sprejmejo.
Svet odloča s kvalificirano večino.
Če Svet ne odloči po preteku petnajst dni po prejemu predloga, predlagane ukrepe sprejme Komisija, razen če se Svet ni izrekel proti navedenim ukrepom z navadno večino.
Člen 18
1. Če je treba ravnati po postopku iz tega člena, predsednik na lastno pobudo ali pa na zahtevo države članice zadevo nemudoma preda Stalnemu veterinarskemu odboru, ustanovljenemu s Sklepom Sveta 68/361/EGS (v nadaljevanju "odbor").
2. 2.Predstavnik Komisije predloži odboru osnutek potrebnih ukrepov. Odbor poda svoje mnenje o osnutku v roku, ki ga lahko glede na nujnost zadeve določi predsednik. Mnenje se sprejme z večino, ki jo določa člen 148(2) Pogodbe, za odločanje Sveta na predlog Komisije. Glasovi predstavnikov držav članic v odboru se ponderirajo na način, določen v navedenem členu. Predsednik ne glasuje.
3. Komisija sprejme predlagane ukrepe, kadar so v skladu z mnenjem odbora.
4. Če predlagani ukrepi niso v skladu z mnenjem odbora ali če mnenje ni bilo podano, Komisija brez odlašanja predloži Svetu predlog ukrepov, ki naj se sprejmejo.
Svet odloča s kvalificirano večino.
Člen 19
1. Svet odloča s kvalificirano večino o predlogu Komisije v zvezi z veterinarskimi pregledi v trgovini znotraj Skupnosti z živimi živalmi pred 31. decembrom 1990.
Svet s kvalificirano večino na predlog Komisije odloči o pravilih in splošnih načelih, ki veljajo za preglede uvoza tistih proizvodov iz tretjih držav, ki jih zajema ta direktiva, pred datumom iz prvega pododstavka. Na enak način se pred navedenim datumom določijo kontrolne točke na zunanjih mejah, skupaj s pogoji, ki jih bodo morale te točke izpolnjevati.
2. Svet pregleda določbe te direktive pred 31. decembrom 1992 na podlagi poročila Komisije o pridobljenih izkušnjah, ki so mu priloženi ustrezni predlogi, o katerih odloča s kvalificirano večino.
Člen 20
Da se omogoči postopno izvajanje določb o pregledih iz te direktive, lahko države članice z odstopanjem od člena 5(1) do 31. decembra 1992:
- obdržijo preglede dokumentov med prevozom za meso in izdelke iz mesa, da se zagotovi skladnost s posebnimi zahtevami, ki jih določajo pravila Skupnosti v zvezi s slinavko in parkljevko ter prašičjo kugo,
- izvajajo preglede dokumentov med prevozom za proizvode, uvožene iz tretjih držav, ki so namenjeni zanje.
Člen 21
Pred 1. oktobrom 1992 Svet na predlog Komisije s kvalificirano večino določi določbe, ki se uporabljajo ob preteku prehodnih določb iz člena 20.
Člen 22
Države članice sprejmejo zakone in druge predpise, potrebne za uskladitev s to direktivo, na datum, določenim s Sklepom, ki ga je treba sprejeti pred 31. decembrom 1990, v skladu z drugim pododstavkom člena 19(1), in najpozneje do 31. decembra 1991.
Helenska republika pa ima na razpolago dodatno leto, v katerem mora opraviti ustrezno uskladitev.
Člen 23
Ta direktiva je naslovljena na države članice.
z dne 21. decembra 1989 o usklajevanju zakonov in drugih predpisov o uporabi revizijskih postopkov oddaje javnih naročil za preskrbo in javnih naročil za gradnje
(89/665/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100a Pogodbe,
ob upoštevanju predloga Komisije [1],
v sodelovanju z Evropskim parlamentom [2],
ob upoštevanju mnenja Ekonomsko-socialnega odbora [3],
ker direktive Skupnosti o javnih naročilih, zlasti Direktiva Sveta 71/305/EGS z dne 26. julija 1971 o usklajevanju postopkov oddaje javnih naročil za gradnje [4], kakor je bila nazadnje spremenjena z Direktivo 89/440/EGS [5], in Direktiva Sveta 77/62/EGS z dne 1976 o usklajevanju postopkov oddaje javnih naročil v zvezi s preskrbo [6], kakor je bila nazadnje spremenjena z Direktivo 88/295/EGS [7], ne vsebujejo nobenih posebnih predpisov za zagotavljanje njihove učinkovite uporabe;
ker obstoječa ureditev na nacionalni ravni, pa tudi na ravni Skupnosti za zagotavljanje njihove uporabe ni vedno ustrezna, da bi zagotavljala skladnost z ustreznimi predpisi Skupnosti, zlasti v fazi, ko se kršitve lahko popravijo;
ker je za odpiranje javnih naročil za konkurenco v Skupnosti treba znatno povečati jamstva za preglednost in prepoved razlikovanja; ker morajo biti za vidne učinke na voljo učinkovita in hitra pravna sredstva pri kršitvah zakonodaje Skupnosti na področju javnih naročil ali nacionalnih predpisov za izvajanje te zakonodaje;
ker so postopki oddaje javnih naročil tako kratki, morajo biti pristojni revizijski organi med drugim pooblaščeni za sprejemanje začasnih ukrepov, katerih cilj je, da se začasno ustavi tak postopek ali izvajanje odločitev, ki jih je lahko naročnik sprejel; ker kratkotrajnost postopkov pomeni, da je treba zgoraj opredeljene kršitve obravnavati prednostno;
ker je treba zagotoviti, da v vseh državah članicah obstajajo ustrezni postopki, ki omogočajo da se lahko nezakonito sprejete odločitve razveljavijo in da osebe, ki so bile oškodovane zaradi kršitev, dobijo odškodnino;
ker se v primeru, ko pravne oziroma fizične osebe ne zahtevajo revizije, nekaterih kršitev ne da popraviti, če se ne uporabi posebni mehanizem;
ker mora biti zato Komisija takrat, ko meni, da je bila v postopku oddaje javnega naročila jasno in očitno storjena kršitev, sposobna na to opozoriti pristojne organe v državi članici in zadevnega naročnika, tako da je narejeno vse potrebno za hitro odpravo vseh domnevnih kršitev;
ker je treba uporabo te direktive v praksi ponovno preučiti v štirih letih po začetku njene uporabe na podlagi podatkov, ki jih priskrbijo države članice glede delovanja nacionalnih revizijskih postopkov,
SPREJEL NASLEDNJO DIREKTIVO:
Člen 1
1. Države članice sprejmejo potrebne ukrepe za zagotovitev, da se glede na postopke oddaje javnih naročil, ki sodijo na področje uporabe direktiv 71/305/EGS in 77/62/EGS, lahko odločitve, ki jih sprejmejo naročniki, učinkovito pregledajo, predvsem pa čim hitreje v skladu s pogoji, določenimi v naslednjih členih in zlasti v členu 2(7) na podlagi tega, da se je s takimi odločitvami kršila zakonodaja Skupnosti na področju javnih naročil ali nacionalni predpisi, s katerimi se to pravo izvaja.
2. Države članice zagotovijo, da ni diskriminacije med fizičnimi oziroma pravnimi osebami, ki trdijo, da so bile pri izvedbi postopka oddaje javnih naročil oškodovane, zato ker ta direktiva razlikuje med nacionalnimi predpisi, s katerimi se izvaja zakonodaja Skupnosti in drugimi nacionalnimi predpisi.
3. Države članice zagotovijo, da so na voljo revizijski postopki v skladu s podrobnimi predpisi, ki jih države članice lahko sprejmejo, vsaj za vsako osebo, ki ima ali je imela interes, da bi dobila določeno javno naročilo v zvezi s preskrbo ali javno naročilo za gradnje, in ki je bila oškodovana ali pa ji grozi oškodovanje zaradi domnevne kršitve. Države članice lahko zlasti zahtevajo, da mora oseba, ki zahteva revizijo, naročnika predhodno obvestiti o domnevni kršitvi in svoji nameri, da bo zahtevala revizijo.
Člen 2
1. Države članice zagotovijo, da sprejeti ukrepi v zvezi z revizijskimi postopki, določeni v členu 1, vključujejo določbo, ki omogoča, da:
(a) se ob prvi priložnosti in z začasnimi postopki sprejmejo začasni ukrepi, katerih cilj je, da se popravijo domnevne kršitve ali prepreči nadaljnja škoda zainteresiranim ponudnikom, vključno z ukrepi, s katerimi se začasno prekine ali zagotovi začasna prekinitev postopka oddaje javnih naročil ali izvajanje katere koli odločitve, ki jo sprejme naročnik;
(b) se razveljavi ali zagotovi, da se razveljavijo nezakonito sprejete odločitve, vključno z odpravo diskriminacijskih tehničnih, ekonomskih ali finančnih specifikacij v razpisu, razpisni dokumentaciji ali v katerih koli drugih dokumentih, ki se nanašajo na postopek oddaje javnega naročila;
(c) se povrne škoda osebam, ki so bile oškodovane zaradi kršitve.
2. Pooblastila, navedena v odstavku 1, se lahko prenesejo na ločene organe, ki so pristojni za različne vidike revizijskega postopka.
3. Ni potrebno, da bi imeli revizijski postopki sami po sebi samodejni suspenzivni učinek na postopke oddaje javnega naročila, na katere se nanašajo.
5. Države članice lahko predvidijo, da mora organ s potrebnimi pooblastili, kadar se odškodnina zahteva na podlagi nezakonito sprejete odločitve, najprej razveljaviti izpodbijano odločitev.
6. Učinke izvajanja pooblastil, navedenih v odstavku 1, na pogodbo, ki se sklene po oddaji, določi nacionalna zakonodaja.
Poleg tega lahko država članica določi, razen ko je treba odločitev pred določitvijo odškodnine razveljaviti, da se pooblastila organa, ki je odgovoren za revizijske postopke, po sklenitvi pogodbe o oddaji javnega naročila omejijo na določanje odškodnine osebi, oškodovani zaradi kršitve.
7. Države članice zagotovijo, da se odločitve, ki jih sprejmejo organi, pristojni za revizijske postopke, lahko učinkovito izvajajo.
8. Kadar organi, pristojni za revizijske postopke, po svoji naravi niso sodni, se vedno navedejo pisni razlogi za njihove odločitve. Poleg tega je v takem primeru treba določiti postopke, s katerimi je kakršenkoli domnevno nezakoniti ukrep, ki ga sprejme revizijski organ, ali domnevna napaka pri izvrševanju dodeljenih pristojnosti lahko predmet sodnega postopka ali revizije drugega organa, ki je sodišče v smislu člena 177 Pogodbe o ustanovitvi Evropske gospodarske skupnosti ter neodvisen od naročnika in tudi od revizijskega organa.
Člani takega neodvisnega organa se imenujejo in razrešijo pod istimi pogoji kakor člani sodstva glede organa oblasti, odgovornega za njihovo imenovanje, mandat in razrešitev. Vsaj predsednik tega neodvisnega organa mora imeti isto pravno in strokovno usposobljenost kakor člani sodstva. Neodvisni organ sprejema svoje odločitve po postopku, v katerem sta zaslišani obe strani, in te odločitve so s sredstvi, ki jih določi vsaka država članica, pravno zavezujoče.
Člen 3
1. Komisija se lahko sklicuje na postopek, ki ga predvideva ta člen, preden je pogodba sklenjena, kadar meni, da je bila med postopkom oddaje javnega naročila, ki sodi na področje uporabe direktiv 71/305/EGS in 77/62/EGS, povzročena jasna in očitna kršitev določb Skupnosti na področju javnih naročil.
2. Komisija uradno obvesti zadevno državo članico in naročnika o razlogih, ki so pripeljali do sklepa, da je bila povzročena jasna in nedvomna kršitev, ter zahteva, da se to popravi.
3. V 21 dneh od prejema obvestila iz odstavka 2 zadevna država članica Komisiji sporoči:
(a) svojo potrditev, da je bila kršitev odpravljena; ali
(b) utemeljene razloge, zakaj popravek ni bil narejen; ali
(c) obvestilo, da je naročnik na svojo lastno pobudo ali na podlagi pooblastil, določenih v členu 2(1)(a), postopek oddaje javnega naročila začasno prekinil.
4. Obrazloženi razlogi v skladu z odstavkom 3(b) se med drugim lahko opirajo na dejstvo, da je domnevna kršitev že predmet sodnega ali drugega revizijskega postopka iz člena 2(8). V takem primeru država članica obvesti Komisijo o rezultatu teh postopkov takoj, ko so znani.
5. Kjer je bilo dano obvestilo, da je postopek oddaje javnega naročila začasno ustavljen v skladu z odstavkom 3(c), država članica uradno obvesti Komisijo, ko začasna ustavitev preneha ali se začne drugi postopek za oddajo javnega naročila, ki se v celoti ali deloma nanaša na isto vsebino. To obvestilo potrjuje, da je bila domnevna kršitev odpravljena ali vključuje utemeljene razloge o tem, zakaj ni bila odpravljena.
Člen 4
2. Do 1. marca vsako leto države članice sporočijo Komisiji podatke o delovanju njihovih nacionalnih revizijskih postopkov v preteklem koledarskem letu. Vsebino podatkov določi Komisija po posvetovanju s Svetovalnim odborom za javna naročila.
Člen 5
Države članice do 1. decembra 1991 sprejmejo ukrepe, potrebne za uskladitev s to direktivo. Komisiji predložijo besedila temeljnih predpisov nacionalne zakonodaje, sprejetih na področju, ki ga ureja ta direktiva.
Člen 6
Ta direktiva je naslovljena na države članice.
ob upoštevanju Uredbe Sveta (EGS) št. 2658/87 o tarifni in statistični nomenklaturi ter o skupni carinski tarifi [1], kakor je bila nazadnje spremenjena z Uredbo (EGS) št. 20/89 [2], in zlasti člena 9 Uredbe,
ker je zaradi zagotavljanja enotne uporabe kombinirane nomenklature, ki je priloga navedene uredbe, treba sprejeti ukrepe v zvezi z uvrstitvijo blaga iz Priloge k tej uredbi;
ker Uredba (EGS) št. 2658/87 določa splošna pravila za razlaganje kombinirane nomenklature in se ta pravila uporabljajo tudi za vse druge nomenklature, ki delno ali v celoti temeljijo na njej ali ji dodajajo dodatne pododdelke, in ki jih določajo posebne določbe Skupnosti, z namenom uporabe tarifnih ali drugih ukrepov v zvezi z blagovno menjavo;
ker se mora blago, poimenovano v stolpcu 1 v preglednici, ki je priloga k tej uredbi, v skladu z navedenimi splošnimi pravili, uvrstiti v ustrezno tarifno oznako KN, navedeno v stolpcu 2, in sicer iz razlogov, navedenih v stolpcu 3;
ker Odbor za nomenklaturo ni podal mnenja v roku, ki ga je določil njegov predsednik,
SPREJELA NASLEDNJO UREDBO:
Člen 1
Blago, poimenovano v stolpcu 1 priložene preglednice, je sedaj uvrščeno v kombinirano nomenklaturo v ustrezno tarifno oznako KN iz stolpca 2 navedene preglednice.
Člen 2
Ta uredba začne veljati 21. dan po objavi v Uradnem listu Evropskih skupnosti.
ob upoštevanju Uredbe Sveta (EGS) št. 2658/87 z dne 23. julija 1987 o tarifni in statistični nomenklaturi in o skupni carinski tarifi [1], nazadnje spremenjene z Uredbo (EGS) št. 20/89 [2], in zlasti člena 9 Uredbe,
ker je zaradi zagotavljanja enotne uporabe kombinirane nomenklature, ki je priloga Uredbe (EGS) št. 2658/87, v zvezi s tarifnim uvrščanjem vetrovk s kapuco tipa anorak (vključno s smučarskimi bundami) vetrnih jopičev, vetrovk in podobnih izdelkov iz oznak KN 6101, 6102, 6201 in 6202 treba podrobno določiti nekatere značilnosti navedenih oblačil;
ker ti izdelki sodijo v kategorijo oblačil, ki se na splošno nosijo preko drugih oblačil in zagotavljajo zaščito pred vremenskimi pojavi;
ker takšne zaščite ni mogoče zagotoviti z oblačili brez rokavov ali s kratkimi rokavi; ker je zaradi tega treba jasno določiti, da morajo imeti vetrovke s kapuco tipa anorak, vetrni jopiči in podobni zgoraj navedeni izdelki dolge rokave;
ker Odbor za nomenklaturo ni podal mnenja v roku, ki ga je določil njegov predsednik,
SPREJELA NASLEDNJO UREDBO:
Člen 1
Samo oblačila z dolgimi rokavi se uvrstijo kot vetrovke s kapuco tipa anorak (vključno s smučarskimi bundami), vetrni jopiči, vetrovke in podobni izdelki v oznake KN 6101, 6102, 6201 in 6202.
Člen 2
Ta uredba začne veljati 21 dni po objavi v Uradnem listu Evropskih skupnosti.
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti za atomsko energijo in zlasti. člena 31 Pogodbe;
ob upoštevanju predloga Komisije, sestavljenega po prejemu mnenja skupine strokovnjakov, ki jo je imenoval Odbor za znanost in tehnologijo [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega obora [3],
ker Priloga k Uredbi (Euratom) št. 3954/87 [4] vsebuje tarifne številke tistih živil in krme, za katera veljajo maksimalne dovoljene ravni;
ker za nekatere tarifne številke niso bile določene maksimalne dovoljene ravni in jih bo Svet priključil po končanem dodatnem delu v glavnem strokovnih izvedencev;
ker je Komisija dne 14. junija in 9. decembra 1988 Svetu predložila dve sporočili kot dodatek k Prilogi zgoraj omenjene uredbe, ki sta bili določeni po posvetovanju s skupino strokovnjakov iz člena 31 Pogodbe;
ker je treba dopolniti Prilogo k Uredbi;
ker je treba prilagoditi tudi nekatere druge točke v Prilogi v skladu z najnovejšimi znanstvenimi dognanji na tem področju;
ker je primerno maksimalne dovoljene ravni specifičnih aktivnosti in druge dele te Priloge združiti v eni tabeli;
ker je za nadaljnje delo treba predpisati, da se naj postopek iz. člena 7 Uredbe (Euratom) št. 3954/87 uporablja tudi za določanje maksimalnih dovoljenih ravni za živila,
SPREJEL NASLEDNJO UREDBO:
Člen 1
Priloga k tej uredbi nadomesti Prilogo k Uredbi (Euratom) št. 3954/87.
Člen 2
Člen 7 Uredbe (Euratom) št. 3954/87 se nadomesti z naslednjim besedilom:
"Člen 7
Izvedbeni predpisi te uredbe, seznam manj pomembnih živil skupaj z maksimalnimi dovoljenimi ravnmi, ki se uporabljajo zanje, in maksimalne dovoljene ravni za krmo, se sprejmejo v skladu s postopkom, predpisanim v. členu 30 Uredbe (EGS) št. 804/68 [5], ki se uporablja po analogiji. Zato se v ta namen ustanovi ad hoc Odbor."
Člen 3
Ta uredba začne veljati tretji dan po objavi v Uradnem listu Evropskih skupnosti.
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 64/433/EGS z dne 26. junija 1964 o zdravstvenih problemih, ki vplivajo na trgovino s svežim mesom v Skupnosti [1], kakor je bila nazadnje spremenjena z Direktivo 88/657/EGS [2], in zlasti člena 13 Direktive,
ker je po členu 13 Direktive 64/433/EGS v skladu s postopkom iz člena 16 odstopanja od odstavka 45(c) Priloge I mogoče na zahtevo odobriti vsaki državi članici, ki ponudi podobna jamstva; ker je treba s temi odstopanji določiti zdravstvene pogoje, ki so vsaj enakovredni pogojem iz navedene Priloge;
ker so organi Španije v pismu z dne 26. septembra 1989 Komisiji predložili zahtevo za odstopanje od odstavka 45(c) Priloge I k Direktivi 64/433/EGS za razkosavanje svežega govejega, ovčjega in prašičjega mesa; ker so v tej zahtevi predlagani zdravstveni pogoji; ker morajo biti zdravstveni pogoji;, ki so določeni kot nadomestilo v zvezi z zahtevanim odstopanjem glede razkosavanja svežega mesa, vsaj enakovredni pogojem iz odstavka 45(c) Priloge I k Direktivi 64/433/EGS;
Ta odločba je naslovljena na države članice.
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 64/433/EGS z dne 26. junija 1964 o zdravstvenih problemih, ki vplivajo na trgovino s svežim mesom v Skupnosti [1], kakor je bila nazadnje spremenjena z Direktivo 88/657/EGS [2], in zlasti člena 13 Direktive,
ker je po členu 13 Direktive 64/433/EGS v skladu s postopkom iz člena 16 odstopanja od odstavka 45(c) Priloge I mogoče na zahtevo odobriti vsaki državi članici, ki ponudi podobna jamstva; ker je treba s temi odstopanji določiti zdravstvene pogoje, ki so vsaj enakovredni pogojem iz navedene Priloge;
ker so organi Francije v pismu z dne 18. januarja 1989 Komisiji predložili zahtevo za odstopanje od odstavka 45(c) Priloge I k Direktivi 64/433/EGS za razkosavanje svežega mesa goveda, ovac in prašičev; ker so v tej zahtevi predlagani zdravstveni pogoji; ker morajo biti zdravstveni pogoji, ki so določeni kot nadomestilo v zvezi z zahtevanim odstopanjem glede razkosavanja svežega mesa, vsaj enakovredni pogojem iz odstavka 45(c) Priloge I k Direktivi 64/433/EGS;
Ta odločba je naslovljena na države članice.
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 2658/87 o carinski in statistični nomenklaturi ter skupni carinski tarifi [1], nazadnje spremenjene z Uredbo (EGS) št. 3945/89 [2] in zlasti člena 9 Uredbe,
ker je treba zaradi zagotavljanja enotne uporabe kombinirane nomenklature, priložene k Uredbi (EGS) št. 2658/87, sprejeti ukrepe v zvezi z uvrstitvijo blaga iz Priloge k tej uredbi;
ker Uredba (EGS) št. 2658/87 določa splošna pravila za razlago kombinirane nomenklature in ker se ta pravila uporabljajo tudi za vsako drugo nomenklaturo, ki delno ali v celoti temelji na njej ali ji dodaja dodatne pododdelke in ki jo določajo posebni predpisi Skupnosti, z namenom uporabe tarifnih ali drugih ukrepov v zvezi z blagovno menjavo;
ker se mora blago, poimenovano v stolpcu 1 v preglednici, ki je priloga k tej uredbi, v skladu z navedenimi splošnimi pravili uvrstiti v ustrezne oznake KN, ki so navedene v stolpcu 2, in sicer iz utemeljitev navedenih v stolpcu 3;
ker Odbor za nomenklaturo ni podal mnenja v roku, ki ga je določil njegov predsednik, kar zadeva izdelek št. 4 v priloženi preglednici;
ker so ukrepi, določeni v tej uredbi, v skladu z mnenjem Odbora za nomenklaturo, kar zadeva izdelke št. 1, 2, 3, 5 in 6 v priloženi preglednici,
SPREJELA NASLEDNJO UREDBO:
Člen 1
Blago, poimenovanje v stolpcu 1 priložene preglednice, je sedaj uvrščeno v kombinirano nomenklaturo v ustrezne oznake KN, navedene v stolpcu 2 navedene preglednice.
Člen 2
Ta uredba začne veljati 21. dan po objavi v Uradnem listu Evropskih skupnosti.
z dne 2. maja 1991 o priznanju Avstralije kot neokužene z bakterijo Erwinia amylovora (Burr.) Winsl. et al.
(91/261/EGS) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 77/93/EGS z dne 21. decembra 1976 o zaščitnih ukrepih pred vnosom škodljivih organizmov na rastlinah ali rastlinskih proizvodih v Skupnost [1], nazadnje spremenjene z Direktivo Komisije 91/27/EGS [2], in zlasti Priloge III, del B(10) Direktive,
ker se v skladu z določbami Direktive 77/93/EGS od 16. aprila do 31. oktobra v primeru porekla s severne poloble in od 1. novembra do 15. aprila v primeru porekla z južne poloble, nekateri rodovi rastlin, z izjemo plodov in semen, s poreklom iz držav ali regij, ki veljajo za neokužene z bakterijo Erwinia amylovora (Burr.) Winsl. et al., ne smejo vnašati v določene države članice;
ker je razvidno iz uradnih podatkov, ki jih je predložila Avstralija, da se navedeni škodljivi organizem v tej državi ne pojavlja ter da v Avstraliji že dolgo velja stroga prepoved uvoza rastlin in rastlinskih proizvodov, ki bi lahko vnesli ta škodljivi organizem;
ker se torej lahko ugotovi, da ne obstaja nevarnost, da bi se navedeni škodljivi organizem razširil;
ker je ta odločba brez vpliva na vsakršne poznejše ugotovitve, ki bi lahko pokazale, da je navedeni škodljivi organizem v tej deželi navzoč;
ker bo Komisija zagotovila, da mora vsako leto Avstralija dati na razpolago vse tehnične podatke, ki so potrebni za oceno navedenega položaja;
ker so ukrepi iz te odločbe v skladu z mnenjem Stalnega odbora za zdravstveno varstvo rastlin,
SPREJELA NASLEDNJO ODLOČBO: Člen 1
S tem se razglaša, da se Avstralija prizna kot neokužena z bakterijo Erwinia amylovora (Burr.) Winsl. et al. Člen 2
Ta odločba je naslovljena na države članice.
z dne 21. marca 1991 o deveti spremembi Direktive 76/769/EGS o približevanju zakonov in drugih predpisov držav članic v zvezi z omejitvami pri trženju in uporabi nekaterih nevarnih snovi in pripravkov
(91/173/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100a Pogodbe,
ob upoštevanju predloga Komisije [1],
v sodelovanju z Evropskim parlamentom [2],
ob upoštevanju mnenja Ekonomsko-socialnega odbora [3],
ker je v obdobju, ki se izteče 31. decembra 1992, treba sprejeti ukrepe za postopno vzpostavitev notranjega trga; ker notranji trg obsega območje brez notranjih meja, ki zagotavlja prosti pretok blaga, oseb, storitev in kapitala;
ker so pentaklorofenol (CAS št. 87-86-5) in njegove spojine nevarne za človeka in okolje, zlasti za vodno okolje; ker je treba uporabo teh snovi urediti s predpisi;
ker omejitve pri uporabi ali trženju navedenih snovi ali pripravkov, ki te snovi vsebujejo, ki so jih nekatere države članice že sprejele, neposredno vplivajo na vzpostavitev in delovanje notranjega trga; ker je treba približati zakonodajo držav članic na tem področju in spremeniti Prilogo I k Direktivi 76/769/EGS [4], nazadnje spremenjeni z Direktivo 89/678/EGS [5];
ker bo Komisija razvijala usklajeno strategijo Skupnosti v zvezi z dajanjem kemijskih izdelkov za zaščito lesa v promet in z njihovo uporabo; ker bo ta strategija temeljila na informacijah, ki ji jih bodo posredovale države članice ter zlasti na oceni tveganja za človeka in okolje ob upoštevanju različnih problemov, ki jih v državah članicah predstavlja zaščita lesa;
ker ta direktiva ne vpliva na sedanjo zakonodajo Skupnosti o morebitnem sprejetju strožjih omejitev s strani držav članic pri uporabi navedenih snovi in pripravkov na delovnem mestu,
z dne 16. decembra 1991 o vzajemnem priznavanju nacionalnih spričeval o usposobljenosti za voditelja čolna za prevoz blaga in potnikov po celinskih plovnih poteh
ob upoštevanju predloga Komisije, [1]
Člen 1
Za namene te direktive se nacionalna spričevala o usposobljenosti za voditelja čolna za prevoz blaga in potnikov po celinskih plovnih poteh, navedena v Prilogi I, razdelijo naprej v:
Člen 2
S pridržkom določb člena 3(5) dovoljenje voditelja čolna za plovbo po Renu, izdano v skladu z revidirano Konvencijo o plovbi po Renu, velja za vse plovne poti v Skupnosti.
Člen 3
1. Še veljavna spričevala o usposobljenosti za voditelja čolna s seznama skupine A v Prilogi I priznavajo vse države članice kot veljavna za namene plovbe pomorskih plovnih poteh s seznama v Prilogi II, kakor da bi jih izdale same.
2. Države članice vzajemno priznavajo še veljavna spričevala o usposobljenosti za voditelja čolna s seznama skupine B v Prilogi I kot veljavna za namene plovbe po njihovih celinskih plovnih poteh, razen tistih, za katere se zahteva dovoljenje za plovbo po Renu, ali tistih, ki so uvrščene na seznam v Prilogi II, kakor da bi jih izdale same.
3. Država članica lahko prizna spričevalo o usposobljenosti za voditelja čolna s seznama skupine A ali skupine B v Prilogi I pod enakimi pogoji glede minimalne starosti, kakor veljajo v zadevni državi članici za izdajo spričevala o usposobljenosti za voditelja čolna v isti skupini.
4. Država članica lahko omeji priznavanje spričevala o usposobljenosti za voditelja čolna na tiste kategorije plovil, za katere navedeno spričevalo velja v državi članici, ki ga je izdala.
Države članice priznavajo spričevalo, izdano v skladu s številko 10170 ADNR, kot dokazilo o tem znanju.
Člen 4
Komisija po potrebi sprejme potrebne ukrepe za prilagoditev seznama spričeval iz Priloge I po postopku iz člena 7.
Člen 5
Svet na podlagi predloga Komisije, ki ga je treba predložiti najpozneje do 31. decembra 1993, s kvalificirano večino odloči o skupnih določbah o plovbi s plovili, namenjenimi za prevoz blaga in potnikov po celinskih plovnih poteh, najpozneje do 31. decembra 1994.
Člen 6
Člen 7
1. Za namene člena 4 Komisiji pomaga odbor, ki ga sestavljajo predstavniki držav članic, predseduje pa mu predstavnik Komisije.
2. Predstavnik Komisije predloži odboru osnutek za spremembo Priloge I. Odbor da svoje mnenje o osnutku v roku, ki ga lahko glede na nujnost zadeve določi predsednik. Mnenje se sprejme z večino, ki jo določa člen 148(2) Pogodbe, za sprejemanje sklepov Sveta na predlog Komisije. Glasovi predstavnikov držav članic v odboru se ponderirajo na način iz navedenega člena. Predsednik ne glasuje.
Komisija sprejme spremembo Priloge I, če je v skladu z mnenjem odbora.
Če predlagana sprememba ni v skladu z mnenjem odbora ali če mnenje ni bilo dano, Komisija brez odlašanja predloži Svetu predlog ukrepov, ki naj se sprejmejo. Svet odloča s kvalificirano večino.
Če Svet ne odloči v treh mesecih po prejemu predloga, predlagano spremembo sprejme Komisija.
Člen 8
Ta direktiva je naslovljena na države članice.
Uredba Komisije (EGS) št. 147/91 z dne 22. januarja 1991 o opredelitvi in določitvi dovoljenih količinskih izgub kmetijskih proizvodov v javnih intervencijskih skladiščih
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 3492/90 z dne 27. novembra 1990 o določitvi dejavnikov, ki jih je treba upoštevati v letnih obračunih za financiranje intervencijskih ukrepov v obliki javnega skladiščenja s strani Evropskega kmetijskega usmerjevalnega in jamstvenega sklada, Jamstvenega oddelka [1], in zlasti člena 4 Uredbe,
ker je treba določiti opredelitev dovoljenih izgub, predvideno v členu 4 Uredbe (EGS) št. 3492/90, za ohranitev kmetijskih proizvodov v javnih intervencijskih skladiščih in metodo izračuna, ki jo je treba uporabljati za določanje finančnih posledic skladiščenja;
ker se dovoljena izguba nanaša na običajne količinske izgube, ki so posledica običajnega skladiščenja ali predelave kmetijskih proizvodov v intervencijah, pri čemer je treba upoštevati pravila za primerno ohranitev proizvoda;
ker je treba določiti dovoljene izgube za vsak posamezni proizvod in pri tem uporabljati enostavno metodo ter upoštevati nedoločljivo količino izgube, nastalo med skladiščenjem v zadnjih letih; ker je treba določiti mejo v odstotku skupne uskladiščene količine;
ker je treba za nekatere proizvode, ki so predmet predelave med odkupom in skladiščenjem, določiti posebne dovoljene izgube, nastale med predelavo;
ker se že dolgo niso izvajale operacije skladiščenja za prašičje meso, se ta meja določi naknadno, če se operacije skladiščenja ponovno začnejo;
ker je treba opredeliti čas, v katerem mora EKUJS, Jamstveni oddelek, upoštevati finančne učinke uporabe dovoljenih izgub;
ker se je za nekatere kmetijske proizvode bistveno spremenila metoda izračunavanja odstotkov izgube, ki so običajno dovoljeni med skladiščenjem; ker je treba nujno oceniti te odstotke glede na izkušnje.
ker so bile dovoljene izgube določene v uredbah po posameznih sektorjih; ker jih je treba zaradi pravne poenostavitve določiti v eni sami uredbi;
ker so ukrepi, predvideni s to uredbo, v skladu z mnenjem Odbora EKUJS,
SPREJELA NASLEDNJO UREDBO: Člen 1
1. Meja dovoljenih količinskih izgub, ki nastopijo pri operacijah običajnega skladiščenja v skladu s sprejetimi pravili, se določi za vsak posamezni kmetijski proizvod, ki je predmet ukrepa javnega skladiščenja.
2. Dovoljena izguba se določi kot odstotek od dejanske teže količine, brez embalaže, ki se prevzame v skladiščenje med zadevnim proračunskim letom, povečane za že uskladiščene količine ob začetku zadevnega leta. Obračunava se za vsak posamezni proizvod na osnovi celotne količine, ki jo skladišči intervencijska agencija.
Dejanska teža pri odkupu in prodaji se izračuna z odštevanjem standardne teže embalaže, kakor je določena v pogojih odkupa, od zabeležene teže ali, če tega ni, od povprečne teže embalaže, ki jo uporablja agencija.
2. Odstotki za dovoljene izgube med predelavo se določijo, kakor sledi:
—izkoščevanje govejega mesa 32 %
—predelava tobaka v listih 19 %.
z dne 22. aprila 1991 o spremembi Uredbe (EGS) št. 1208/81 o določitvi lestvice Skupnosti za razvrščanje trupov odraslega goveda
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 1358/80 z dne 5. junija 1980, ki določa orientacijsko ceno in intervencijsko ceno za odraslo govedo, ki je prišlo na trg v letih 1980/81, in predstavlja razvrstitveno lestvico za trupe odraslega goveda1, in zlasti člena 4(1) Uredbe,
ob upoštevanju predloga Komisije,
ker je Uredba (EGS) št. 1208/812 uvedla lestvico Skupnosti za razvrščanje trupov odraslega goveda;
ker naj bi bila, glede na genetske izboljšave v reji govedi, lestvica razvrščanja trupov odraslega goveda v Skupnosti prilagojena tako, da bi upoštevala tudi živali z dvojnim omišičevjem; in končno, ker je potrebno sprejeti ukrepe za neobvezno uvedbo ocene razreda mesnatosti glede na obstoječe razrede,
SPREJEL NASLEDNJO UREDBO: Člen 1
Uredba (EGS) št. 1208/81 se spremeni, kot sledi:
1. Člen 3 se nadomesti z naslednjim:
"Člen 3
1. Trupi odraslega goveda se delijo v naslednje kategorije:
A. trupi bikov, mlajših od dveh let;
B. trupi ostalih bikov;
C. trupi moških kastriranih živali;
D. trupi krav;
E. trupi telic.
Brez poseganja v uporabo intervencijskih predpisov bodo točke A, B, C, D in E za identifikacijo trupov v veljavi od 1. januarja 1992.
Kriteriji za razlikovanje med kategorijami trupov bodo določeni glede na postopek, določen v členu 27 Uredbe (EGS) št. 805/68.
2. Trupi odraslega goveda se razvrščajo na podlagi ocene:
(a) vizualnega ocenjevanja mesnatosti;
(b) zamaščenosti,
kot je določeno v prilogah I in II.
Razred vizualno ocenjene mesnatosti, ki je v Prilogi I označena s črko S, lahko uporabljajo države članice, če s prostovoljno uvedbo višjega razreda od obstoječih razredov (trupi z dvojnim omišičevjem) upoštevajoč razvoj posebne vrste proizvodnje.
Države članice, ki nameravajo izkoristiti to možnost, obvestijo Komisijo in ostale države članice.
3. Države članice lahko razdelijo obstoječe razrede iz prilog I in II do največ treh podrazredov.";
2. Priloga I se nadomesti s prilogo k tej uredbi. Člen 2
Ta uredba začne veljati tretji dan po objavi v Uradnem listu Evropskih skupnosti. Ta uredba je v celoti zavezujoča in se neposredno uporablja v vseh državah članicah.
z dne 19. junija 1991 o spremembi Uredbe (EGS) št. 1014/90 o določitvi podrobnih izvedbenih pravil za opredelitev, opis in predstavitev žganih pijač
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 1576/89 z dne 29. maja 1989 o določitvi splošnih pravil za opredelitev, opis in predstavitev žganih pijač [1] in zlasti člena 6(3) Uredbe,
ker je Uredba Komisije (EGS) št. 1014/90 [2] določila prva podrobna pravila; ker jih je treba dopolniti;
ker je treba zaradi upoštevanja že dolgo uveljavljenih postopkov, ki so obstajali, ko je začela veljati Uredba (EGS) št. 1576/89, dovoliti, da se lahko nekatera sestavljena imena likerjev ohranijo, četudi alkohol ni dobljen ali ni izključno dobljen iz navedene žgane pijače; ker je bistvenega pomena določiti pogoje za opis teh likerjev, da se tako prepreči vsakršna nevarnost zamenjave z žganimi pijačami, opredeljenimi v členu 1(4) Uredbe (EGS) št. 1576/89;
ker so ukrepi, predvideni s to uredbo, v skladu z mnenjem Odbora za izvajanje določb o žganih pijačah,
"Člen 7b
1. V skladu z drugo alineo člena 6(1) Uredbe (EGS) št. 1576/89 je prepovedana uporaba generičnega izraza v sestavljenem izrazu pri predstavitvi žgane pijače, če alkohol v tej pijači ne izvira izključno iz navedene žgane pijače.
2. Vendar se v skladu s stanjem ob začetku veljavnosti te uredbe pri predstavitvi likerjev, izdelanih v Skupnosti, lahko uporabijo samo naslednji sestavljeni izrazi:
solbaerrom, imenovan tudi blackcurrant rum.
3. Pri označevanju in predstavitvi likerjev iz odstavka 2 mora biti sestavljeni izraz na označbi naveden v eni vrsti, v tiskanih črkah, v enotni pisavi iste velikosti in barve, beseda "liker" pa mora biti navedena v neposredni bližini v črkah, ki niso manjše od črk te pisave.
Člen 2 Ta uredba začne veljati tretji dan po objavi v Uradnem listu Evropskih skupnosti. Ta uredba je v celoti zavezujoča in se neposredno uporablja v vseh državah članicah.
z dne 11. oktobra 1991 o spremembi Uredbe (EGS) št. 1538/91, ki uvaja podrobna pravila za izvajanje Uredbe (EGS) št. 1906/90 o določenih tržnih standardih za perutnino
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 1906/90 z dne 26. junija 1990 o določenih tržnih standardih za perutnino [1], zlasti člena 9,
ker člen 8 Uredbe Komisije (EGS) št. 1538/91 [2] vsebuje podrobne določbe za poljubno razvrščanje zamrznjenega in hitro zamrznjenega perutninskega mesa po masi; ker se je takojšnja uporaba teh določb izkazala za oviro pri uvozu perutninskega mesa, pakiranega preden je uredba začela veljati; ker naj bi bila zato uporaba člena 8 odložena na 1. marec 1992;
ker Upravljalni odbor za perutninsko meso in jajca ni dal svojega mnenja v roku, ki ga je določil predsednik tega odbora,
SPREJELA NASLEDNJO UREDBO:
Ta uredba začne veljati 20. junija 1991.
Vendar lahko proizvode, za katere velja ta uredba, izvajalci pakirajo v embalažni material, na katerem so označbe, predpisane v veljavni zakonodaji Skupnosti ali veljavni nacionalni zakonodaji, preden začne veljati ta uredba. Ti izdelki se lahko nato tržijo do 31. decembra 1992."
o uvajanju računalniške tehnologije v veterinarske uvozne postopke (projekt Shift), spremembi direktiv 90/675/EGS, 91/496/EGS, 91/623/EGS in Odločbe 90/424/EGS ter o razveljavljavitvi Odločbe 88/192/EGS (92/438/EGS)
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 43 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ker so zaradi znatnega napredka pri usklajevanju veterinarskega sektorja potrebni novi predpisi za uvajanje računalniške tehnologije v veterinarske uvozne postopke in zato razveljavitev Odločbe 88/192/EGS;
ker bi morali ti novi predpisi pomagati varovati zdravje ljudi in živali, obenem pa omogočati oblikovanje notranjega trga za živali in živalske proizvode;
ker so ti novi predpisi še potrebnejši zaradi ukinitve nadzora na notranjih mejah;
ker mora uvajanje računalniške tehnologije v veterinarske uvozne postopke omogočiti učinkovit način, s katerim lahko uradni veterinarji, ki zavrnejo pošiljko na mejni kontrolni točki, posredujejo ustrezne informacije in tudi zbirke podatkov o uvoznih pogojih ter uvozih živali in živalskih proizvodov;
ker bi bilo treba v skladu s tem spremeniti direktive 90/675/EGS, 91/496/EGS in 917/628/EGS;
ker bi bilo treba v Odločbi Sveta 90/424/EGS z dne 26. junija 1990 o odhodkih na področju veterine [6] predvideti, da Skupnost lahko finančno prispeva k uveljavljanju novih ukrepov v zvezi z uvajanjem računalniške tehnologije v veterinarske uvozne postopke;
ker bi bilo treba Komisijo pooblastiti za sprejemanje potrebnih izvedbenih določb,
SPREJEL NASLEDNJO ODLOČBO
- postopek za posredovanje ustreznih informacij, kadar uradni veterinar na mejni kontrolni točki pošiljko preusmeri,
- organizacijo in vodenje zbirk podatkov, ki pokrivajo uvozne pogoje Skupnosti za živali in proizvode,
- organizacijo in vodenje zbirk podatkov, ki pokrivajo uvoz živali in proizvodov v Skupnost.
2. Uvajanje računalniške tehnologije, določeno v odstavku 1, mora izpolnjevati veljavne mednarodne standarde.
Člen 2
V tej odločbi se, če je potrebno, uporabljajo opredelitve, navedene v direktivah 90/675/EGS, 91/496/EGS in 91/628/EGS.
Člen 3
1. Postopek obveščanja iz prve alinee člena 1(1) pokriva mejne kontrolne točke, centralne organe držav članic in Komisijo.
2. Postopek obveščanja iz prve alinee člena 1(1) se izvaja, kakor je določeno v Prilogi I.
Člen 4
1. Zbirke podatkov iz druge alinee člena 1 vsebujejo vse podrobnosti o zahtevah za uvoz živali in proizvodov v Skupnost, zlasti informacije o seznamu pooblaščenih tretjih držav, odobrenih obratov, sprejetih zaščitnih ukrepov in veljavnih vzorčnih spričeval.
2. Zbirke podatkov iz druge alinee člena 1(1) se organizirajo in vodijo, kakor je določeno v Prilogi II.
Člen 5
1. Zbirke podatkov iz tretje alinee člena 1(1) vsebujejo vse informacije o vsaki pošiljki živali ali proizvodov v Skupnost in pokrivajo zlasti pogoje za prevoz živali, kakor so določeni v poglavju III Direktive 91/628/EGS, ter rezultate pregledov, opravljenih v skladu z direktivama 90/675/EGS in 91/496/EGS.
2. Zbirke podatkov iz tretje alinee člena 1 se organizirajo in vodijo, kakor je določeno v Prilogi III.
Člen 6
Oprema, ki se uporablja na mejnih kontrolnih točkah za namene te odločbe, je lahko enaka opremi, določeni v členu 2(2) Odločbe Komisije 91/398/EGS z dne 19. julija 1991 o računalniškem omrežju za povezavo med veterinarskimi organi (Animo) [7].
Člen 7
Odločba 88/192/EGS se razveljavi.
Člen 8
Direktiva 90/675/EGS se spremeni:
1. členu 4(1) se doda naslednja alinea:
2. členu 8(2) se doda:
"(d) pregledajo zbirke podatkov, določene v drugi alinei člena 1 Odločbe 92/438/EGS.";
3. členu 9(2)(iii) se doda:
"Zagotoviti mora, da se opravi ustrezna posodobitev zbirk podatkov, navedenih v tretji alinei člena 1 Odločbe 92/438/EGS.";
4. prva alinea člena 11(4)(b) se nadomesti z:
"— z uporabo računalniškega omrežja za povezavo med veterinarskimi organi (Animo) posreduje uradnemu veterinarju na inšpekcijski postaji namembnega kraja pošiljke obvestilo o prehodu proizvodov in predvidenem datumu njihovega prihoda,";
5. členu 11(4)(b) se doda:
"V teh primerih se obvesti pristojni organ prek računalniškega omrežja za povezavo med veterinarskimi organi (Animo).";
6. v členu 16(1)(a) se prva alinea nadomesti s:
"— sproži postopek obveščanja, predviden v prvi alinei člena 1 Odločbe 92/438/EGS,";
7. v členu 16(1)(a) se tretja alinea črta;
8. člen 16(5) se nadomesti s:
"5. Veljajo določbe Odločbe 92/438/EGS."
Člen 9
Direktiva 91/496/EGS se spremeni:
1. členu 4(1) se doda naslednja alinea:
"Pregled se opravi po pregledu zbirk podatkov, določenih v drugi alinei člena 1 Odločbe 92/438/EGS.";
3. v členu 6(2) se doda naslednji stavek:
"Uradni veterinar zagotovi, da se opravi ustrezna posodobitev zbirk podatkov, navedenih v tretji alinei člena 1 Odločbe 92/438/EGS.";
4. v členu 9(1)(d) se besede iz drugega pododstavka člena 12(4) nadomestijo z iz člena 20 Direktive 90/425/EGS
5. v členu 12(1)(c) se prva alinea nadomesti s:
"— sproži postopek obveščanja, predviden v prvi alinei člena 1 Odločbe 92/438/EGS,";
6. v členu 12(1)(c) se tretja alinea črta;
7. člen 12(4) se nadomesti s:
"4. Veljajo določbe Odločbe 92/438/EGS.";
8. v prvem pododstavku člena 30(2) se besede "v drugem pododstavku" črtajo.
Člen 10
Členu 11 Direktive 91/628/EGS se doda naslednji odstavek:
Člen 11
Odločbi 90/424/EGS se doda naslednji člen:
"Člen 37a
1. Za uvajanje računalniške tehnologije v veterinarske uvozne postopke se lahko dodeli finančna pomoč Skupnosti, kakor je določeno v Odločbi 92/438/EGS [*] UL L 234, 25.8.1992, str. 27..
Člen 12
Predpisi, potrebni za izvajanje te odločbe, se sprejmejo v skladu s postopkom, določenim v členu 13.
Člen 13
1. Komisiji pomaga Stalni veterinarski odbor, ustanovljen z Odločbo 68/361/EGS [12], v nadaljevanju besedila "odbor".
2. Če je treba ravnati po postopku iz tega člena, predsednik brez odlašanja na lastno pobudo ali pa na zahtevo predstavnika države članice preda zadevo odboru.
3. Predstavnik Komisije predloži odboru osnutek potrebnih ukrepov. Odbor da svoje mnenje o osnutku v roku, ki ga lahko glede na nujnost zadeve določi predsednik. Mnenje se sprejeme z večino 54 glasov, pri čemer se glasovi držav članic ponderirajo na način, določen v členu 148(2) Pogodbe. Predsednik ne glasuje.
4. (a) (a) Komisija sprejme ukrepe in jih nemudoma izvede, kadar so v skladu z mnenjem odbora.
(b) Če ukrepi niso v skladu z mnenjem odbora ali če mnenje ni bilo dano, Komisija brez odlašanja predloži Svetu predlog ukrepov za sprejetje. Svet odloča s kvalificirano večino.
Če Svet ne odloči v treh mesecih po prejemu predloga, predlagane ukrepe sprejme Komisija in jih začne nemudoma izvajati.
Člen 14
Določbe te odločbe se pred 1. julijem 1995 ponovno preučijo z upoštevanjem tehnološkega razvoja in zato, da se uvedejo potrebne izboljšave, predvsem zaradi novih dognanj, ki so v večini naprednejših držav članic morda že zabeležena.
Člen 15
Ta odločba je naslovljena na države članice.
z dne 25. septembra 1992 o načinu sodelovanja med strežniškim centrom Animo in državami članicami
(92/486/EGS) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 90/425/EGS z dne 26. junija 1990 o veterinarskih in zootehničnih pregledih, ki se zaradi vzpostavitve notranjega trga izvajajo v trgovini znotraj Skupnosti z nekaterimi živimi živalmi in proizvodi [1], kakor je bila nazadnje spremenjena z Direktivo 92/60/EGS [2], in zlasti člena 20(3) Direktive,
ker je Komisija 19. julija 1991 sprejela Odločbo 91/398/EGS o računalniškem omrežju za povezavo med veterinarskimi organi (Animo) [3] in 2. julija 1992 Odločbo 92/373/EGS o imenovanju strežniškega centra Animo [4];
ker je treba za zagotovitev delovanja računalniškega omrežja Animo sprejeti določbe za uskladitev načina sodelovanja med strežniškim centrom Animo in državami članicami;
ker so ukrepi, predvideni s to odločbo, v skladu z mnenjem Stalnega veterinarskega odbora,
SPREJELA NASLEDNJO ODLOČBO:
Člen 1
Vsaka država članica imenuje v skladu s svojimi nacionalnimi predpisi organ, odgovoren za usklajevanje med organi v vsaki državi članici.
Usklajevalni organ sklene pogodbo z Eurokomom za uporabo skupnega strežniškega centra. Pogodba se podpiše v skladu z nacionalnimi pravili.
Člen 2
Glede pogodb iz člena 1 pristojni organi držav članic zagotovijo, da:
- so veljavne do 1. julija 1995,
- vsebujejo klavzulo o letni reviziji,
- vsebujejo klavzulo o prenehanju s šestmesečnim odpovednim rokom,
- vsebujejo obvezo Eurokoma, da bo uveljavil vse tehnične zahteve iz Priloge k Odločbi Komisije 91/638/EGS [5] na podlagi tehničnega pristopa, ki ga je Eurokom predlagal v svoji ponudbi. Morebitna dodatna dela Eurokoma, vključno z delom za vsako državo članico, ki so povezana z izvedbo sistema v vsaki državi članici in z delom pri projektnem upravljanju, so predmet ločenih dogovorov,
- upoštevajo naslednje finančne vidike:
(a) 300 ECU na leto na lokalno enoto, kakor je navedeno v Odločbi Komisije 92/175/EGS [6];
(b) stroške komunikacijskih storitev, ki se razlikujejo glede na to, ali obstaja ali ne obstaja nacionalna centralna enota, in predstavljajo najugodnejšo ceno, ki jo doseže Eurokom pri ponudniku komunikacijskih storitev.
Člen 3
Države članice se zavežejo, da bodo klavzulo o prenehanju iz tretje alinee člena 2 uporabljale samo do datuma, določenega v skladu s postopkom iz člena 20(3) Direktive 90/425/EGS.
Člen 4
Skupni letni stroški, nastali zaradi stroškov sodelovanja v omrežju iz točke (a) pete alinee člena 2, ki ne presežejo zneska, predvidenega za prvo leto, in njihova razdelitev med države članice se ponovno preučijo pred 1. julijem 1993. Vendar se najvišja cena za posamezno državo članico za drugo in tretje leto pogodbe navzgor ne sme razlikovati za več kakor 10 % cene za prvo leto.
Člen 5
Če bi se med izvajanjem sistema ugotovilo, da je nastopil položaj, zlasti glede finančnih določb, ki ni v skladu s cilji te odločbe, Komisija izvede potrebne ukrepe v skladu s postopkom iz člena 42 Odločbe Sveta 90/424/EGS [7].
Člen 6
Ta odločba je naslovljena na države članice.
z dne 10. februarja 1992 o spremembi Direktive Sveta 78/663/EGS o določitvi posebnih meril čistosti za emulgatorje, stabilizatorje, gostila in želirna sredstva za uporabo v živilih
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Direktive Sveta 89/107/EGS z dne 21. decembra 1988 o približevanju zakonodaj držav članic o aditivih za živila, ki se smejo uporabljati v živilih, namenjenih za prehrano ljudi [1], in zlasti člena 3(3) Direktive,
ker je treba, ob upoštevanju specifikacij, kakršne so bile sprejete v Codexu Alimentariusu, in zato, da se upošteva nove proizvodne tehnike, spremeniti Direktivo Sveta 78/663/EGS [2], kakor je bila nazadnje spremenjena z Direktivo Komisije 90/612/EGS [3];
ker so se skladno s členom 6 Direktive 89/107/EGS o predpisih, ki vplivajo na zdravje ljudi, posvetovali z Znanstvenim odborom za živila;
ker so ukrepi, predvideni s to direktivo, v skladu z mnenjem Stalnega odbora za živila,
SPREJELA NASLEDNJO DIREKTIVO:
Člen 1
Priloga k Direktivi 78/663/EGS se spremeni, kakor določa Priloga te direktive.
Člen 2
Države članice sprejmejo zakone in druge predpise, potrebne za uskladitev s to direktivo, najpozneje do 1. junija 1993 in o tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice
Člen 3
Ta direktiva je naslovljena na države članice.
z dne 30. aprila 1992 o sedmi spremembi Direktive 67/548/EGS o približevanju zakonov in drugih predpisov v zvezi z razvrščanjem, pakiranjem in označevanjem nevarnih snovi
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100a Pogodbe,
ob upoštevanju predloga Komisije [1],
v sodelovanju z Evropskim parlamentom [2],
ob upoštevanju mnenja Ekonomsko-socialnega odbora [3],
ker lahko neskladje med zakoni in drugimi predpisi v zvezi z razvrščanjem, pakiranjem in označevanjem nevarnih snovi ter prijavo novih snovi v državah članicah ovira trgovanje med državami članicami in ustvari neenake pogoje konkurence; ker ima neskladje med temi ukrepi v državah članicah neposreden vpliv na delovanje notranjega trga in ne zagotavlja enake ravni varstva javnega zdravja in okolja;
ker so ukrepi za približevanje predpisov držav članic, katerih cilj je vzpostavitev in delovanje notranjega trga, zasnovani na visoki ravni varstva glede zdravja, varnosti ter varstva ljudi in okolja;
ker je za varstvo ljudi in okolja pred možnimi nevarnostmi, ki bi lahko nastale z dajanjem novih snovi na trg, treba določiti primerne ukrepe in zlasti spremeniti ter poostriti določbe Direktive Sveta 67/548/EGS [4], kakor je bila nazadnje spremenjena z Direktivo 90/517/EGS [5];
ker je treba vsako novo snov, dano na trg, prijaviti pristojnim organom s prijavo, ki vsebuje nekatere informacije; ker se za snovi, dane na trg v količinah, manjših od ene tone na leto na proizvajalca, lahko omejijo zahteve glede prijave; ker je treba predvideti dodatne študije, če količina snovi, dana na trg, presega nekatere omejitve;
ker je treba opredeliti ukrepe, ki bi omogočili uvedbo prijavnega postopka, po katerem je prijava, vložena v eni državi članici, veljavna za Skupnost; ker je morda smiselno, da proizvajalec snovi, ki so proizvedene zunaj Skupnosti, določi izključnega zastopnika v Skupnosti za prijavo;
ker je za napoved učinkov na ljudi in okolje priporočljivo, da se za vsako prijavljeno novo snov ocenijo tveganja, in ker bi se morala določiti enotna načela za ocenjevanje tveganja;
ker je nadalje pomembno pozorno spremljati razvoj in uporabo novih snovi, danih na trg, in ker je torej treba uvesti sistem, ki omogoča uvrstitev vseh novih snovi na seznam;
ker je Komisija na podlagi člena 13(1) Direktive 67/548/EGS [6] sestavila popis snovi na trgu Skupnosti z dne 18. septembra 1981 (Evropski seznam obstoječih snovi – EINECS) v skladu s smernicami iz Odločbe Komisije 81/437/EGS; ker je bil navedeni popis objavljen v Uradnem listu Evropskih skupnosti [7];
ker je ustrezno skrajno zmanjšati število živali, ki se uporabljajo v poskusne namene, v skladu z Direktivo Sveta 86/609/EGS z dne 24. novembra 1986 o približevanju zakonov in drugih predpisov držav članic v zvezi z zaščito živali, ki se uporabljajo v poskusne in druge znanstvene namene [8]; ker je treba sprejeti vse ustrezne ukrepe, da bi se izognili podvajanju poskusov na živalih;
ker Direktiva Sveta 87/18/EGS z dne 18. decembra 1986 o usklajevanju zakonov in drugih predpisov o uporabi načel dobre laboratorijske prakse ter o preverjanju njihove uporabe pri preskusih kemičnih snovi [9] podrobno določa načela Skupnosti glede dobre laboratorijske prakse, po katerih se je treba ravnati pri poskusih s kemikalijami;
ker je za spodbujanje varstva okolja ter varnosti in zdravja pri delu zaželeno, da so varnostni podatki o nevarnih snoveh na voljo strokovnim uporabnikom;
ker je treba na ravni Skupnosti sprejeti predpise o razvrščanju in označevanju snovi, da bi se spodbudila zaščita prebivalstva in zlasti delavcev, ki jih uporabljajo;
ker je za zagotovitev ustrezne ravni varstva ljudi in okolja treba uvesti ukrepe za pakiranje in začasno označevanje nevarnih snovi, zajetih v Prilogi I k Direktivi 67/548/EGS; ker je iz enakega razloga potrebno, da postane navajanje varnostnega nasveta obvezno;
ker člen 2 Direktive 67/548/EGS na podlagi splošnih opredelitev pojmov razvršča snovi in pripravke na strupene, zdravju škodljive, jedke ali dražilne; ker so izkušnje pokazale, da je to razvrstitev treba izpopolniti; ker se zdi smiselno določiti podrobna merila za razvrščanje; ker poleg tega člen 3 Direktive določa oceno nevarnosti za okolje, zaradi česar je treba našteti nekatere značilnosti in parametre ocene in določiti program poskusov;
ker je zaželeno dodati nov skupni znak za nevarnost, "nevarno za okolje", ki naj bo nameščen na embalaži;
ker je treba zagotoviti zaupnost nekaterih informacij, ki so uradna ali poslovna tajnost;
ker je treba pod nekaterimi pogoji državam članicam dovoliti, da sprejmejo zaščitne ukrepe;
ker je treba na Komisijo prenesti ustrezna pooblastila, potrebna za prilagoditev vseh prilog k Direktivi 67/548/EGS tehničnemu napredku,
SPREJEL NASLEDNJO DIREKTIVO:
Člen 1
Direktiva 67/548/EGS se spremeni:
(a) prijavi snovi;
(b) izmenjavi informacij o prijavljenih snoveh;
(c) oceni možnega tveganja za ljudi in okolje, ki ga pomenijo prijavljene snovi;
2. Ta direktiva se ne uporablja za naslednje pripravke v obliki končnih izdelkov, ki so namenjeni končnemu uporabniku:
(a) farmacevtski izdelki, ki se uporabljajo za ljudi ali v veterinarstvu, kakor so določeni v Direktivi 65/65/EGS [10], nazadnje spremenjeni z Direktivo 87/21/EGS [11];
(b) kozmetični izdelki, kakor so določeni z Direktivo 76/768/EGS [12], nazadnje spremenjeno z Direktivo 86/199/EGS [13];
(c) zmesi snovi, ki jih v obliki odpadnih snovi urejata direktivi 75/442/EGS [14] in 78/319/EGS [15];
(d) živila;
(e) krma (živalska prehrana);
(f) pesticidi;
(g) radioaktivne snovi, kakor so določene z Direktivo 80/836/EGS [16];
(h) druge snovi ali pripravki, za katere v Skupnosti obstajajo postopki prijave ali odobritve in za katere so zahteve enakovredne zahtevam, opredeljenim v tej direktivi.
Najpozneje 12 mesecev po objavi te direktive Komisija v skladu s postopkom, opredeljenim v členu 29(4)(a), sestavi seznam zgoraj navedenih snovi in pripravkov. Seznam se bo redno ponovno pregledoval in po potrebi popravljal v skladu z navedenim postopkom.
Poleg tega se ta direktiva ne uporablja za:
- prevoz nevarnih snovi po železnici, cesti, celinskih vodnih poteh, morju ali zraku,
Člen 2
Opredelitve pojmov
1. V tej direktivi:
(a) "snovi" pomenijo kemične elemente in njihove spojine v naravnem stanju ali pridobljene v kakršnem koli proizvodnem procesu, vključno z vsemi dodatki, potrebnimi za ohranjanje obstojnosti izdelkov, in vsako nečistoto, nastalo v uporabljenem procesu, vendar brez vsakršnih topil, ki se lahko ločijo, ne da bi to vplivalo na obstojnost snovi ali spremembo njene sestave;
(b) "pripravki" pomenijo mešanice (zmesi) ali raztopine, ki so sestavljene iz dveh ali več snovi;
(c) "polimer" pomeni snov, ki je sestavljena iz molekul, za katere je značilno zaporedje ene ali več vrst monomernih enot, in obsega navadno masno večino molekul, ki vsebujejo najmanj tri monomerne enote, kovalentno vezane na najmanj eno drugo monomerno enoto ali drugi reaktant, ter je sestavljena iz manj kakor navadne masne večine molekul iste molekulske mase. Takšne molekule je treba razporediti na niz molekulskih mas, pri čemer so razlike v molekulski masi predvsem posledica razlik v številu monomernih enot. V smislu te opredelitev pojma "monomerna enota" pomeni reaktivno obliko monomera v polimeru;
(d) "prijava" pomeni dokumente z zahtevanimi informacijami, ki jih predloži pristojnemu organu države članice:
- za snovi, proizvedene v Skupnosti, proizvajalec, ki daje snov na trg kot takšno ali v pripravku,
(e) "dajanje na trg" pomeni dajanje na voljo tretjim osebam. Uvoz v carinsko območje Skupnosti se v tej direktivi razume kot dajanje na trg;
(f) "znanstvene raziskave in razvoj" pomenijo znanstvene poskuse, analize ali kemijske raziskave, ki se izvajajo pod nadzorovanimi pogoji; vključujejo ugotavljanje specifičnih lastnosti snovi, njenega delovanja in učinkovitosti ter znanstveno raziskavo v zvezi z razvojem proizvoda;
(g) "v uporabo usmerjene raziskave in razvoj" pomenijo nadaljnji razvoj snovi, v katerem so poskusni obrat ali poskusi proizvodnje uporabljeni za preizkušanje področij uporabe snovi;
(h) "EINECS" pomeni Evropski seznam obstoječih snovi. Vsebuje dokončen seznam vseh snovi, za katere se predpostavlja, da so bile na trgu Skupnosti dne 18. septembra 1981.
2. Naslednje snovi so "nevarne" v smislu te direktive:
(a) eksplozivne snovi in pripravki: v trdnem in tekočem stanju, v obliki paste ali v želatinasti obliki, ki lahko eksotermno reagirajo tudi brez navzočnosti kisika iz zraka, pri tem pa hitro nastajajo plini, in ki v določenih pogojih preizkušanja detonirajo, se hitro vžgejo ali ob segrevanju eksplodirajo, če so prostorsko omejeni;
(b) oksidativne snovi in pripravki: snovi in pripravki, ki povzročijo močno eksotermno reakcijo v stiku z drugimi snovmi, zlasti z vnetljivi snovmi;
(c) zelo lahko vnetljive snovi in pripravki: tekoče snovi in pripravki, ki imajo zelo nizko plamenišče in nizko vrelišče, ter plinaste snovi in pripravki, ki so vnetljivi v stiku z zrakom pri sobni temperaturi in tlaku;
(d) lahko vnetljive snovi in pripravki:
- snovi in pripravki, ki se lahko segrejejo in nato vnamejo v stiku z zrakom pri sobni temperaturi brez dovajanja energije, ali
- trdne snovi in pripravki, ki se po kratkem stiku z virom vžiga lahko takoj vnamejo in tudi po odstranitvi vira vžiga gorijo dalje oziroma izgorijo, ali
- tekoče snovi ali pripravki, ki imajo zelo nizko plamenišče, ali
- snovi in pripravki, ki v stiku z vodo ali vlažnim zrakom razvijejo zelo lahko vnetljive pline v nevarnih količinah;
(e) vnetljive snovi in pripravki: tekoče snovi in pripravki, ki imajo nizko plamenišče;
(f) zelo strupene snovi in pripravki: snovi in pripravki, ki v zelo majhnih količinah povzročijo smrt ali akutne ali kronične okvare zdravja, če se vdihavajo, zaužijejo ali absorbirajo skozi kožo;
(g) strupene snovi in pripravki: snovi in pripravki, ki v majhnih količinah povzročijo smrt ali akutne ali kronične okvare zdravja, če se vdihavajo, zaužijejo ali absorbirajo skozi kožo;
(h) zdravju škodljive snovi in pripravki: snovi in pripravki, ki lahko povzročijo smrt ali akutne ali kronične okvare zdravja, če se vdihavajo, zaužijejo ali absorbirajo skozi kožo;
(i) jedke snovi in pripravki: snovi in pripravki, ki ob stiku z živim tkivom to živo tkivo lahko uničijo;
(j) dražilne snovi in pripravki: nejedke snovi in pripravki, ki lahko v neposrednem, daljšem ali ponavljajočem se stiku s kožo ali sluznico povzročijo vnetje;
(k) snovi in pripravki, ki povzročajo preobčutljivost: snovi in pripravki, ki lahko, če se vdihavajo ali prodrejo v kožo, sprožijo reakcijo preobčutljivosti, tako da nadaljnja izpostavljenost snovi ali pripravku povzroči značilne škodljive učinke;
(l) rakotvorne snovi in pripravki: snovi in pripravki, ki lahko, če se vdihavajo, zaužijejo ali prodrejo v kožo, povzročijo raka ali povečajo možnosti za njegov nastanek;
(m) mutagene snovi in pripravki: snovi in pripravki, ki lahko, če se vdihavajo, zaužijejo ali prodrejo v kožo, povzročijo dedne genetske okvare ali povečajo možnosti za njihov nastanek;
(n) snovi in pripravki, ki so strupeni za razmnoževanje: snovi in pripravki, ki lahko, če se vdihavajo, zaužijejo ali prodrejo v kožo, sprožijo ali povečajo možnosti za pojav nedednih škodljivih učinkov na potomcih in/ali poškodbe moških ali ženskih razmnoževalnih funkcij ali sposobnosti razmnoževanja;
(o) snovi in pripravki, ki so nevarni okolju: snovi in pripravki, ki bi ob vstopu v okolje lahko pomenili takojšnjo ali dolgoročno nevarnost za enega ali več delov okolja.
Člen 3
Preizkušanje in ocena lastnosti snovi
1. Preskusi s kemikalijami, ki se izvajajo v okviru te direktive, načeloma potekajo v skladu z metodami, opredeljenimi v Prilogi V. Fizikalno-kemijske lastnosti snovi se določajo v skladu z metodami, opredeljenimi v Prilogi V.A; njihova strupenost se določa v skladu z metodami, opredeljenimi v Prilogi V.B, in njihova strupenost za okolje v skladu z metodami, opredeljenimi v Prilogi V.C.
Vendar pa je pri nekaterih snoveh na Evropskem seznamu obstoječih snovi možno, da obstajajo podatki o preskusih, ki so bili pridobljeni z drugačnimi metodami, kakor so metode iz Priloge V. O ustreznosti takšnih podatkov za razvrščanje in označevanje in o potrebi po izvajanju novih preskusov v skladu s Prilogo V je treba odločati za vsak primer posebej, upoštevajoč med drugim tudi potrebo po skrajnem zmanjšanju števila poskusov na vretenčarjih.
Laboratorijske preiskave se izvajajo v skladu z načeli dobre laboratorijske prakse, opredeljenimi v Direktivi 87/18/EGS, in z določbami Direktive 86/609/EGS.
2. Dejansko ali morebitno tveganje za ljudi in okolje se oceni na podlagi načel, sprejetih do 30. aprila 1993 v skladu s postopkom iz člena 29(4)(b). Ta načela se redno pregledujejo, in kjer je to primerno, popravijo v skladu z istim postopkom.
Člen 4
Razvrščanje
1. Snovi se razvrščajo na podlagi lastnosti, ki jih ima snov sama po sebi, po kategorijah, opredeljenih v členu 2(2). Pri razvrščanju snovi se upošteva nečistota, če njena(-e) koncentracija(-e) presega(-jo) mejno koncentracijo, določeno v odstavku 4 tega člena in v členu 3 Direktive 88/379/EGS.
2. Splošna načela razvrščanja ter označevanja snovi in pripravkov se uporabljajo v skladu z merili v Prilogi VI [17], razen če so nasprotne zahteve za nevarne pripravke opredeljene v posebnih direktivah.
Priloga I [18] vsebuje seznam snovi, razvrščenih v skladu z načeli iz odstavkov 1 in 2, skupaj z njihovo usklajeno razvrstitvijo in označevanjem. Sklep o tem, ali se snov vnese v Prilogo I skupaj z usklajeno razvrstitvijo in označevanjem, se sprejme v skladu s postopkom iz člena 29.
Člen 5
Obveznosti držav članic
1. Brez poseganja v člen 13 države članice sprejmejo vse potrebne ukrepe, s katerimi zagotovijo, da se snovi ne morejo dati na trg same ali v pripravkih, če niso bile:
- prijavljene pristojnemu organu ene od držav članic v skladu s to direktivo,
- pakirane in označene v skladu s členi 22 do 25 in z merili iz Priloge VI ter v skladu z rezultati preskusov iz prilog VII in VIII, razen pripravkov, za katere obstajajo določbe v drugih direktivah.
Poleg tega države članice sprejmejo vse potrebne ukrepe, da zagotovijo upoštevanje določb glede varnostnih listov, kakor so določeni v členu 27.
2. Ukrepi iz druge alinee odstavka 1 se uporabljajo, dokler je snov na seznamu v Prilogi I ali dokler se sklep, da se ne uvrsti na seznam, ne sprejme v skladu s postopkom iz člena 29.
Člen 6
Obveznost opravljanja preiskav
Proizvajalci, distributerji in uvozniki nevarnih snovi, ki so na Evropskem seznamu obstoječih snovi, vendar se še niso uvrstile v Prilogo I, so dolžni opraviti preiskavo, da se seznanijo z obstoječimi ustreznimi in dostopnimi podatki o lastnostih takšnih snovi. Na podlagi teh informacij pakirajo in začasno označijo te snovi v skladu s pravili iz členov 22 do 25 in z merili iz Priloge VI.
Člen 7
Popolna prijava
1. Brez poseganja v člene 1(2), 8(1), 13 in 16(1) se od vsakega prijavitelja snovi zahteva, da predloži pristojnemu organu iz člena 16(1) države članice, v kateri je snov proizvedena, ali če ima proizvajalec sedež zunaj Skupnosti, države članice, v kateri ima prijavitelj sedež, prijavo, ki vključuje:
- tehnično dokumentacijo z informacijami, potrebnimi za preučitev predvidljivih tveganj, neposrednih, pa tudi zapoznelih, ki jih snov lahko sproži za ljudi in okolje, in z vsemi ustreznimi razpoložljivimi podatki za ta namen. Dokumentacija vsebuje najmanj informacije in rezultate študij iz Priloge VII.A skupaj s podrobnim in popolnim opisom opravljenih študij in uporabljenih metod ali z navedbo virov literature,
- izjavo v zvezi s stranskimi in neželenimi učinki snovi glede na predvidene različne vrste uporabe,
- predlagano razvrstitev in označitev snovi v skladu s to direktivo,
- samo pri nevarnih snoveh predlog za varnostni list, kakor je določeno v členu 27,
- pri proizvajalcu, ki ima sedež zunaj Skupnosti, prijavitelj v skladu z drugo alineo člena 2(1)(d), če je to primerno, vključi izjavo proizvajalca, da je za predložitev prijave za zadevno snov imenovan kot proizvajalčev izključni zastopnik,
- če je zaželeno, izjavo prijavitelja, ki iz utemeljenih razlogov zahteva, da se prijava izvzame iz določb člena 15(2) za najdaljše obdobje, ki v nobenem primeru ne more presegati enega leta od datuma prijave.
Poleg zgoraj navedenih informacij lahko prijavitelj pristojnemu organu predloži tudi poprejšnjo oceno tveganj, ki jo je naredil v skladu z načeli iz člena 3(2).
2. Brez poseganja v člen 14 vsak prijavitelj snovi, ki je že prijavljena, obvesti pristojni organ:
- ko količina snovi, dana na trg, doseže 10 ton na leto na proizvajalca ali ko skupna količina, dana na trg, doseže 50 ton na proizvajalca; v tem primeru pristojni organ lahko zahteva, da se izvedejo nekateri ali vsi dodatni preskusi/študije, določeni na ravni 1 v Prilogi VIII, v časovnem roku, ki ga določi pristojni organ,
- ko količina snovi, dana na trg, doseže 100 ton na leto na proizvajalca ali ko skupna količina, dana na trg, doseže 500 ton na proizvajalca; v tem primeru pristojni organ zahteva, da se izvedejo dodatni preskusi/študije, določeni na ravni 1 v Prilogi VIII, v časovnem roku, ki ga določi pristojni organ, razen če prijavitelj lahko navede utemeljen razlog, zakaj dani preskus/študija ni primeren ali zakaj bi bil drug znanstveni preskus/študija boljši,
- ko količina snovi, dana na trg, doseže 1000 ton na leto na proizvajalca ali ko skupna količina, dana na trg, doseže 5000 ton na proizvajalca; v tem primeru pristojni organ sestavi program preskusov/študij v skladu z ravnijo 2 iz Priloge VIII, ki jih mora prijavitelj izvesti v časovnem roku, ki ga določi pristojni organ.
3. Ko se izvedejo dodatni preskusi v skladu z zahtevami iz odstavka 2 ali prostovoljno, prijavitelj predloži pristojnemu organu rezultate izvedenih študij.
Člen 8
Zahteve za skrajšano prijavo za snovi, dane na trg v količinah, ki ne presegajo ene tone na leto na proizvajalca
1. Brez poseganja v člene 1(2), 13(1) in 16(1) se od vsakega prijavitelja, ki namerava dati snov na trg Skupnosti v količinah, ki ne presegajo ene tone na leto na proizvajalca, zahteva, da pristojnemu organu iz člena 16(1) države članice, v kateri je snov proizvedena, ali če ima proizvajalec sedež zunaj Skupnosti, države članice, v kateri ima prijavitelj sedež, predloži prijavo, ki vključuje:
- tehnično dokumentacijo z informacijami, potrebnimi za ocenitev predvidljivega takojšnjega ali zapoznelega tveganja, ki ga snov lahko sproži za ljudi in okolje, z in vsemi ustreznimi razpoložljivimi podatki za ta namen. Dokumentacija vsebuje vsaj informacije in rezultate študij iz Priloge VII.B, skupaj s popolnim in podrobnim opisom izvedenih študij in uporabljenih metod ali z navedbo virov literature, če tako zahteva država članica, v kateri je vložena prijava,
- vse druge informacije iz člena 7(1).
2. Če so količine, ki bodo dane na trg, manjše od 100 kg na leto na proizvajalca, lahko prijavitelj brez poseganja v člen 16(1) omeji informacije v tehnični dokumentaciji zgoraj navedene prijave na tiste, predvidene v Prilogi VII C.
3. Kadar je prijavitelj predložil omejeno dokumentacijo za prijavo v skladu z odstavkom 2, predloži pristojnemu organu dodatne informacije, potrebne za izpopolnitev tehnične dokumentacije do ravni iz Priloge VII.B, preden količina snovi, dana na trg, doseže 100 kg na leto na proizvajalca ali preden skupna količina, dana na trg, doseže 500 kg na proizvajalca.
4. Podobno prijavitelj, ki je predložil omejeno prijavno dokumentacijo v skladu z odstavkom 1, predloži popolno prijavo v skladu z zahtevami člena 7, preden količina snovi, dana na trg, doseže 1 tono na leto na proizvajalca ali preden skupna količina, dana na trg, doseže 5 ton na proizvajalca.
5. Snovi, prijavljene v skladu z odstavkoma 1 in 2, se morajo, če je utemeljeno pričakovati, da se prijavitelj zaveda njihovih nevarnih lastnosti, pakirati in začasno označiti v skladu s pravili, opredeljenimi v členih 22 do 25, in z merili, ki jih določa Priloga VI. Če jih še ni mogoče označiti v skladu z načeli, opredeljenimi v členu 23, naj bo na oznaki poleg etikete, ki izhaja iz že opravljenih preskusov, opozorilo "Pozor – snov še ni dokončno preskušena".
Člen 9
Že prijavljene snovi (10-letno pravilo)
Prijavitelju ni treba predložiti informacij, ki se zahtevajo po členih 7 in 8 za tehnične dokumentacije iz prilog VII.A, VII.B, VII.C in VII.D, razen postavk 1 in 2 iz teh prilog, če so bili podatki prvotno predloženi najmanj 10 let predtem.
Člen 10
Dajanje prijavljenih snovi na trg
1. Če pristojni organ ne navede nasprotno, se lahko snovi, prijavljene po členu 7, dajo na trg ne prej kakor 60 dni po tem, ko pristojni organ prejme dokumentacijo v skladu z zahtevami te direktive.
Če je pristojni organ mnenja, da dokumentacija ni v skladu z Direktivo, in to sporoči prijavitelju, kakor je predvideno v členu 16(2), se snov lahko dá na trg šele 60 dni po tem, ko pristojni organ prejme informacije, potrebne za uskladitev prijave z Direktivo.
2. Če pristojni organ ne navede nasprotno, se lahko snovi, prijavljene po členu 8(1) ali (2), dajo na trg ne prej kakor 30 dni po tem, ko pristojni organ prejme dokumentacijo v skladu z zahtevami te direktive.
Če je pristojni organ mnenja, da dokumentacija ni v skladu z Direktivo, in to sporoči prijavitelju, kakor je predvideno v členu 16(3), se snov lahko dá na trg šele 30 dni po tem, ko pristojni organ prejme informacije, potrebne za uskladitev prijave z Direktivo. Če pa je prijavitelj v skladu s členom 16(3) prejel obvestilo, da je dokumentacija sprejeta, se snov lahko dá na trg ne prej kakor 15 dni po tem, ko pristojni organ prejme dokumentacijo.
Člen 11
Snovi, proizvedene zunaj Skupnosti
Če za snovi, proizvedene zunaj Skupnosti, obstaja več kakor ena prijava za snov, ki jo proizvede isti proizvajalec, Komisija in nacionalni organi določijo kumulativne letne količine, dane na trg Skupnosti, na podlagi informacij, predloženih po členih 7(1), 8(1) in 14. Vsi prijavitelji so kolektivno zavezani, da opravijo dodatne preskuse v skladu s členom 7(2).
Člen 12
Polimeri
Za polimere se posebne določbe v zvezi s tehnično dokumentacijo, ki jo vsebujejo prijave in je navedena v členih 7(1) in 8(1), opredelijo v Prilogi VII v obliki Priloge VII.D po postopku iz člena 29(4)(b).
Člen 13
Izjeme
1. Naslednje snovi so izvzete iz določb členov 7, 8, 14 in 15:
- snovi, objavljene v Evropskem seznamu obstoječih snovi (EINECS),
- dodatki in snovi za izključno uporabo v krmi za živali, kakor jih urejata direktivi 70/524/EGS in 82/471/EGS [19],
- snovi, ki se uporabljajo izključno kot dodatki v živilih, kakor jih ureja Direktiva 89/107/EGS [20], in snovi, ki se uporabljajo izključno kot aromatski dodatki v živilih in so zajete v Direktivi 88/388/EGS,
- aktivne sestavine, ki se uporabljajo izključno v farmacevtskih izdelkih iz člena 1(2)(a). To ne vključuje kemijskih vmesnih proizvodov (intermediatov),
- snovi za izključno uporabo v drugih proizvodnih sektorjih, za katere v Skupnosti obstajajo prijava ali odobritveni postopki in za katere so zahteve za predložitev podatkov enakovredne zahtevam iz te direktive. Najpozneje 12 mesecev po notifikaciji te direktive Komisija v skladu s postopkom iz člena 29(4)(a) pripravi seznam takšne zakonodaje Skupnosti. Ta seznam se redno ponovno pregleduje, in če je to potrebno, se popravi v skladu z navedenim postopkom.
2. Snovi, naštete spodaj, veljajo za prijavljene v smislu te direktive, če so izpolnjeni naslednji pogoji:
- polimeri, razen polimerov, v kombinirani obliki vsebujočih 2 % ali več katere koli snovi, ki ni na Evropskem seznamu obstoječih snovi (EINECS),
- snovi, dane na trg v količinah, ki ne presegajo 10 kg na leto na proizvajalca, če proizvajalec/uvoznik izpolnjuje vse pogoje držav članic, v katerih je snov dana na trg. Ti pogoji ne presegajo informacij, opredeljenih v točkah 1 in 2 Priloge VII.C,
- snovi, dane na trg v omejenih količinah, ki v nobenem primeru ne presegajo 100 kg na proizvajalca na leto in so namenjene izključno znanstvenim raziskavam in razvoju, ki poteka pod nadzorovanimi pogoji.
Vsak proizvajalec ali uvoznik, uveljavljajoč to izjemo, mora voditi pisno evidenco, ki vsebuje identiteto snovi, podatke o označitvi, količine in seznam strank; na zahtevo so te informacije na voljo pristojnim organom vsake države članice, v kateri poteka proizvodnja, uvoz ali znanstvena raziskava in razvoj,
- snovi, dane na trg za v uporabo usmerjene raziskave in razvoj z omejenim številom registriranih strank v količinah, ki so omejene glede na v uporabo usmerjene raziskave in razvoj. Te snovi izpolnjujejo pogoje za izvzetje za eno leto, če proizvajalec ali uvoznik sporoči pristojnim organom vsake države članice, v kateri poteka proizvodnja, uvoz ali v uporabo usmerjena raziskava in razvoj, njihovo identiteto, podatke o označitvi, količino, upravičenost do količine in seznam strank ter program za raziskave in razvoj in izpolnjuje vse pogoje teh organov ali držav članic v zvezi s takšnimi raziskavami in razvojem. Pogoji držav članic lahko vključujejo informacije, ki pa ne presegajo tistih, predvidenih v členu 8. Po enem letu bo treba te snovi normalno prijaviti. Proizvajalec ali uvoznik tudi zagotovi, da bo s snovjo ali pripravkom, ki vsebuje to snov, ravnalo samo osebje strank v nadzorovanih razmerah in ne bo nikoli na voljo za splošno uporabo niti snov sama niti v pripravku. Poleg tega lahko pristojni organ, če je mnenja, da obstaja nesprejemljivo tveganje za ljudi in okolje, poveča zgoraj navedene omejitve, da vključi vse izdelke, ki vsebujejo nove snovi in so bili proizvedeni med v uporabo usmerjenimi raziskavami in razvojem.
Enoletno obdobje izvzetja, navedeno zgoraj, se lahko v izjemnih okoliščinah podaljša za še eno leto, če prijavitelj pristojnim organom dokaže, da je takšno podaljšanje upravičeno.
3. Snovi iz odstavka 2 mora proizvajalec ali njegov predstavnik, če je utemeljeno pričakovati, da se proizvajalec zaveda njihovih nevarnih lastnosti, pakirati in začasno označiti v skladu s pravili iz členov 22 do 25, in z merili, določenimi v Prilogi VI.
Če snovi ni mogoče označiti v celoti in v skladu z načeli, določenimi v členu 23, ker rezultati testov, opredeljenih v Prilogi VII.A, niso dostopni, naj bo na oznaki poleg etikete, ki izhaja iz že opravljenih preskusov, opozorilo "Pozor – snov še ni dokončno preskušena".
Člen 14
Nadaljnje informacije
1. Vsak prijavitelj snovi, že prijavljene v skladu s členoma 7(1) ali 8(1), je dolžan na lastno pobudo pisno obvestiti pristojni organ, kateremu je predložil prvotno prijavo, o:
- spremembi letnih ali skupnih količin, ki jih on, ali kadar je to snov, ki je proizvedena zunaj Skupnosti in za katero je prijavitelj določen kot izključni zastopnik, on in/ali drugi dajo na trg Skupnosti,
- novih dognanjih o učinkih snovi na ljudi in/ali okolje, za katere je utemeljeno pričakovati, da je z njimi seznanjen,
- novih uporabah, za katere se snov daje na trg in za katere je utemeljeno pričakovati, da je z njimi seznanjen,
- vsaki spremembi v sestavi snovi, kakor je navedena v oddelku 1.3 Priloge VII.A, B ali C,
- vsaki spremembi svojega statusa (proizvajalec ali uvoznik).
2. Vsak uvoznik snovi, ki jo je proizvedel proizvajalec s sedežem zunaj Skupnosti, uvažajoč to snov v okviru prijave, predtem predložene po izključnem zastopniku v skladu s členom 2(1)(d), mora zagotoviti, da ima izključni zastopnik najnovejše informacije glede količin snovi, ki jo uvede na trg Skupnosti.
Člen 15
Ponovna prijava iste snovi in preprečevanje podvajanja poskusov na vretenčarjih
1. Za snov, ki je že bila prijavljena v skladu s členoma 7(1) ali 8(1), lahko pristojni organ soglaša, da se lahko naslednji prijavitelj navedene snovi za namene oddelkov 3, 4 in 5 Priloge VII.A in B ter oddelkov 3 in 4 Priloge VIII.C sklicuje na rezultate preskusov/študij, ki jih je poslal prejšnji prijavitelj, če lahko naslednji prijavitelj dokaže, da je ponovno prijavljena snov ista kakor poprej prijavljena, vključno s stopnjo čistote in vrsto nečistot. Preden je takšno sklicevanje mogoče, mora prvi prijavitelj pisno soglašati s sklicevanjem na rezultate preskusov/študij, ki jih je poslal.
2. Pred izvajanjem poskusov na vretenčarjih za predložitev prijave v skladu s členom 7(1) ali 8(1) in brez poseganja v odstavek 1 prihodnji prijavitelji poizvedo pri pristojnih organih države članice, v kateri potem nameravajo opraviti prijavo:
(a) ali je snov, ki jo nameravajo prijaviti, že bila prijavljena in
(b) za ime in naslov prvega prijavitelja.
(a) se pristojni organ, ki prejme poizvedbo, prepriča o tem, da prihodnji prijavitelj namerava dati snov na trg v navedenih količinah; in
(b) je snov poprej prijavljena in
(c) prvi prijavitelj ni niti zahteval začasnega izvzetja iz določb tega člena niti mu izvzetje ni bilo odobreno,
Prvi in prihodnji prijavitelj storita vse potrebno za dosego dogovora o delitvi informacij, da bi preprečila podvajanje poskusov na vretenčarjih.
3. Prijavitelji iste snovi, ki so se dogovorili za delitev informacij v zvezi s Prilogo VII v skladu z odstavkoma 1 in 2, storijo vse potrebno, da dosežejo dogovor o delitvi informacij, ki izhajajo iz poskusov na vretenčarjih in se predložijo v skladu s členom 7(2).
4. Če kljub določbam odstavkov 2 in 3 prijavitelji in prihodnji prijavitelji iste snovi še vedno ne morejo doseči dogovora o delitvi podatkov, lahko države članice za prijavitelje in prihodnje prijavitelje, ki so na njihovem ozemlju, uvedejo nacionalne ukrepe, ki zavezujejo prijavitelje in prihodnje prijavitelje k delitvi podatkov, da bi preprečili podvajanje poskusov na vretenčarjih, in določijo postopek za uporabo informacij, vključno s določbami o začasnem izvzetju iz zadnje alinee člena 7(1), in primerno ravnovesje med interesi zadevnih strank.
Člen 16
Pravice in obveznosti pristojnih organov
1. Države članice imenujejo pristojni organ ali organe, ki so odgovorni za prejem informacij, določenih v členih 7 do 14, in za pregled njihove skladnosti z zahtevami te direktive.
Nadalje lahko pristojni organi zahtevajo dodatne informacije ter preveritvene in/ali potrditvene preskuse v zvezi s snovmi ali njihovimi produkti pretvorbe, o katerih so bili obveščeni ali so prejeli informacije po tej direktivi, če se lahko dokaže, da je to potrebno za preučitev tveganja, ki ga lahko povzroči snov; katere koli informacije iz Priloge VIII lahko zahtevajo tudi prej, kakor je določeno v členu 7(2).
Poleg tega lahko pristojni organi:
- opravijo takšno vzorčenje, kakor je potrebno za nadzorovanje,
- zahtevajo, da prijavitelj dostavi takšne količine prijavljene snovi, kakor se njim zdi potrebno za opravljanje preveritvenih preskusov,
- do uvedbe določb Skupnosti sprejmejo ustrezne ukrepe v zvezi z varno uporabo snovi.
Pri snoveh, prijavljenih v skladu s členoma 7(1) ter 8(1) in (2), pristojni organ, ki je prejel prijavo, oceni tveganje v skladu s splošnimi načeli iz člena 3(2). Ocena vključuje priporočila o najbolj primerni metodi za preskušanje snovi, in kjer je to primerno, tudi priporočila o ukrepih, ki omogočajo zmanjšanje tveganja za ljudi in okolje v povezavi s trženjem snovi. Ocena se občasno ažurira zaradi dodatnih informacij, predvidenih po tem členu ali členih 7(2), 8(3) in 14(1).
2. Pri prijavah, predloženih v skladu s členom 7, organ v 60 dneh po prejemu prijave pisno obvesti prijavitelja o tem, ali je njegova prijava sprejeta kot skladna s to direktivo ali ne.
Če je dokumentacija sprejeta, organ istočasno sporoči prijavitelju uradno številko, ki se je dodelila prijavitelju. Če dokumentacija ni bila sprejeta, organ obvesti prijavitelja o tem, katere dodatne informacije mora predložiti, da uskladi dokumentacijo s to direktivo.
3. Za prijave, predložene v skladu s členom 8, pristojni organ v roku 30 dni po prejemu prijave odloči, ali je prijava v skladu s to direktivo, in če presodi, da to ni tako, obvesti prijavitelja, katere dodatne informacije mora predložiti za uskladitev dokumentacije z Direktivo. Če je dokumentacija v skladu z Direktivo, pristojni organ v istem roku sporoči prijavitelju uradno številko, ki je bila dodeljena njegovi prijavi.
4. Za snovi, proizvedene zunaj Skupnosti, za katere je bila predložena več kakor ena prijava za snov, ki jo je proizvedel en proizvajalec, so pristojni organi skupaj s Komisijo odgovorni za izračun letne in kumulativne količine, dane na trg Skupnosti. Če so dosežene količinske meje, določene v členu 7(2), pristojni organ, ki je odgovoren za prejem prijav(-e), stopi v stik z vsemi prijavitelji in jih obvesti o identiteti drugih prijaviteljev ter jih opozori na njihovo kolektivno odgovornost, kakor je opisana v členu 11.
5. Upošteva se postopek, določen v členu 28, s potrjevanjem ali spreminjanjem predlogov za razvrščanje in označevanje.
6. Brez poseganja v člen 19(1) države članice in Komisija zagotovijo, da ostanejo vse informacije v zvezi s komercialno uporabo ali proizvajanjem tajne.
Člen 17
Udeležba Komisije v prijavnem postopku
Kadar država članica prejme prijavno dokumentacijo iz členov 7(1) in 8(1) ali informacije o poznejših preskusih, izvedenih v skladu s členoma 7(2) in 8(3), ali dodatne informacije, predložene v skladu s členom 14, čimprej pošlje Komisiji en izvod dokumentacije ali dodatnih informacij ali njihovega povzetka.
Pri dodatnih informacijah iz člena 16(1) pristojni organ obvesti Komisijo o izbranih preskusih, o razlogih za njihov izbiro, o rezultatih, in če je to primerno, o oceni rezultatov. Pri informacijah, prejetih v skladu s členom 13(2), pristojni organ pošlje Komisiji tiste dele, ki so skupnega pomena za Komisijo in druge pristojne organe.
Ocena tveganja iz člena 16(1) ali povzetek navedene ocene se pošlje Komisiji takoj, ko je na voljo.
Člen 18
Obveznosti Komisije
1. Ob prejemu dokumentacije in informacij iz člena 17 Komisija pošlje izvode te dokumentacije in informacij državam članicam. Nadalje lahko Komisija pošlje tudi vse druge pomembne informacije, ki jih je zbrala v skladu s to direktivo, če se ji to zdi potrebno.
2. Pristojni organ katere koli države članice se lahko neposredno posvetuje s pristojnim organom, ki je prejel prvotno prijavo, ali s Komisijo o posebnih podrobnostih podatkov iz dokumentacije, zahtevane po tej direktivi, ali o oceni tveganja, določeni v členu 16(1); organ lahko tudi predlaga zahtevo po dodatnih preskusih ali informacijah ali spremembo ocene tveganja. Če pristojni organ, ki je prejel prvotno prijavo, ne izpolnjuje predlogov drugih organov glede dodatnih informacij, potrditvenih preskusov ali sprememb v programih študij, predvidenih v Prilogi VIII, ali glede ocene tveganja, predloži drugim zadevnim organom svoje razloge. Če se zadevni organi ne morejo sporazumeti in če je katerikoli organ na podlagi podrobnih razlogov mnenja, da so dodatne informacije, potrditveni preskusi ali spremembe v programih študij ali ocena zares potrebni za zaščito ljudi in okolja, lahko zaprosi Komisijo, naj sprejme odločitev v skladu s postopkom, določenim v členu 29(4)(b).
Člen 19
Zaupnost podatkov
1. Če prijavitelj meni, da obstaja težava z zaupnostjo podatkov, lahko navede informacije, predvidene v členih 7, 8 in 14, ki jih razume kot poslovno občutljive in katerih razkritje bi lahko škodilo njegovi dejavnosti ali poslovanju ter jih zato želi obdržati v tajnosti pred vsemi, razen pred pristojnimi organi in Komisijo. V takšnih primerih je treba podati ustrezno utemeljitev.
V zvezi s prijavami in informacijami, predloženimi v skladu s členoma 7(1) in (2) ter 8(1), (2) in (3), uradna in poslovna tajnost ne velja za:
(a) trgovsko ime snovi;
(b) ime proizvajalca in prijavitelja;
(c) fizikalno-kemijske podatke o snovi v zvezi z oddelkom 3 prilog VII.A, VII.B in VII.C;
(d) morebitne načine za nevtraliziranje snovi;
(e) povzetek rezultatov toksikoloških in ekotoksikoloških preskusov;
(h) informacije v seznamu podatkov o varnosti;
(i) pri snoveh v Prilogi I za analizne metode, ki omogočajo detekcijo nevarne snovi, ko se izpustijo v okolje, in določanje neposredne izpostavljenosti ljudi.
Če prijavitelj, proizvajalec ali uvoznik sam pozneje razkrije poprej zaupne informacije, o tem obvesti pristojni organ.
2. Organ, ki prejme prijavo/informacije, na lastno odgovornost odloči, katere informacije sodijo pod uradno in poslovno tajnost v skladu z odstavkom 1.
Informacije, od organa, ki je od prijavitelja prejel prijavno dokumentacijo, priznane kot zaupne, drugi pristojni organi in Komisija obravnavajo kot zaupne.
3. Za snovi, ki so na seznamu iz člena 21(1) in ki niso uvrščene med nevarne v smislu te direktive, se lahko vključi ime v obliki trgovskega imena, če pristojni organ, kateremu je bila predložena prijava, tako zahteva. Običajno se takšne snovi lahko vključijo v seznam v obliki njihovega trgovskega imena za največ tri leta. Če pa pristojni organ, kateremu je bila predložena dokumentacija, meni, da bi sama objava kemijskega imena po nomenklaturi IUPAC lahko razkrila informacije glede komercialne uporabe ali proizvodnje, se ime snovi lahko vpiše samo pod trgovsko ime, vse dokler se organu to zdi potrebno.
Nevarne snovi se lahko na zahtevo pristojnega organa, ki je prejel prijavo, uvrstijo na seznam samo z njihovim trgovskim imenom, vse dokler niso uvrščene v Prilogo I.
4. Zaupne informacije, na katere so bile opozorjene države članice in Komisija, ostanejo tajne.
V vseh primerih:
- so na takšne informacije lahko opozorjeni le organi, katerih obveznosti so določene v členu 16(1),
- se pa takšne informacije lahko razkrijejo osebam, neposredno vpletenim v upravne ali sodne postopke, ki vključujejo sankcije in so bili uvedeni za nadzorovanje snovi, danih na trg, in osebam, ki morajo sodelovati ali biti zaslišane v zakonodajnih postopkih.
Člen 20
Izmenjava povzetka dokumentacije
1. Podatki, predloženi v skladu s členoma 17 in 18, se lahko pošljejo Komisiji in državam članicam v obliki povzetka.
V takšnih primerih in v smislu člena 18(2) imajo pristojni organi države članice in Komisija v vsakem trenutku dostop do prijavne dokumentacije in dodatnih informacij.
2. Za izmenjavo informacij iz členov 17 in 18(1) Komisija razvije skupni format. Ta format se sprejme po postopku, ki je določen v členu 29.
Člen 21
Seznami obstoječih in novih snovi
1. Komisija ureja seznam vseh snovi, prijavljenih po tej direktivi. Seznam se sestavlja v skladu z določbami Sklepa Komisije 85/71/EGS [21].
Člen 22
Pakiranje
1. Države članice sprejmejo vse potrebne ukrepe, s katerimi zagotovijo, da se nevarne snovi ne morejo dati na trg, če njihova embalaža ne izpolnjuje naslednjih zahtev:
(a) oblikovana in izdelana je tako, da njena vsebina ne more uhajati; ta zahteva ne velja, če so predpisane posebne varnostne naprave;
(b) material, ki sestavlja embalažo in zapirala, ne sme biti dovzeten za reagiranje na vsebino ali nagnjen k tvorbi nevarnih spojin z vsebino;
(c) embalaža in zapirala morajo biti popolnoma čvrsti in trdni, kar zagotavlja, da se ne bodo razrahljali in bodo zanesljivo prenesli običajne napetosti in obremenitve pri ravnanju z njimi;
(d) vsebniki, ki imajo zamenljiva zapirala, so izdelani tako, da se embalaža lahko večkrat ponovno zapre, ne da bi pri tem uhajala vsebina;
(e) vsak vsebnik, ne glede na njegovo prostornino, ki vsebuje snovi, namenjene prodaji za splošno uporabo in označene z "zelo strupeno", "strupeno" ali "jedko", kakor je določeno v tej direktivi, mora imeti za otroke varno zapiralo in otipno opozorilo na nevarnost;
(f) vsak vsebnik, ne glede na njegovo prostornino, ki vsebuje snovi, namenjene za splošno uporabo, in je označen s "škodljivo", "lahko vnetljivo" ali "zelo lahko vnetljivo", kakor je določeno v tej direktivi, mora imeti otipno opozorilo na nevarnost.
2. Države članice lahko predpišejo tudi, da se prvotno embalaža zatisne s pečatom tako, da je pečat nepopravljivo poškodovan, ko se embalaža prvič odpre.
3. Kategorije snovi, za katere mora biti embalaža opremljena z napravami iz odstavka 1(e) in (f), se spremenijo v skladu s postopkom, določenim v členu 29.
4. Tehnične specifikacije v zvezi z napravami iz odstavka 1(e) in (f) se dopolnijo v skladu s postopkom iz člena 29(4)(a) ter navedejo v točkah A in B Priloge XI k tej direktivi.
Člen 23
Označevanje
1. Države članice sprejmejo vse potrebne ukrepe, s katerimi zagotovijo, da se nevarne snovi ne morejo dati na trg, če oznake na njihovi embalaži ne izpolnjujejo naslednjih zahtev.
2. Vsaka embalaža jasno in neizbrisno prikazuje naslednje:
(a) ime snovi pod eno od označb, danih v Prilogi I. Če snov še ni uvrščena na seznam v Prilogi I, je treba navesti ime z mednarodno priznano označbo;
(b) ime in polni naslov, vključno s telefonsko številko osebe s sedežem v Skupnosti, ki je odgovorna za dajanje snovi na trg, naj je to proizvajalec, uvoznik ali distributer;
(c) znake za nevarnost, če so določeni, in črkovno oznako za nevarnost, povezano z uporabo snovi. Oblika znakov za nevarnost in besedilo črkovnih oznak za nevarnost sta v skladu s tistimi v Prilogi II [22]. Znak se tiska v črnem tisku na oranžno-rumeni podlagi. Znaki za nevarnost in črkovne oznake za nevarnost, ki se uporabljajo za vsako snov, so tisti, navedeni v Prilogi I. Za nevarne snovi, ki še niso navedene v seznamu Priloge I, se znaki za nevarnost in črkovne oznake za nevarnost določijo v skladu s pravili, določenimi v Prilogi VI.
Če se za snov določi več kakor en znak za nevarnost:
- sta zaradi obvezne navedbe znaka T znaka X in C izbirna, razen če Priloga I določa drugače;
- je zaradi obvezne navedbe znaka C znak X izbiren;
- sta zaradi obvezne navedbe znaka E znaka F in O izbirna;
(d) standardne stavke (R-stavke), ki označujejo posebna tveganja, izhajajoča iz nevarnosti, s katero je povezana uporaba snovi. Formulacija teh stavkov je v skladu s formulacijo, določeno v Prilogi III. R-stavki, ki jih je treba uporabiti za vsako snov, so takšni, kakor je navedeno v Prilogi I. Za nevarne snovi, ki še niso v Prilogi I, se R-stavki, ki jih je treba uporabiti, določijo v skladu s pravili, opredeljenimi v Prilogi VI;
(e) standardne stavke, ki zadevajo varno uporabo snovi (S-stavki). Formulacija teh stavkov je v skladu s formulacijo, navedeno v Prilogi IV. S-stavki, ki jih je treba uporabiti za vsako snov, so takšni, kakor je navedeno v Prilogi I. Za nevarne snovi, ki še niso v Prilogi I, se S-stavki, ki jih je treba uporabiti, določijo v skladu s pravili, opredeljenimi v Prilogi VI;
(f) številka EGS, če je dodeljena. Številka EGS se dobi iz Evropskega seznama obstoječih snovi (EINECS) ali seznama iz člena 21(1).
Poleg tega pri snoveh, ki nastopajo v Prilogi I, oznaka vključuje tudi besedi "oznaka EGS".
3. Pri dražilnih, zelo lahko vnetljivih, vnetljivih in oksidativnih snoveh ni treba navesti R-stavkov in S-stavkov, če embalaža ne vsebuje več kakor 125 ml. To velja tudi pri isti prostornini za zdravju škodljive snovi, ki v maloprodaji niso namenjene splošni uporabi.
4. Navedbi, kakor sta "nestrupeno", "neškodljivo", ali druge podobne navedbe ne smejo nastopati na oznaki ali embalaži snovi, za katere velja ta direktiva.
Člen 24
Izvrševanje zahtev glede označevanja
Te mere so namenjene izključno za zagotavljanje informacij, ki se zahtevajo po tej direktivi, in če je to potrebno, za dodatne navedbe o zdravju in varnosti.
2. Nalepka se ne zahteva, če so podatki razločno prikazani na sami embalaži, kakor je določeno v odstavku 1.
3. Barva in prikaz nalepke – ali v odstavku 2 embalaže – sta takšna, da razločno izstopata znak za nevarnost in njegova podlaga.
4. Informacije, ki se zahtevajo na nalepki po členu 23, razločno izstopajo iz podlage, njihova velikost in razmiki med njimi pa so takšni, da so zlahka čitljive.
Posebne določbe glede prikaza in obsega teh informacij so določene v Prilogi VI v skladu s postopkom iz člena 29(4)(b).
5. Države članice lahko zahtevajo, da se pri dajanju nevarnih snovi na trg na njihovih ozemljih pri označevanju teh snovi upošteva uporaba uradnega jezika ali jezikov.
6. V tej direktivi velja, da so zahteve za označevanje izpolnjene:
(a) pri zunanji embalaži, ki vsebuje eno ali več notranjih embalaž, če je zunanja embalaža označena v skladu z mednarodnimi predpisi o prevozu nevarnih snovi in so notranja embalaža ali embalaže označene v skladu s to direktivo;
(b) pri enojni embalaži:
- če je takšna embalaža označena v skladu z mednarodnimi predpisi o prevozu nevarnih snovi in s členom 23(2)(a), (b), (d), (e) in (f), in
- kjer je primerno, za posebne vrste embalaže, kakor so na primer mobilne jeklenke, v skladu s posebnimi zahtevami iz Priloge VI.
Če nevarne snovi niso zapustile ozemlja države članice, se lahko dovoli označevanje, ki je v skladu z nacionalnimi in ne z mednarodnimi predpisi o prevozu nevarnih snovi.
Člen 25
Izjeme od zahtev glede označevanja in embalaže
1. Členi 22, 23 in 24 se ne uporabljajo za določbe, ki veljajo za streliva in eksplozive, dane na trg za sprožitev stvarnega učinka z eksplozijo ali za pirotehnični učinek.
Zgoraj navedeni členi se do 30. aprila 1997 tudi ne uporabljajo za določbe v zvezi s butanom, propanom in utekočinjenim naftnim plinom.
2. Poleg tega lahko države članice:
(a) dovolijo, da se označevanje, ki se zahteva po členu 23, izvede na drug ustrezen način na embalažah, ki so premajhne ali kako drugače neprimerne za označevanje v skladu s členom 24(1) in (2);
(b) z odstopanjem od členov 23 in 24 dovolijo, da se embalaže nevarnih snovi, ki niso eksplozivne, zelo strupene ali strupene, ne označujejo ali se označujejo drugače, če vsebujejo tako majhne količine, da ni razlogov za strah pred nevarnostjo za osebe, ki s to snovjo ravnajo, ali za druge ljudi;
(c) z odstopanjem od gornjih določb dovolijo, da se embalaže eksploziva, zelo strupenih ali strupenih snovi označijo na drug primeren način, če so embalaže premajhne za označevanje, predvideno v členih 23 in 24, in ni razlogov za strah pred nevarnostjo za osebe, ki s to snovjo ravnajo, ali za druge ljudi.
To odstopanje ne dopušča uporabe drugačnih znakov, označb za nevarnost, R-stavkov ali S-stavkov, kakor so tisti, ki so določeni v tej direktivi.
3. Če država članica uveljavlja možnosti, opredeljene v odstavku 2, o tem takoj obvesti Komisijo.
Člen 26
Oglaševanje
Vsako oglaševanje snovi, ki sodi pod eno ali več kategorij iz člena 2(2), se prepove, če pri tem ni navedena zadevna kategorija ali kategorije.
Člen 27
Varnostni list
1. Da se zlasti strokovnim uporabnikom omogoči sprejetje potrebnih ukrepov glede varstva okolja ter varnosti in zdravja pri delu, vsak proizvajalec, uvoznik ali distributer pri prvi dostavi nevarnih snovi, ali če je to primerno, pred njo predloži prejemniku varnostni list. Ta list mora vsebovati informacije, potrebne za varstvo ljudi in okolja.
Predloži se lahko pisno ali elektronsko. Pozneje proizvajalec, uvoznik ali distributer pošlje prejemniku varnostnega lista vse nove pomembne informacije o snovi, s katerimi je bil seznanjen.
2. Splošna pravila za izdelavo, distribucijo, vsebino in obliko varnostnega lista iz odstavka 1 se uvedejo v skladu s postopkom, določenim v členu 29(4)(a).
Člen 28
Prilagoditev tehničnemu napredku
Spremembe, potrebne za prilagoditev prilog tehničnemu napredku, se sprejmejo v skladu s postopkom, določenim v členu 29.
Člen 29
Postopek za prilagoditev tehničnemu napredku
1. Komisiji pomaga odbor, ki ga sestavljajo predstavniki držav članic, predseduje pa mu predstavnik Komisije.
2. Predstavnik Komisije predloži odboru osnutek ukrepov, ki jih je treba sprejeti. Odbor dá svoje mnenje o osnutku v roku, ki ga lahko določi predsednik v skladu z nujnostjo zadeve. Mnenje dá večina, določena v členu 148(2) Pogodbe, pri sklepih, ki jih mora sprejeti Svet na predlog Komisije. Glasovi predstavnikov držav članic v odboru se ponderirajo na način, določen v navedenem členu. Predsednik ne glasuje.
3. Komisija sprejme predvidene ukrepe, če so v skladu z mnenjem odbora.
Če predvideni ukrepi niso v skladu z mnenjem odbora ali odbor ne dá mnenja, Komisija brez odlašanja predloži Svetu predlog v zvezi z ukrepi, ki jih je treba sprejeti. Svet odloča s kvalificirano večino.
4. (a) Razen v primerih iz pododstavka (b) spodaj, če ob izteku trimesečnega roka od datuma predložitve Svetu ta ni odločil, predlagane ukrepe sprejme Komisija. V primeru iz člena 31(2) je ta rok šest tednov.
(b) Pri ukrepih za prilagoditev tehničnemu napredku v prilogah II, VI, VII in VIII, če ob izteku trimesečnega roka od datuma predložitve Svetu ta ni odločil, predlagane ukrepe sprejme Komisija, razen če je Svet z navadno večino zavrnil zadeve ukrepe.
Člen 30
Klavzula o prostem pretoku
Države članice ne smejo prepovedati, omejiti ali ovirati dajanja na trg snovi, ki so v skladu z zahtevami te direktive, zadevajo pa prijavo, razvrščanje, pakiranje ali označevanje v smislu te direktive.
Člen 31
Zaščitna klavzula
1. Če ima država članica na podlagi novih informacij upravičene razloge za domnevo, da snov, ki je bila sprejeta kot skladna z zahtevami Direktive, kljub temu pomeni nevarnost za ljudi ali okolje zaradi razvrščanja, pakiranja ali označevanja, ki ni več ustrezno, lahko začasno drugače razvrsti ali po potrebi prepove dajanje navedene snovi na trg ali zanjo uvede na svojem območju posebne pogoje. O tem takoj obvesti Komisijo in druge države članice ter navede razloge za svojo odločitev.
2. Komisija sprejme odločitev v skladu s postopkom iz člena 29(4)(a).
3. Če po sprejetju odločitve v skladu z odstavkom 2 Komisija meni, da so za primere iz odstavka 1 zgoraj potrebne tehnične prilagoditve prilog k tej direktivi, sprejme odločitev o tej zadevi v skladu s postopkom, opredeljenim v členu 29.
Člen 32
Poročila
1. Vsake tri leta države članice pošljejo Komisiji poročilo o izvajanju te direktive na svojih območjih. Prvo poročilo se predloži tri leta po izvajanju te direktive.
2. Vsake tri leta Komisija pripravi zbirno poročilo na podlagi informacij iz odstavka 1, ki ga pošlje državam članicam."
2. Členi 24, 25 in 27 postanejo členi 33, 34 in 35.
3. Priloge II, VI, VII in VIII se spremenijo:
- Priloga II se spremeni z dodatkom znaka, ki označuje nevarnost za okolje, kakor je prikazan v Prilogi 1 k tej direktivi,
- del 1.A Priloge VI se nadomesti s Prilogo 2 k tej direktivi,
- Priloga VII se nadomesti s Prilogo 3 k tej direktivi,
- Priloga VIII se nadomesti s Prilogo 4 k tej direktivi.
- v členih 10(3) in 11 se "v členu 8c" nadomesti z "v členu 28";
3. Direktiva 78/631/EGS:
- v členu 6(2)(g) se "v členu 6" nadomesti z "v členu 23",
- v členih 10(3) in 11 se "v členu 8c" nadomesti z "v členu 28";
4. Direktiva 88/379/EGS:
- v drugi in osmi uvodni izjavi se sklic na Direktivo 79/831/EGS nadomesti s sklicem na sedanjo direktivo,
- v členu 3(3) se "rakotvornih, mutagenih in teratogenih učinkov" nadomesti z "rakotvornih in mutagenih učinkov ter učinkov na razmnoževanje",
- v členu 3(5) se "s členom 8(2) Direktive 67/548/EGS" nadomesti s "s členom 13(3) Direktive 67/548/EGS",
- člen 3(5)(o) se glasi:
- "o) Pripravki se razumejo kot: strupeni za razmnoževanje in se označijo vsaj z znakom in črkovno oznako za nevarnost "strupeno",, če vsebujejo snov, ki povzroča takšne učinke in ji je dodeljen vsaj eden od R-stavkov, opredeljenih v Prilogi VI k Direktivi 67/548/EGS, ki označujejo snovi kot strupene za razmnoževanje v kategoriji 1, v koncentraciji, ki je enaka ali presega:
- koncentracije, opredeljene v Prilogi I k Direktivi 67/548/EGS za snov v preučevanju, ali
- koncentracijo, opredeljeno v točki 6 Priloge I (tabela VI) k tej direktivi, če snov ali snovi v preučevanju ne nastopajo v Prilogi I k Direktivi 67/548/EGS ali v njej nastopajo brez navedenih mejnih koncentracij;",
- člen 3(5)(p) se glasi:
- "p) Pripravki se razumejo kot pripravki, ki jih je treba obravnavati kot strupene za razmnoževanje in jim dodeliti vsaj znak in črkovno oznako za nevarnost "strupeno",, če vsebujejo snov, ki povzroča takšne učinke in ji je dodeljen vsaj eden od R-stavkov, opredeljenih v Prilogi VI k Direktivi 67/548/EGS, ki označujejo snovi kot strupene za razmnoževanje v kategoriji 2, v koncentraciji, ki je enaka ali presega:
- koncentracije, opredeljene v Prilogi I k Direktivi 67/548/EGS za snov v preučevanju, ali
- koncentracijo, določeno v točki 6 Priloge I (tabela VI) k tej direktivi, če snov ali snovi v preučevanju ne nastopajo v Prilogi I k Direktivi 67/548/EGS ali v njej nastopajo brez navedenih mejnih koncentracij;",
- člen 3(5)(q) se glasi:
- "q) Pripravki se razumejo kot pripravki, ki jih je treba obravnavati kot strupene za razmnoževanje in jim dodeliti vsaj znak in črkovno oznako za nevarnost "škodljivo",, če vsebujejo snov, ki povzroča takšne učinke in ji je dodeljen vsaj eden od R-stavkov, opredeljenih v Prilogi VI k Direktivi 67/548/EGS, ki označujejo snovi kot nevarne za razmnoževanje v skupini 3, v koncentraciji, ki je enaka ali presega:
- koncentracije, opredeljene v Prilogi I k Direktivi 67/548/EGS za snov v preučevanju, ali
- koncentracijo, opredeljeno v točki 6 Priloge I (tabela VI) k tej direktivi, če snov ali snovi v preučevanju ne nastopajo v Prilogi I k Direktivi 67/548/EGS ali v njej nastopajo brez navedenih mejnih koncentracij;",
- v členu 6(1)(a) se "člena 15(1)" nadomesti s "člena 22(1)",
- v členu 6(3) se "iz člena 21" nadomesti z "iz člena 28",
- v členu 7(1)(c)(ii) se "s členom 11(4)" nadomesti s "s členom 19(4)",
- v členu 7(1) se "s členom 16(2)(c)" nadomesti s "s členom 23(2)(c)",
- v člen 8 se vstavi naslednji odstavek:
"3a. Informacije, zahtevane na embalaži po členu 7, razločno izstopajo iz podlage, njihova velikost in razmiki pa so takšni, da so zlahka čitljivi.
Posebne določbe v zvezi s prikazom in obsegom teh informacij se določijo v Prilogi VI k Direktivi 67/548/EGS v skladu s postopkom, opredeljenim v členu 28(4)(b) navedene direktive.",
- v členih 10 se 14(2) in 15 se "v členu 21" nadomesti z "v členu 28",
- v delu 6 naslova Priloge I se "teratogeni učinki" nadomesti z "učinki na razmnoževanje",
- v tabeli VI Priloge I se "teratogene snovi" nadomesti s "snovi, strupene za razmnoževanje".
Člen 3
1. Države članice sprejmejo zakone in druge predpise, potrebne za uskladitev s to direktivo, najpozneje do 31. oktobra 1993. O tem takoj obvestijo Komisijo.
2. Države članice se v sprejetih predpisih sklicujejo na to direktivo ali pa sklicevanje nanjo navedejo ob njihovi uradni objavi. Način sklicevanja določijo države članice.
3. Države članice predložijo Komisiji besedila predpisov nacionalne zakonodaje, sprejetih na področju, ki ga ureja ta direktiva.
Člen 4
Ta direktiva je naslovljena na države članice.
z dne 19. oktobra 1992 o dopolnitvi skupnega sistema davka na dodano vrednost in spremembi Direktive 77/388/EGS (približevanje stopenj DDV)
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 99 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker vzpostavitev notranjega trga, ki je eden od temeljnih ciljev Skupnosti, kot prvi korak zahteva, da se odpravi davčni nadzor na mejah;
ker, da bi se izognili izkrivljanju, takšna odprava v primeru davka na dodano vrednost pomeni ne samo enotno davčno osnovo, ampak tudi število in višino stopenj, ki so med državami članicami dovolj izenačene; ker je zato treba spremeniti Direktivo 77/388/EGS [4];
ker je treba v prehodnem obdobju omogočiti določena odstopanja glede števila in višine stopenj,
SPREJEL NASLEDNJO DIREKTIVO:
Člen 1
Direktiva 77/388/EGS se spremeni:
1. člen 12(3) se nadomesti z:
"3. (a) Od 1. januarja 1993 države članice uporabljajo splošno stopnjo, ki do 31. decembra 1996 ne sme biti nižja od 15 %.
Na podlagi poročila o delovanju prehodne ureditve in predlogov o končni ureditvi, ki jih predloži Komisija v skladu s členom 281, Svet pred 31. decembrom 1995 soglasno odloči o višini najnižje stopnje, ki se po 31. decembru 1996 uporablja glede na splošno stopnjo.
Države članice lahko uporabljajo eno ali dve nižji stopnji. Nižje stopnje ne smejo biti nižje od 5 % in se uporabljajo samo za dobave kategorij blaga in storitev določenih v Prilogi H.
(b) Države članice lahko uporabljajo nižjo stopnjo za dobave zemeljskega plina in električne energije, če ni nevarnosti izkrivljanja konkurence. Država članica, ki namerava uporabljati takšno stopnjo, mora pred tem obvestiti Komisijo. Komisija odloči o obstoju nevarnosti izkrivljanja konkurence. Če Komisija ne sprejme takšne odločitve v treh mesecih od prejema informacije, se šteje, da nevarnost izkrivljanja konkurence ne obstaja.
(c) Pravila v zvezi s stopnjami, ki se uporabljajo za umetniške predmete, starine in zbirke se določijo z direktivo o posebni ureditvi za rabljeno blago, umetniške predmete, starine in zbirke. Svet sprejme to direktivo pred 31. decembrom 1992.
(d) Pravila v zvezi z obdavčevanjem kmetijskih pridelkov, razen tistih iz kategorije 1 Priloge H, soglasno določi Svet pred 31. decembrom 1994 na podlagi predloga Komisije.
Do 31. decembra 1994 tiste države članice, ki trenutno uporabljajo nižjo stopnjo, to lahko še naprej uporabljajo; države članice, ki trenutno uporabljajo splošno stopnjo, ne smejo uporabljati nižje stopnje. To bo omogočilo odložitev uporabe splošne stopnje za dve leti.
(e) Pravila v zvezi z režimom in stopnjami, ki se uporabljajo za zlato, se določijo z direktivo o posebni ureditvi za zlato. Komisija pravočasno pripravi takšen predlog, da ga Svet soglasno sprejme pred 31. decembrom 1992.
Države članice sprejmejo vse potrebne ukrepe za boj proti goljufijam na tem področju po 1. januarju 1993. Ti ukrepi lahko vključujejo uvedbo sistema obračunavanja DDV za dobave zlata med davčnimi zavezanci v isti državi članici, ki določa, da davek plača kupec v imenu prodajalca in hkrati kupcu daje pravico do odbitka enakega zneska davka kot vstopnega davka.";
2. prvi stavek člena 12(4) se črta;
3. členu 12(4) se doda naslednji pododstavek:
"Na podlagi poročila Komisije Svet od leta 1994 dalje vsaki dve leti pregleda obseg nižjih stopenj. Svet se lahko na predlog Komisije soglasno odloči za spremembo seznama blaga in storitev iz Priloge H.";
4. člen 28(2) se nadomesti z naslednjim:
"2. Ne glede na člen 12(3) se v prehodnem obdobju iz člena 281 uporabljajo naslednje določbe.
(a) Še naprej se lahko uporabljajo oprostitve z vračilom davka, plačanega v predhodni fazi, in nižje stopnje, ki so nižje od najnižjih stopenj, določenih v členu 12(3), ki so veljale 1. januarja 1991 in so v skladu s pravom Skupnosti ter izpolnjujejo pogoje iz zadnje alinee člena 17 Druge direktive Sveta z dne 11. aprila 1967.
Države članice sprejmejo potrebne ukrepe, da zagotovijo določitev lastnih sredstev v zvezi s temi posli.
Če določbe tega odstavka za Irsko povzročijo izkrivljanja konkurence pri dobavi energentov za ogrevanje in razsvetljavo, lahko Komisija na posebno zahtevo Irski dovoli, da za takšne dobave uporablja nižjo stopnjo v skladu s členom 12(3). V tem primeru Irska predloži svojo zahtevo Komisiji skupaj z vsemi potrebnimi informacijami. Če Komisija ne sprejme odločitve v treh mesecih po prejemu zahteve, se šteje, da Irska lahko uporablja predlagane nižje stopnje.
(b) Države članice, ki so 1. januarja 1991 v skladu s pravom Skupnosti uporabljale oprostitve z vračilom davka, plačanega v predhodni fazi, ali nižje stopnje, ki so nižje od najnižjih stopenj iz člena 12(3), za blago in storitve, razen blaga in storitev iz Priloge H, lahko za vsako tako dobavo uporabljajo nižjo stopnjo ali eno od dveh nižjih stopenj iz člena 12(3).
(c) Države članice, ki bodo morale pod pogoji iz člena 12(3) zvišati svojo splošno stopnjo, ki so jo uporabljale 1. januarja 1991, za več kot 2 %, lahko uporabljajo nižjo stopnjo, ki je nižja od najnižje stopnje iz člena 12(3), za dobave kategorij blaga in storitev iz Priloge H. Poleg tega lahko te države članice uporabljajo takšno stopnjo za restavracijske storitve, otroška oblačila, otroško obutev in stanovanja. Države članice na podlagi tega odstavka ne smejo uvesti oprostitev z vračilom davka, plačanega v predhodni fazi.
(d) Države članice, ki so 1. januarja 1991 uporabljale nižjo stopnjo za restavracijske storitve, otroška oblačila, otroško obutev in stanovanja, lahko za takšne dobave takšno stopnjo še naprej uporabljajo.
(e) Države članice, ki so 1. januarja 1991 uporabljale nižjo stopnjo za dobave blaga in storitev, ki niso določene v Prilogi H, lahko nižjo stopnjo ali eno od dveh nižjih stopenj, določenih v členu 12(3) za takšne dobave, še naprej uporabljajo, če stopnja ni nižja od 12 %.
(f) Helenska republika lahko uporablja stopnje DDV, ki so do 30 % nižje od stopenj, ki se uporabljajo v celinski Grčiji, v departmajih Lezbos, Chios, Samos, Dodekanez in Kikladi ter na naslednjih otokih v Egejskem morju: Thasos, Severni Sporadi, Samotraka in Skiros.
(g) Na podlagi poročila Komisije Svet pred 31. decembrom 1994 ponovno pregleda določbe pododstavkov (a) do (f) zgoraj zlasti v zvezi s pravilnim delovanjem notranjega trga. V primeru večjih izkrivljanj konkurence Svet na predlog Komisije soglasno sprejme ustrezne ukrepe.";
5. Priloga H je priložena v Prilogi k tej direktivi.
Člen 2
1. Države članice sprejmejo zakone in druge predpise potrebne za uskladitev s to direktivo, najpozneje do 31. januarja 1992. O tem takoj obvestijo Komisijo.
Ko države članice sprejmejo te ukrepe se sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice predložijo Komisiji besedila temeljnih predpisov nacionalne zakonodaje, sprejetih na področju, ki ga ureja ta direktiva.
Člen 3
Ta direktiva je naslovljena na države članice.
z dne 7. februarja 1992, o spremembi Uredbe (EGS) št. 410/90, ki določa standarde kakovosti za kivi
KOMISIJA EVROPSKIH SKUPNOSTI JE
ob upoštevanju pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 1035/72 z dne 18. maja 1972 o skupni ureditvi trga za sadje in zelenjavo [1], kakor je bila nazadnje spremenjena z Uredbo (EGS) št. 1623/91 [2], in zlasti člena 2(2) Uredbe,
ker so standardi kakovosti za kivi določeni v Uredbi Komisije (EGS) št. 410/90 [3];
ker se nekatere določbe v različnih jezikovnih verzijah razlikujejo; ker je treba torej ustrezno popraviti te določbe;
ker je za uskladitev standardov za kivi z drugimi standardi EGS za sadje in zelenjavo treba popraviti izraze "sposobnost za shranjevanje", "velikost" in "ugotavljanje velikost";
ker so ukrepi, predpisani s to uredbo, v skladu z mnenjem Upravljalnega odbora za sadje in zelenjavo,
SPREJELA NASLEDNJO UREDBO:
"razred I" se mora tretji razdelek v vseh jezikovnih različicah glasiti:
"Sadež mora biti značilen za kultivar. Dovoljene pa so naslednje pomanjkljivosti, če ne vplivajo na splošni videz proizvoda, na kakovost, sposobnost za shranjevanje in na predstavitev v enoti pakiranja:
- rahle pomanjkljivosti v obliki (vendar sadež ne sme biti nepravilno izbočen ali nepravilno oblikovan),
- rahle pomanjkljivosti v barvi,
- površinske napake, če celotna površina ne presega 1 cm2,
- majhno "Haywardovo znamenje" v obliki longitudinalnih črt in brez izbočenosti." (c) pod (iii)
"razred II" , razdelek 3, se četrta alinea glasi:
"— več bolj izrazitih "Haywardovih znamenj" z rahlo izbočino,"
2. V delu III. "DOLOČBE O VELIKOSTI" se mora prvi razdelek glasiti:
"Velikost se ugotavlja z maso plodu".
3. V delu V "Določbe, ki se nanašajo na predstavitev", so naslednje spremembe:
Člen 2
Ta uredba začne veljati na dan po objavi v Uradnem listu Evropskih skupnosti. Ta uredba je v celoti zavezujoča in se neposredno uporablja v vseh državah članicah.
z dne 27. marca 1992 o spremembi Priloge V k Uredbi Sveta (EGS) št. 2377/90 o določitvi postopka Skupnosti za določanje najvišjih mejnih vrednosti ostankov zdravil za uporabo v veterinarski medicini v živilih živalskega izvora
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 2377/90 z dne 26. junija 1990 o določitvi postopka Skupnosti za določanje najvišjih mejnih vrednosti ostankov zdravil za uporabo v veterinarski medicini v živilih živalskega izvora [1], kakor je bila nazadnje spremenjena z Uredbo Komisije (EGS) št. 675/92 [2], in zlasti člena 11 Uredbe,
ker je v interesu upravne učinkovitosti zaželeno, da podatki in podrobnosti, ki morajo biti navedeni v vlogi za določitev najvišjih mejnih vrednosti ostankov za farmakološko aktivne snovi, ki se uporabljajo v zdravilih za uporabo v veterinarski medicini, v skladu z Uredbo (EGS) št. 2377/90, čim bolj ustrezajo podatkom in podrobnostim, ki jih je treba predložiti državam članicam v vlogi za dovoljenje za promet z zdravili za uporabo v veterinarski medicini, ki se vloži v skladu s členom 5 Direktive Sveta 81/851/EGS z dne 28. septembra 1981 o približevanju zakonodaj držav članic v zvezi z zdravili za uporabo v veterinarski medicini [3], kakor je bila spremenjena z Direktivo 90/676/EGS [4];
ker je treba spremeniti Prilogo V k Uredbi (EGS) št. 2377/90, tako da bo upoštevala spremembe zahtev za preskušanje zdravil za uporabo v veterinarski medicini, ki so bile uvedene z Direktivo Komisije 92/18/EGS z dne 20. marca 1992 o spremembi Priloge k Direktivi Sveta 81/852/EGS o približevanju zakonodaj držav članic v zvezi z analiznimi, farmako-toksikološkimi in kliničnimi standardi ter protokoli za preskušanje zdravil za uporabo v veterinarski medicini;
ker so določbe te uredbe v skladu z mnenjem Odbora za prilagajanje direktiv o odstranjevanju tehničnih omejitev trgovine v sektorju zdravil za uporabo v veterinarski medicini tehničnemu napredku, ustanovljenega na podlagi člena 2b Direktive Sveta 81/852/EGS [5], kakor je bila spremenjena z Direktivo 87/20/EGS [6],
SPREJELA NASLEDNJO UREDBO:
z dne 29. junija 1992 o spremembi ureditve za uvoz nekaterih kmetijskih proizvodov s poreklom iz Alžirije, Cipra, Egipta, Izraela, Jordanije, Libanona, Malte, Maroka, Sirije in Tunizije v Skupnost
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 113 Pogodbe,
ob upoštevanju predloga Komisije,
ker sta Svet in Komisija, da bi v splošnem okviru nove sredozemske politike okrepila vezi in povečala sodelovanje z državami regije, na zasedanju Sveta dne 18. in 19. decembra 1990 sprejela resolucijo o trgovini s sredozemskimi državami nečlanicami;
ker navedena resolucija zlasti predvideva izvajanje ukrepov za spodbujanje kmetijskega izvoza iz navedenih držav v Skupnost in ker je zato treba opredeliti podrobna pravila za uporabo takšnih ukrepov;
ker je zato treba spremeniti ureditev za uvoz v Skupnost v skladu z določbami protokolov k pridružitvenim sporazumom ali sporazumom o sodelovanju, sklenjenih z Alžirijo, Ciprom, Egiptom, Izraelom, Jordanijo, Libanonom, Malto, Marokom, Sirijo in Tunizijo,
SPREJEL NASLEDNJO UREDBO:
Člen 1
1. Carine, ki se uporabljajo 31. decembra 1991 v Skupnosti v sestavi z dne 31. decembra 1985 za proizvode, navedene v Prilogi II k Pogodbi, s poreklom iz zadevnih sredozemskih držav nečlanic in za katere se bo tarifna odprava nadaljevala po 1. januarju 1993 v skladu s protokoli k pridružitvenim sporazumom ali sporazumom o sodelovanju, prikazanimi v Prilogi I k tej uredbi, se odpravijo v dveh enakih delih 1. januarja 1992 in 1. januarja 1993.
2. Odstavek 1 se uporablja v mejah tarifnih kvot, če obstajajo, in časovnih razporedih, določenih v protokolih iz navedenega odstavka, ter upošteva vse posebne določbe, določene v teh protokolih.
3. Kadar carine zaradi uporabe odstavka 1 dosežejo stopnjo 2 % ali manj, se le-te v celoti opustijo.
Uredba Sveta (EGS) št. 2077/92 z dne 30. junija 1992 o medpanožnih organizacijah in sporazumih na področju tobaka
SVET EVROPSKE UNIJE JE
ob upoštevanju Pogodbe o ustanovitvi Evropske gospodarske skupnosti in zlasti členov 42 in 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker je treba zaradi srednjeročnih in dolgoročnih obetov na kmetijskih trgih Skupnosti in na svetovnih kmetijskih trgih nekatere instrumente skupne kmetijske politike prilagoditi, da se ponovno vzpostavi tržno ravnotežje; ker zahtevajo te prilagoditve, katerih cilj je predvsem povečanje fleksibilnosti instrumentov za podporo trgu, spremembo obnašanja zadevnih gospodarskih subjektov, da bolj upoštevajo dejanske razmere na trgu;
ker lahko medpanožne organizacije, ki jih ustanovijo posamezniki ali skupine in predstavljajo znaten delež različnih panog proizvodnje, predelave in trženja na področju tobaka, prispevajo k boljšemu upoštevanju razmer na trgu in spodbujajo spremembe v gospodarskem obnašanju, katerih namen je izboljšanje znanja in ureditve proizvodnje, predelave in trženja; ker lahko nekateri ukrepi teh organizacij prispevajo k izboljšanju tržnega ravnovesja in tako pomagajo pri uresničevanju ciljev iz člena 39 Pogodbe; ker je treba opredeliti ukrepe, ki predstavljajo takšen prispevek medpanožnih organizacij;
ker se zdi zaradi zgoraj navedenega primerno posebej priznati medpanožne organizacije, ki lahko dokažejo svojo reprezentativnost na regionalni ravni, medregionalni ravni ali na ravni Skupnosti in s svojimi ukrepi spodbujajo zgoraj navedene cilje; ker to priznanje podeli država članica ali Komisija, odvisno od področja dejavnosti medpanožne organizacije;
ker je treba zaradi podpore nekaterim ukrepom medpanožnih organizacij, ki so za veljavno tržno ureditev na področju tobaka še posebej zanimivi, predvideti možnost, da se uporaba pravil, ki jih medpanožna organizacija sprejme za svoje člane, pod določenimi pogoji razširi na vse proizvajalce in skupine v eni regiji ali več, ki niso člani medpanožne organizacije; ker je primerno, da tudi podjetja, ki niso člani, plačajo celo članarino ali del članarine za pokritje ne-upravnih stroškov, ki nastanejo pri izvajanju teh ukrepov; ker je treba to možnost izvajati glede na postopek, ki zagotavlja pravice zadevnih socialnoekonomskih skupin, zlasti varstvo pravic potrošnikov;
ker so drugi ukrepi priznanih medpanožnih organizacij lahko v splošnem gospodarskem in tehničnem interesu tobačnega sektorja ter tako koristijo vsem podjetjem, ki delujejo v zadevnih panogah, ne glede na to, ali so člani organizacije ali ne; ker se zdi v teh primerih upravičeno, da se nečlanom naloži plačilo članarin za pokritje stroškov, ki izhajajo neposredno iz izvajanja zadevnih ukrepov, razen upravnih stroškov;
ker je treba za pravilno izvajanje te ureditve zagotoviti tesno sodelovanje med državami članicami in Komisijo, ki mora imeti tudi stalna nadzorna pooblastila, zlasti glede priznavanja medpanožnih organizacij, ki delujejo na regionalni ali medregionalni ravni, ter sporazumov in usklajenih ravnanj, ki jih sprejmejo te organizacije;
ker morajo biti za obveščanje držav članic in javnosti na začetku vsakega leta objavljeni seznam medpanožnih organizacij, ki so bile v prejšnjem letu priznane ali jim je bilo v istem obdobju odvzeto priznanje, in pravila, katerih uporaba je bila razširjena, z navedbo njihovega področja veljavnosti,
SPREJEL NASLEDNJO UREDBO:
3. se ukvarjajo z več naslednjimi ukrepi v eni regiji ali več regijah Skupnosti ali v vsej Skupnosti; upoštevaje po potrebi interese potrošnikov:
(a) sodelujejo pri večji usklajenosti dajanja tobaka v listih ali tobaka v balah na trg;
(b) pripravljajo tipske pogodbe v skladu s pravili Skupnosti;
(c) izboljšujejo tržne informacije in preglednost;
(d) povečujejo dodano vrednost, zlasti s trženjem in raziskavami na področju novih možnosti uporabe, ki ne predstavljajo nevarnosti za javno zdravje;
(e) usmerjajo sektor v proizvode, ki bolje ustrezajo zahtevam trga in javnega zdravja;
(f) izvajajo raziskave na področju postopkov, ki omogočajo manjšo rabo fitofarmacevtskih sredstev ter zagotavljajo kakovost proizvodov in varovanje tal;
(g) razvijajo postopke in instrumente za izboljšanje kakovosti proizvodov v fazah proizvodnje in predelave;
2. Pred priznanjem države članice obvestijo Komisijo o medpanožnih organizacijah, ki so vložile zahtevek za priznanje, in predložijo vse potrebne podatke o panogah gospodarskih dejavnosti, ki jih vključujejo, o njihovi reprezentativnosti, o ukrepih, s katerimi se ukvarjajo, in vse druge podatke, potrebne za obravnavanje zahtevka.
Komisija lahko odkloni priznanje v 60 dneh po prejemu obvestila od države članice.
3. Države članice priznanje prekličejo, če:
(a) pogoji, določeni v tej uredbi, niso več izpolnjeni;
(b) medpanožne organizacije kršijo eno prepoved ali več iz člena 7(3), brez poseganja v kazenske postopke, ki se lahko uvedejo po nacionalnem pravu;
(c) medpanožna organizacija ne izpolni svoje obveznosti obveščanja, zahtevanega po členu 7(2).
Države članice takoj obvestijo Komisijo o svoji odločitvi, da prekličejo priznanje.
Člen 4
1. Komisija na zahtevek prizna medpanožne organizacije, ki:
(a) opravljajo svoje dejavnosti na medregionalni ravni na celotnem ozemlju ali delu ozemlja več držav članic ali na ravni Skupnosti;
(b) so bile ustanovljene po nacionalni zakonodaji države članice ali po zakonodaji Skupnosti;
(c) izpolnjujejo določbe člena 3(1)(b), (c) in (d).
2. Komisija o zahtevkih za priznanje obvesti države članice, na ozemlju katerih ima medpanožna organizacija sedež in opravlja svoje dejavnosti. Države članice lahko dajo svoje pripombe v dveh mesecih po tem obvestilu.
Komisija odloči o priznanju v treh mesecih po prejemu zahtevka in vseh potrebnih podatkov.
3. Komisija prekliče priznanje organizacijam iz odstavka 1 v primerih, navedenih v členu 3(3).
Člen 5
Komisija v seriji "C"Uradnega lista Evropskih skupnosti objavi imena priznanih medpanožnih organizacij z navedbo gospodarskega sektorja ali področja delovanja ter ukrepov, s katerimi se ukvarjajo v smislu člena 2. Objavi se tudi preklic priznanja.
Člen 6
Priznanje medpanožnih organizacij pomeni zanje dovoljenje, da izvajajo ukrepe iz členov 2(3) ob upoštevanju pogojev, določenih v tej uredbi.
Člen 7
1. Ne glede na člen 1 Uredbe št. 26 [4] člen 85(1) Pogodbe ne velja za sporazume in usklajena ravnanja priznanih medpanožnih organizacij za izvajanje ukrepov iz člena 2(3).
2. Odstavek 1 velja samo pod pogojem, da:
- je bila Komisija obveščena o sporazumih in usklajenih ravnanjih, ter
- Komisija v treh mesecih po prejemu vseh za oceno potrebnih podatkov ni ugotovila, da bi bili sporazumi ali usklajena ravnanja nezdružljivi s pravili Skupnosti.
Sporazumi in usklajena ravnanja se ne smejo izvajati, dokler se ta rok ne izteče.
3. Za sporazume in usklajena ravnanja, ki:
- lahko privedejo do kakršne koli delitve trgov v Skupnosti,
- lahko ogrozijo pravilno delovanje tržne ureditve,
- lahko povzročijo izkrivljanje konkurence, ki ni neodpravljivo za doseganje ciljev skupne kmetijske politike, ki se zasledujejo z ukrepi medpanožne organizacije,
- zajemajo določanje cen ali kvot brez poseganja v ukrepe, ki jih sprejmejo medpanožne organizacije pri uporabi posebnih določb predpisov Skupnosti,
- lahko povzročijo diskriminacijo ali izključevanje konkurence za znaten delež zadevnih proizvodov,
Odločitev ne začne veljati pred datumom, ko je o tem obveščena zadevna medpanožna organizacija, razen če je dala navedena medpanožna organizacija netočne podatke ali je zlorabila izjemo, določeno v odstavku 1.
Člen 8
1. Medpanožne organizacije lahko zahtevajo, da postanejo nekateri njihovi sporazumi ali usklajena ravnanja na vsakokratnem področju delovanja za določen čas zavezujoča za posameznike in skupine v zadevnem gospodarskem sektorju, ki ne pripadajo v medpanožni organizaciji zastopanim panogam.
Za navedeno razširitev pravil morajo medpanožne organizacije predstavljati vsaj dve tretjini zadevne proizvodnje in/ali trgovine. Kadar ima predlagana razširitev pravil medregionalni obseg, mora medpanožna organizacija dokazati, da ima minimalno stopnjo reprezentativnosti za vsako izmed združenih panog v vsaki regiji, ki jo pokriva.
2. Pravila, za katera se zahteva razširitev obsega, morajo biti veljavna najmanj eno leto in v zvezi z enim izmed naslednjih ciljev:
(a) znanjem s področja proizvodnje in trga;
(b) opredelitvijo minimalnih standardov kakovosti;
(c) uporabo pridelovalnih metod, združljivih z varstvom okolja;
(d) opredelitvijo minimalnih standardov embaliranja in predstavljanja;
(e) uporabo certificiranega semena in spremljanjem ter nadzorom kakovosti proizvodov.
3. Razširitev pravil velja pod pogojem, da jo odobri Komisija v skladu s postopkom iz člena 9.
Člen 9
1. Pri pravilih, ki jih predpišejo medpanožne organizacije, priznanih od držav članic, države članice z objavo zagotovijo obveščenost zadevnih socialnoekonomskih skupin o sporazumih ali usklajenih ravnanjih, ki jih nameravajo razširiti na posamezne izvajalce ali skupine, nečlane medpanožne organizacije, v posamezni regiji ali skupini regij.
Zadevne skupine lahko dajo svoje pripombe v dveh mesecih od objave.
2. Po izteku tega roka in preden sprejmejo odločitev države članice obvestijo Komisijo o pravilih, ki naj bi postala zavezujoča, in predložijo vse ustrezne podatke. Obvestilo vsebuje vse pripombe, prejete po objavi v skladu z odstavkom 1, in oceno zahtevka za razširitev.
3. Komisija v seriji "C"Uradnega lista Evropskih skupnosti objavi pravila, za katera medpanožne organizacije, ki jih je Komisija priznala v skladu s členom 4, zahtevajo razširitev. V dveh mesecih po objavi dajo lahko države članice in zadevne socialnoekonomske skupine svoje pripombe.
4. Če so pravila, za katera se zahteva razširitev, "tehnični predpisi" v smislu Direktive 83/189/EGS [5], se o njih obvesti Komisija v skladu s členom 8 navedene direktive sočasno z obvestilom iz odstavka 2.
Brez poseganja v odstavek 5 Komisija, kadar so izpolnjeni pogoji za utemeljeno mnenje po členu 9 Direktive 83/189/EGS, zavrne odobritev pravil, za katera se zahteva razširitev.
5. Komisija odloči v treh mesecih po prejemu obvestila od države članice v skladu z odstavkom 2, in kadar se uporabi odstavek 3, v petih mesecih po objavi zahtevka za razširitev pravil v Uradnem listu Evropskih skupnosti.
Komisija vedno odloči negativno, če ugotovi, da razširitev:
- izključuje konkurenco v znatnem delu skupnega trga,
- omejuje prosto trgovino ali
- ogroža cilje skupne kmetijske politike ali cilje katerih koli drugih pravil Skupnosti.
6. Pravila, katerih uporaba se razširi, se objavijo v Uradnem listu Evropskih skupnosti.
7. Kadar postanejo na podlagi tega člena pravila medpanožne organizacije zavezujoča za nečlane te organizacije, lahko država članica ali Komisija, kakor je primerno, odloči, da posamezniki ali skupine, ki niso člani, plačajo medpanožni organizaciji celotno članarino ali del članarine, ki jo plačujejo člani, in sicer v takšnem obsegu, da se s tako članarino ne pokrivajo upravni stroški za izvajanje teh pravil ali usklajenih ravnanj.
Člen 10
1. Kadar se priznana medpanožna organizacija ukvarja z enim ukrepom ali več iz odstavka 2, ki so v splošnem gospodarskem interesu podjetij, katerih dejavnost je povezana z enim zadevnim proizvodom ali več, lahko država članica, ki je priznanje podelila, ali Komisija, kadar je bilo priznanje podeljeno po členu 4, odloči, da posamezniki ali skupine, ki niso člani medpanožne organizacije, vendar imajo koristi od navedenih ukrepov, plačajo organizaciji celotno članarino ali del članarine, ki jo plačujejo njeni člani, in sicer v takšnem obsegu, da se s tako članarino pokrivajo stroški, ki nastanejo neposredno zaradi izvajanja zadevnih ukrepov, pri čemer ne gre za kakršne koli upravne stroške.
2. Ukrepi iz tega člena veljajo za enega izmed naslednjih ciljev:
- raziskave, s katerimi se proizvodom doda vrednost, zlasti z novimi možnostmi uporabe, ki ne ogrožajo javnega zdravja,
- študije za izboljšanje kakovosti tobaka v listih ali tobaka v balah,
- raziskave na področju razvoja pridelovalnih metod, ki omogočajo manjšo rabo fitofarmacevtskih sredstev ter zagotavljajo varovanje tal in okolja.
3. Zadevne države članice obvestijo Komisijo o odločitvah, ki jih nameravajo sprejeti po odstavku 1. Te odločitve lahko začnejo veljati šele po poteku treh mesecih od obvestila Komisiji. Komisija lahko v tem roku zahteva, da se predlog odločitve v celoti ali deloma zavrne, če se zdi, da splošni gospodarski interes ni utemeljen.
4. Kadar so ukrepi medpanožnih organizacij, ki jih prizna Komisija na podlagi člena 4, v splošnem gospodarskem interesu, Komisija obvesti o osnutku svoje odločitve zadevne države članice, ki lahko nato v dveh mesecih dajo svoje pripombe.
Člen 11
Vsak ukrep držav članic ali Komisije, s katerim se posameznikom ali skupinam, ki niso člani nobene medpanožne organizacije, naloži plačilo članarine, se objavi v Uradnem listu Evropskih skupnosti. Navedeni ukrep začne veljati šele po dveh mesecih od datuma objave.
Člen 12
Podrobna pravila za izvajanje te uredbe se sprejmejo v skladu s postopkom iz člena 23 Uredbe (EGS) št. 2075/92 [6].
Ta uredba je v celoti zavezujoča in se neposredno uporablja v vseh državah članicah.
UREDBA SVETA (EGS) št. 2081/92 z dne 14. julija 1992
ker se naj kot del prilagajanja skupni kmetijski politiki spodbuja raznolikost kmetijske proizvodnje, da se na trgih tako doseže boljše ravnovesje med ponudbo in povpraševanjem; ker bi lahko promocija proizvodov, s posebnimi značilnostmi, znatno koristila gospodarstvu podeželja, zlasti na območjih z omejenimi možnostmi ali na odmaknjenih območjih, tako, da vpliva na izboljšanje dohodka kmetov in ohranjanje podeželskega prebivalstva na teh območjih;
ker se v zadnjih letih vsepovsod opaža, da se potrošniki bolj nagibajo k pripisovanju večjega pomena kakovosti živil kot količini le-teh; ker takšno iskanje posebnih proizvodov ustvarja večje povpraševanje po kmetijskih proizvodih in živilih s prepoznavnim geografskim poreklom;
ker je glede na široko paleto proizvodov na trgu in obilico danih informacij v zvezi z njimi treba potrošnikom zagotoviti jasne in jedrnate informacije o poreklu proizvoda, da bi na osnovi tega lahko najbolje izbrali;
ker je označevanje kmetijskih proizvodov in živil predmet splošnih določb Direktive Sveta 79/112/EGS z dne 18. decembra 1978 o približevanju zakonodaj držav članic v zvezi z označevanjem, predstavitvijo in oglaševanjem živil[4]; ker je glede na njihovo posebno naravo treba sprejeti dodatne posebne določbe za kmetijske proizvode in živila iz posebnega geografskega območja;
ker je želja, da bi zaščitili kmetijske proizvode in živila, ki imajo prepoznavno geografsko poreklo, nekatere države članice vodila k temu, da so uvedle "registrirane označbe porekla"; ker se je to izkazalo uspešno pri proizvajalcih, ki so si zagotovili višji dohodek kot povračilo za resničen trud pri izboljšanju kakovosti, ter pri potrošnikih, ki lahko kupijo proizvode visoke kakovosti z jamstvi o načinu njihove proizvodnje in njihovem poreklu;
ker so nacionalne prakse pri implementaciji registriranih označb porekla in geografskih označb raznolike; ker je treba predvideti pristop na ravni Skupnosti; ker bo okvir predpisov Skupnosti o zaščiti omogočil razvoj geografskih označb in označb porekla, saj bo takšen okvir s poenotenim pristopom zagotovil lojalno konkurenco med proizvajalci proizvodov, ki nosijo takšne označbe in povečal verodostojnost teh proizvodov v očeh potrošnika;
ker naj načrtovani predpisi upoštevajo sedanjo zakonodajo Skupnosti o vinih in žganih pijačah, ki predvideva večjo stopnjo zaščite;
ker je področje uporabe te uredbe omejeno na določene kmetijske proizvode in živila, za katere obstaja povezava med značilnostmi proizvodov ali živil in geografskim poreklom; ker je to področje uporabe mogoče razširiti, da bi zajemalo tudi druge proizvode ali živila;
ker je po sedanji praksi primerno opredeliti dve različni vrsti geografskega opisa, to sta zaščitena geografska označba in zaščitena označba porekla;
ker mora kmetijski proizvod ali živilo, ki nosi takšno označbo, izpolnjevati pogoje, določene s specifikacijo;
ker morajo biti zaradi uživanja zaščite v vsaki državi članici geografske označbe in označbe porekla registrirane na ravni Skupnosti; ker naj bi vnos v register nudil informacije tistim, ki se ukvarjajo s trgovino, in tudi potrošnikom;
ker mora registracijski postopek omogočiti vsakemu, ki je osebno in neposredno prizadet v državi članici, da uveljavlja svoje pravice s tem, da Komisiji prijavi svoj ugovor;
ker morajo obstajati postopki, ki po registraciji omogočajo spremembe specifikacij glede na tehnološki napredek ali umik iz registra geografskih označb ali označb porekla za kmetijski proizvod ali živilo, če navedeni proizvod ali živilo preneha biti v skladu s specifikacijo, na osnovi katere je bila dana geografska označba ali označba porekla;
ker je treba predvideti trgovanje s tretjimi državami, ki ponujajo enaka jamstva za izdajanje in nadzorovanje geografskih označb ali označb porekla podeljenih na njihovem ozemlju;
ker je treba predvideti postopek, ki uvaja tesno sodelovanje med državami članicami in Komisijo preko v ta namen ustanovljenega Regulativnega odbora,
SPREJEL NASLEDNJO UREDBO:
Člen 1
1. Ta uredba določa pravila o zaščiti označb porekla in geografskih označb za kmetijske proizvode, namenjene za prehrano ljudi iz Priloge II k Pogodbi in živila iz Priloge I k tej uredbi ter kmetijske proizvode, navedene v Prilogi II k tej uredbi.
Vendar se ta uredba ne nanaša na proizvode iz vina ter žgane pijače.
Priloga I se lahko spremeni v skladu s postopkom iz člena 15.
2. Ta uredba se uporablja, brez poseganja v druge posebne določbe Skupnosti.
3. Direktiva Sveta 83/189/EGS z dne 28. marca 1983 o postopku za zbiranje informacij na področju tehničnih standardov in predpisov[5], se ne nanaša na označbe porekla in geografske označbe, ki jih ureja ta uredba.
- s poreklom iz navedene regije, posebnega kraja ali države, in
- katerega kakovost ali značilnosti so bistveno ali izključno posledica posebnega geografskega okolja z njegovimi lastnimi naravnimi in človeškimi faktorji ter katerega proizvodnja, predelave in priprava za trg, potekajo znotraj definiranega geografskega območja;
(b) geografska označba: pomeni ime regije, posebnega kraja ali, v izjemnih primerih, državo, ki se uporablja za opis kmetijskega proizvoda ali živila:
- s poreklom iz navedene regije, posebnega kraja ali države, in
- ki ima posebno kakovost, sloves ali druge značilnosti, ki jih je mogoče pripisati navedenemu geografskemu poreklu in katerega proizvodnja in/ali predelava in/ali priprava za trg se opravlja znotraj definiranega geografskega območja.
3. Določena tradicionalna geografska ali ne-geografska imena, ki označujejo kmetijski proizvod ali živilo, ki je po poreklu iz določene regije ali posebnega kraja, katera izpolnjujejo pogoje iz druge alinee odstavka 2(a), se tudi štejejo kot označbe porekla.
4. Z odstopanjem od člena 2(a) se določene geografske označbe obravnavajo kot označbe porekla, kjer surovine zadevnih proizvodov izvirajo iz geografskega območja, ki je večje ali različno od območja predelave, pod pogojem da:
- je območje proizvodnje surovin omejeno,
- obstajajo posebni pogoji za proizvodnjo surovin, in
- obstajajo dogovori o kontroli, ki zagotavljajo izpolnjevanje navedenih pogojev.
5. Za namene odstavka 4 se za surovine lahko štejejo samo žive živali, meso in mleko. Uporaba drugih surovin se lahko odobri v skladu s postopkom iz člena 15.
6. Da bi bile upravičene do odstopanja iz odstavka 4, so zadevne označbe lahko ali so že priznane kot označbe porekla z nacionalno zaščito zadevne države članice ali imajo, če takšna shema ne obstaja, dokazan tradicionalen značaj ter izjemen sloves in ugled.
7. Da bi bili upravičeni do odstopanja iz odstavka 4, morajo biti vloge za registracijo vložene v dveh letih od začetka veljavnosti te uredbe.
Člen 3
1. Imena, ki so postala generična, se ne smejo registrirati.
Za namene te uredbe pomeni ime, ki je postalo generično ime kmetijskega proizvoda ali živila, ki je, čeprav se nanaša na kraj ali regijo, kjer je bil ta proizvod ali živilo prvotno proizvedeno ali trženo, postalo splošno ime kmetijskega proizvoda ali živila.
Da bi ugotovili ali je ime postalo generično ali ne, se upoštevajo vsi faktorji, zlasti:
- obstoječe stanje v državi članici, od koder izvira poreklo imena in na območjih potrošnje,
- obstoječe stanje v drugih državah članicah,
- zadevna nacionalna zakonodaja ali zakonodaja Skupnosti.
Kjer se v skladu s postopkom iz členov 6 in 7 vloga za registracijo zavrne, ker je ime postalo generično, Komisija objavi navedeno odločitev v Uradnem listu Evropskih skupnosti.
2. Ime se ne sme registrirati kot označba porekla ali geografska označba, kadar je v nasprotju z imenom rastlinske sorte ali živalske pasme in zato utegne biti javnost zavedena glede pravega porekla proizvoda.
3. Svet s kvalificirano večino na predlog Komisije, pred začetkom veljavnosti te uredbe pripravi in objavi v Uradnem listu Evropskih skupnosti neizčrpen, okviren seznam imen kmetijskih proizvodov ali živil, katere ureja ta uredba in se po odstavku 1 štejejo kot generična in se jih tako ne da registrirati po tej uredbi.
Člen 4
1. Da ima kmetijski proizvod ali živilo pravico uporabljati zaščiteno označbo porekla (ZOP) ali zaščiteno geografsko označbo (ZGO), mora izpolnjevati zahteve navedene v specifikaciji.
2. Specifikacija proizvoda vsebuje najmanj:
(a) ime kmetijskega proizvoda ali živila, vključno z označbo porekla ali geografsko označbo;
(b) opis kmetijskega proizvoda ali živila, vključujoč surovine in glavne fizikalne, kemične, mikrobiološke in/ali organoleptične lastnosti proizvoda ali živila;
(c) opredelitev geografskega območja in če je potrebno podrobnosti, ki navajajo izpolnjevanje zahtev po členu 2(4);
(d) dokazilo, da kmetijski proizvod ali živilo izvira iz geografskega območja v skladu s členom 2(2)(a) oziroma (b);
(e) opis metode pridobivanja kmetijskega proizvoda ali živila in če je primerno opis avtentičnih in nespremenljivih lokalnih metod;
(f) podrobnosti, ki potrjujejo povezavo z geografskim okoljem ali geografskim poreklom v smislu člena 2(2)(a) oziroma (b);
(g) podrobnosti o strukturi kontrole iz člena 10;
(h) podrobne navedbe označevanja, ki se nanašajo na označbo ZOP oziroma ZGO, ali na enakovredne tradicionalne nacionalne označbe;
(i) kakršne koli zahteve Skupnosti ali nacionalnih določb.
Člen 5
2. Skupina ali fizična ali pravna oseba lahko zaprosi za registracijo samo za kmetijske proizvode ali živila, ki jih proizvaja ali pridobiva v smislu člena 2(2)(a) ali (b).
3. Vloga za registracijo vključuje specifikacijo proizvoda iz člena 4.
4. Vloga se pošlje državi članici, v kateri se nahaja geografsko območje.
5. Država članica preveri, ali je vloga utemeljena in jo, skupaj s specifikacijo proizvoda iz člena 4 in drugimi dokumenti, na osnovi katerih je podala svojo odločitev, pošlje Komisiji, če meni, da izpolnjuje zahteve iz te uredbe.
Če vloga zadeva ime, ki označuje geografsko območje, ki se nahaja tudi v drugi državi članici, se z navedeno državo članico posvetuje, preden se sprejme odločitev.
1. Komisija v roku šestih mesecev z uradno preiskavo preveri, ali vloga za registracijo zajema vse zahtevane podatke iz člena 4.
Komisija o svojih ugotovitvah obvesti zadevno državo članico.
2. Če Komisija ob upoštevanju odstavka 1 zaključi, da ime izpolnjuje pogoje za zaščito, v Uradnem listu Evropskih skupnosti objavi ime in naslov vlagatelja, ime proizvoda, glavne točke vloge, sklicevanja na nacionalne zahteve, ki določajo pripravo, proizvodnjo ali predelavo proizvoda in po potrebi obrazložitev njenih sklepov.
3. Če Komisija ne prejme nobenih ugovorov po členu 7, se ime vpiše v register, ki ga vodi Komisija pod naslovom "Register zaščitenih označb porekla in zaščitenih geografskih označb", ki vsebuje imena zadevnih skupin in zadevnih kontrolnih organov.
4. Komisija objavi v Uradnem listu Evropskih skupnosti:
- imena, vpisana v Register,
- spremembe Registra, narejene skladno s členom 9 in 11.
5. Če glede na preiskavo iz odstavka 1 Komisija zaključi, da ime ne izpolnjuje pogojev za zaščito, se v skladu s postopkom iz člena 15 odloči, da ne bo nadaljevala z objavo v skladu z odstavkom 2 tega člena.
Pred objavo iz odstavkov 2 in 4, ter registracijo, predvideno v odstavku 3, lahko Komisija zahteva mnenje odbora iz člena 15.
Člen 7
1. V šestih mesecih od datuma objave v Uradnem listu Evropskih skupnosti iz člena 6(2), lahko katera koli država članica ugovarja registraciji.
2. Pristojni organi držav članic zagotovijo, da se lahko vsem osebam, ki izkažejo upravičen gospodarski interes, dovoli, da proučijo vlogo. Dodatno in glede na obstoječe stanje v državah članicah, lahko države članice zagotovijo dostop drugim strankam, ki imajo pravni interes.
3. Vsaka fizična ali pravna oseba s pravnim interesom lahko ugovarja predlagani registraciji s tem, da pošlje ustrezno utemeljeno izjavo pristojnim organom države članice, v kateri ima stalno bivališče ali sedež. Pristojni organ izvede potrebne ukrepe, da obravnava te pripombe ali ugovor v roku, ki se določi.
4. Ugovoru se ugodi le, če:
- ali pokaže neizpolnjevanje zahtev iz člena 2,
- ali pokaže, da bi predlagana registracija imena ogrozila obstoj povsem ali delno enakega imena ali blagovne znamke ali obstoj proizvodov, ki so zakonito na trgu v času objave te uredbe v Uradnem listu Evropskih skupnosti;
- ali navaja lastnosti, ki dokazujejo, da je ime, za katerega je dana vloga za registracijo, samo po sebi generično.
5. Kadar se v smislu odstavka 4 ugovoru ugodi, Komisija zaprosi zainteresirane države članice, da se v treh mesecih med seboj dogovorijo v skladu z njihovimi notranjimi postopki. Če:
(a) je dogovor dosežen, sporočijo zadevne države članice Komisiji vse dejavnike, ki so omogočili dogovor skupaj z mnenjem vlagatelja za registracijo in vlagatelja ugovora. Kadar ni nobenih sprememb v podatkih, prejetih po členu 5, Komisija postopa v skladu s členom 6(4). Če je sprememba, se znova začne postopek iz člena 7;
(b) dogovor ni dosežen, se Komisija odloči v skladu s postopkom iz člena 15, ob upoštevanju tradicionalnih poštenih običajev in dejanske verjetnosti zamenjave. Če bi se Komisija odločila izvesti registracijo, opravi objavo v skladu s členom 6(4).
Člen 8
Označbe ZOP in ZGO ali enakovredne tradicionalne nacionalne označbe se lahko pojavijo le na kmetijskih proizvodih in živilih, ki so skladni s to uredbo.
Člen 9
Zadevne države članice lahko zahtevajo spremembo specifikacije z namenom, da se zlasti upošteva razvoj znanstveno-tehničnega znanja ali da se ponovno opredeli geografsko območje.
Postopek iz člena 6 se smiselno uporablja.
Vendar pa se Komisija lahko odloči po postopku iz člena 15, da v primeru manjše spremembe ne uporabi postopka iz člena 6.
Člen 10
1. Države članice zagotovijo, da bodo najkasneje v šestih mesecih po začetku veljavnosti te uredbe vzpostavljene strukture kontrole, katerih naloga je zagotavljati, da kmetijski proizvodi in živila, ki nosijo zaščiteno ime, izpolnjujejo zahteve, določene v specifikacijah.
2. Struktura kontrole lahko zajema enega ali več pristojnih kontrolnih organov in/ali zasebnih subjektov, ki jih za ta namen odobri država članica. Države članice pošljejo Komisiji sezname odobrenih organov in/ali subjektov in njihovih pristojnosti. Komisija objavi navedene podatke v Uradnem listu Evropskih skupnosti.
3. Pristojni kontrolni organi in/ali odobreni zasebni subjekti morajo nuditi primerno jamstvo za objektivnost in nepristranskost glede vseh proizvajalcev ali predelovalcev, ki jih ta kontrola zadeva in imajo stalno na voljo usposobljeno osebje in potrebna sredstva za izvajanje kontrole kmetijskih proizvodov in živil, ki nosijo zaščiteno ime.
Če izbrana struktura kontrole uporablja storitve drugega organa za nekatere dele kontrole, mora navedeni organ nuditi enako jamstvo. V tem primeru so pristojni kontrolni organi in/ali odobreni zasebni subjekti vseeno še vedno odgovorni v razmerju dodržave članice za vse izvedene kontrole.
Od 1. januarja 1998 dalje morajo zasebni subjekti, da bi jih država članica odobrila za namene te uredbe, izpolnjevati zahteve, določene s standardom EN 45011 z dne 26. junija 1989.
4. Če pristojni kontrolni organ in/ali zasebni subjekt ugotovita, da kmetijski proizvod ali živilo, ki nosi zaščiteno ime s poreklom, v tisti državi članici ne izpolnjuje kriterijev in zahtev specifikacije, bosta izvedla potrebne ukrepe, da se zagotovi skladnost s to uredbo. Državo članico obvestita o izvedenih ukrepih pri opravljanju kontrole. Zadevne strani morajo biti obveščene o vseh sprejetih odločitvah.
5. Država članica mora odvzeti odobritev kontrolnemu organu, kadar kriteriji iz odstavkov 2 in 3 niso več upoštevani. Obvesti Komisijo, ki v Uradnem listu Evropskih skupnosti objavi revidiran seznam odobrenih organov.
6. Države članice sprejmejo potrebne ukrepe, da zagotovijo, da ima proizvajalec, ki se ravna po tej uredbi, dostop do kontrolnega sistema.
7. Stroške kontrole, predvidenih s to uredbo, nosijo proizvajalci, ki uporabljajo zaščiteno ime.
Člen 11
1. Vsaka država članica lahko uveljavlja, da pogoj, določen s specifikacijo kmetijskega proizvoda ali živila pod zaščitenim imenom, ni izpolnjen.
2. Država članica iz odstavka 1 obvesti o svojih opažanjih zadevno državo članico. Ta pregleda pritožbo in obvesti druge države članice o svojih ugotovitvah in sprejetih ukrepih.
3. V primeru ponovnih nepravilnosti in neuspeha držav članic, da bi dosegle sporazum, je treba Komisiji poslati ustrezno utemeljeno vlogo.
4. Komisija obravnava vlogo ob posvetovanju z zadevnimi državami članicami. Komisija, potem ko se je posvetovala z odborom iz člena 15 sprejme potrebne ukrepe. To lahko vključuje preklic registracije.
Člen 12
1. Ta uredba se lahko brez poseganja v mednarodne sporazume uporablja za kmetijski proizvod ali živilo iz tretje države pod pogojem, da:
- je zadevna država članica pripravljena zagotoviti zaščito, ki je enakovredna tisti, ki je v Skupnosti na voljo tistim kmetijskim proizvodom in živilom, ki izvirajo iz Skupnosti.
2. Če je zaščiteno ime v tretji državi enako zaščitenemu imenu v Skupnosti, se registracija odobri ob upoštevanju lokalne in tradicionalne rabe ter dejanske nevarnosti zamenjave.
Uporaba takšnih imen je dovoljena le, če je država porekla proizvoda na označbi jasno in vidno navedena.
Člen 13
1. Registrirana imena so zaščitena proti:
(a) vsaki neposredni ali posredni komercialni uporabi registriranega imena za proizvode, ki niso zajeti v registraciji, če so ti proizvodi primerljivi s proizvodi, registriranimi pod tistim imenom ali če uporaba imena izkorišča ugled zaščitenega imena;
(b) vsaki zlorabi, posnemanju ali navajanju, četudi je pravo poreklo proizvoda označeno ali če je zaščiteno ime prevedeno ali mu je dodan izraz kot je "slog", "tip", "metoda", "kakor se proizvaja v", "imitacija" in podobno;
(c) vsaka druga napačna ali zavajajoča označba izvora, porekla, vrste ali bistvenih lastnosti proizvoda na notranji ali zunanji embalaži, reklamnem materialu ali dokumentih, ki se nanašajo na zadevni proizvod in pakiranje proizvoda v posode, ki lahko dajejo lažen vtis o poreklu;
(d) vsaka druga praksa, ki lahko zavaja javnost glede pravega porekla proizvoda.
Kadar registrirano ime znotraj vsebuje ime kmetijskega proizvoda ali živila, ki se šteje kot generično, se uporaba navedenega generičnega imena na ustreznem kmetijskem proizvodu ali živilu ne šteje, kot da je v nasprotju z (a) ali (b) v prvem pododstavku.
2. Vendar pa lahko države članice obdržijo nacionalne ukrepe, ki dovoljujejo uporabo izrazov iz odstavka 1(b) za obdobje največ petih let po objavi te uredbe pod pogojem, da:
- so se proizvodi bili zakonito tržili z uporabo takšnih izrazov največ pet let pred objavo te uredbe,
- označevanje jasno navaja resnično poreklo proizvoda.
Vendar ta izjema ne sme voditi k prostemu trženju proizvodov na ozemlju države članice, kjer so takšni izrazi prepovedani.
3. Zaščiteno ime ne sme postati generično.
Člen 14
1. Kadar sta označba porekla ali geografska označba registrirana v skladu s to uredbo, se vloga za registracijo blagovne znamke, ki ustreza eni od situacij iz člena 13 in se nanaša na isti tip proizvoda, zavrne pod pogojem, da je bila vloga za registracijo blagovne znamke predložena po datumu objave iz člena 6(2).
Blagovne znamke, ki so registrirane v nasprotju s prvim pododstavkom, se razglasijo za neveljavne.
Ta odstavek se uporablja tudi tam, kjer se je vloga za registracijo blagovne znamke vložila pred datumom objave vloge za registracijo, določenem v členu 6(2) pod pogojem, da se je objava zgodila, preden je bila blagovna znamka registrirana.
Člen 15
Komisiji pomaga odbor, ki ga sestavljajo predstavniki držav članic in ki mu predseduje predstavnik Komisije.
Predstavnik Komisije predloži odboru osnutek ukrepov, ki jih je treba izvesti. Odbor poda svoje mnenje o osnutku v roku, ki ga lahko določi predsednik glede na nujnost zadeve. Mnenje se poda z večino, določeno v členu 148(2) Pogodbe za odločitve, ki jih sprejema Svet na predlog Komisije. Glasovi predstavnikov držav članic v odboru se ponderirajo tako, kot določa navedeni člen. Predsednik ne glasuje.
Komisija sprejme predvidene ukrepe, če so v skladu z mnenjem odbora.
Če predvideni ukrepi niso v skladu z mnenjem odbora, ali če mnenje ni podano, Komisija nemudoma predloži Svetu predlog ukrepov, ki naj se sprejmejo. Svet odloča s kvalificirano večino.
Če Svet po izteku trimesečnega obdobja po datumu, ko mu je bil predlog predložen, ni odločil, sprejme predlagane ukrepe Komisija.
Člen 16
Podrobna pravila za uporabo te uredbe se sprejmejo v skladu s postopkom iz člena 15.
Člen 17
1. V šestih mesecih od začetka veljavnosti uredbe države članice obvestijo Komisijo, katera od njihovih pravno zaščitenih imen ali, v tistih državah članicah, kjer ni nobenega zaščitnega sistema, katera od njihovih z rabo uveljavljenih imen, želijo registrirati v skladu s to uredbo.
2. Na podlagi postopka, predvidenega v členu 15, Komisija registrira imena iz odstavka 1, ki so v skladu s členoma 2 in 4. Člen 7 se ne uporablja. Kljub temu se generična imena ne registrirajo.
3. Države članice lahko obdržijo nacionalno zaščito imen, ki so sporočena v skladu z odstavkom 1, do takrat, ko se sprejme odločitev o registraciji.
Člen 18
Ta uredba začne veljati dvanajst mesecev po objavi v Uradnem listu Evropskih skupnosti.
Uredba Komisije (EGS) št. 2145/92 z dne 29. julija 1992
o novi določitvi namembnih območij za izvozna nadomestila, izvozne prelevmane in nekatera izvozna dovoljenja za žita in riž
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 2727/75 z dne 29. oktobra 1975 o skupni ureditvi trga za žita [1], kakor je bila nazadnje spremenjena z Uredbo (EGS) št. 1738/92 [2], in zlasti člena 16 (6) Uredbe,
ob upoštevanju Uredbe Sveta (EGS) št. 1418/76 z dne 21. junija 1976 o skupni ureditvi trga za riž [3], kakor je bila nazadnje spremenjena z Uredbo (EGS) št. 674/92 [4], in zlasti člena 17(6) Uredbe,
ker so bila z Uredbo Komisije (EGS) št. 1124/77 [5], kakor je bila nazadnje spremenjena z Uredbo (EGS) št. 3049/89 [6], določena namembna območja, ki se uporabljajo za določitev izvoznih nadomestil in prelevmanov za žita in riž;
ker politične spremembe v vzhodnem bloku, to je razpad Sovjetske zveze in Jugoslavije v samostojne države zahtevajo dopolnitev namembnih območij, kot so bila navedena v Prilogi k Uredbi (EGS) št. 1124/77; ker je potrebno v navedeni Prilogi nadomestiti Sovjetsko zvezo in Jugoslavijo z državami, ki so nastale iz njiju; ker je potrebno izkoristiti to priložnost tudi za to, da se države iz območij I, II, III in IV na novo razporedijo v skupine;
ker je zaradi jasnosti potrebno razveljaviti Uredbo (EGS) št. 1124/77, njene določbe pa povzeti v tej uredbi;
ker so ukrepi, predvideni s to uredbo, v skladu z mnenjem Upravljalnega odbora za žita,
SPREJELA NASLEDNJO UREDBO:
Člen 1
Namembna območja, ki se uporabljajo za določanje diferenciranih izvoznih nadomestil in prelevmanov za proizvode, navedene v (a), (b) in (c) člena 1 Uredbe (EGS) št. 2727/75 in v (a) in (b) člena 1 Uredbe (EGS) št. 1418/76, so razmejena v Prilogi k tej uredbi.
Razveljavi se Uredba (EGS) št. 1124/77.
Člen 2
Ta uredba začne veljati sedmi dan po objavi v Uradnem listu Evropskih skupnosti.
z dne 31. julija 1992 o spremembi Uredbe (EGS) št. 1274/91 o uvedbi podrobnih pravil za izvajanje Uredbe Sveta (EGS) št. 1907/90 o določenih standardih trženja za jajca
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 1907/90 z dne 26. junija 1990 o določenih standardih trženja za jajca [1] in zlasti členov 10(3), 20(1) in 22 (2) Uredbe,
ker Uredba Komisije (EGS) št. 1274/91 [2], kakor je bila spremenjena z Uredbo (EGS) št. 3540/91 [3], določa podrobna pravila, potrebna za izvajanje teh standardov trženja;
ker so izkušnje pokazale, da je treba spremeniti določbe v zvezi s poljubno navedbo datuma znesenja; ker naj bo nedvoumno jasno, da mora biti datum znesenja, če se uporabi, tako na jajcih kot na pakiranjih; ker naj se pogoji, po katerih se pakirne postaje oskrbujejo iz proizvodnih enot, lociranih na istem mestu, glede navedbe datuma znesenja, uskladijo s tistimi, ki veljajo za druge pakirne centre, če se uporabljajo zapečatene transportne enote; ker naj se določijo pravila za navajanje datuma znesenja na jajcih, znesenih na nedelovni dan;
ker naj se poljubna navedba vrste reje omeji na izraze, naštete v Uredbi (EGS) št. 1274/91, z izjemo organske ali biološke reje; ker naj se zaradi lažjega preverjanja v vsej Skupnosti seznami registriranih proizvajalcev izmenjujejo med državami članicami in naj pakirni centri vodijo tedensko evidenco o zalogah razvrščenih jajc;
ker naj se uskladijo izrazi, uporabljeni za živilsko industrijo;
ker naj se določbe o uporabi izraza "ekstra" spremenijo, tako da bodo določale pogoje, pod katerimi se lahko ta izraz pojavi na pakiranjih;
ker je treba zaradi zagotavljanja lojalne konkurence med nosilci dejavnosti uvesti pozitivno toleranco mase;
ker so ukrepi, predvideni v tej uredbi, v skladu z mnenjem Upravljalnega odbora za perutninsko meso in jajca,
SPREJELA NASLEDNJO UREDBO:
- člen 1(6), druga alinea se nadomesti z naslednjim besedilom:
- "— so jajca, ki jih dostavijo proizvodne enote, locirane na istem mestu kot pakirni center, in ki niso v zapečatenih transportnih enotah, na katerih je treba navesti datum znesenja in se v tem primeru razvrščajo in pakirajo na dan znesenja ali, če datum znesenja pade na nedelovni dan, na prvi naslednji delovni dan.";
1. Poleg datuma pakiranja lahko pakirni center v času pakiranja navede na jajcih ali pakiranjih, ki jih vsebujejo, ali na obeh tudi priporočen datum – prodati do in/ali uporabno najmanj do datuma.
2. Nosilec dejavnosti lahko v času pakiranja na pakiranjih navede datum znesenja in v tem primeru mora biti ta naveden tudi na jajcih, ki jih vsebujejo pakiranja. Datum znesenja pa se lahko na jajca žigosa tudi na kmetiji.
3. Za navedbo datumov iz tega člena na jajcih, in v primeru datuma znesenja tudi na pakiranjih, se uporabi eden ali več izrazov, naštetih v Prilogi I.
4. Datumi, navedeni v tem členu, se navedejo z dvema nizoma številk, ki predstavljajo v naslednjem vrstnem redu:
- dan od 01 do 31,
- mesec od 01 do 12.";
Kadar je datum znesenja v skladu z določbami člena 15 naveden na jajcih in pakiranjih, ki jih vsebujejo, veljajo naslednji pogoji:
1. pakirni centri vodijo ločene evidence:
- o imenih in naslovih proizvajalcev, ki dobavljajo taka jajca, ki so vpisani v register po inšpekciji pristojnega organa države članice,
- na zahtevo tega organa o številu kokoši nesnic, ki jih ima vsak proizvajalec;
2. proizvajalci iz odstavka 1 se redno kontrolirajo. Voditi morajo sprotne evidence o:
- datumu vhlevljanja, starosti ob vhlevljanju in številu kokoši nesnic, ločeno po hlevih,
- dnevni proizvodnji jajc za vsak hlev,
- številu ali masi dostavljenih jajc, na katerih je treba označiti datum znesenja ali na katera je bil datum znesenja žigosan že na kmetiji, ločeno po kupcih in vključno z njihovim imenom, naslovom in številko pakirnega centra;
3. jajca, na katerih je treba označiti datuma znesenja, se dostavijo v pakirne centre v zapečatenih transportnih enotah, razen v primeru proizvodnih enot, lociranih na istem mestu. Pošiljke teh jajc in jajc, na katera je bil datum znesenja žigosan že na kmetiji, se opredelijo z:
- datumom znesenja,
- imenom, naslovom in številko proizvajalca skupaj s kodnim sklicem na hlev, iz katerega prihajajo jajca,
Ti podatki se prikažejo na zabojniku in na spremnih dokumentih, ki jih mora pakirni center shranjevati najmanj šest mesecev;
4. transportne enote iz točke 3 se odprejo v pakirnem centru, tik pred razvrščanjem. Vsa jajca iz posameznega zabojnika se razvrščajo in pakirajo brez prekinitve. Datum znesenja se žigosa med razvrščanjem ali takoj po njem na tista jajca, ki so predvidena za takšno označevanje;
5. v primeru pakirnih centrov, ki jih oskrbujejo lastne proizvodne enote, locirane na istem mestu, z jajci, ki niso v zapečatenih transportnih enotah, naj se jajca:
- žigosajo z datumom znesenja na dan znesitve, vendar se jajca, izvaljena ob nedelovnih dnevih lahko žigosajo na prvi naslednji delovni dan skupaj z jajci, izvaljenimi na ta dan, z datumom prvega nedelovnega dneva, ali
- razvrščajo in pakirajo v skladu z določbami člena 1(6), ali
- dostavijo v druge pakirne centre ali industrijo na dan znesenja ali, če pade ta dan na nedelovni dan, prvi naslednji delovni dan.
Če se ti pakirni centri oskrbujejo tudi z jajci zunanjih proizvajalcev, na katerih ni treba navesti datuma znesenja, se ta jajca skladiščijo in obravnavajo ločeno. Vodijo se dnevne evidence o zbiranju ali sprejemu in razvrščanju teh jajc;
6. pakirni centri vodijo posebne evidence o:
- dnevnih količinah po proizvajalcih za jajca, ki prihajajo v center in na katerih je treba navesti datum znesenja ali na katera je bil datum znesenja žigosan že na kmetiji, vključno z imenom proizvajalca, naslovom in registrsko številko,
- dnevnem razvrščanju teh jajc po kakovosti in masi,
- številu in/ali masi prodanih jajc po utežnih razredih in kupcih, skupaj z njihovimi imeni in naslovi;
7. proizvodne enote in pakirni centri iz točke 1 se kontrolirajo najmanj vsaka dva meseca.";
4. člen 18 se spremeni:
- v odstavku 1 se uvodni stavek 3 nadomesti z naslednjim besedilom:
"Za navedbo vrste reje iz člena 10(3) Uredbe (EGS) št. 1907/90 z izjemo organske ali biološke reje, se na jajcih razreda A in na malih pakiranjih, ki vsebujejo takšna jajca, ne sme uporabiti noben drug izraz razen tistih, ki so navedeni spodaj, in v vsakem primeru samo, če so izpolnjeni ustrezni pogoji, določeni v Prilogi II:",
- v odstavku 1 se črta drugi pododstavek B,
- odstavek 6 se nadomesti z naslednjim:
"Pakirni centri iz odstavka 2 vodijo ločene evidence o dnevnem razvrščanju po kakovosti in masi ter o prodaji jajc in malih pakiranjih, označenih v skladu z odstavkom 1, vključno z imenom in naslovom kupca, številom pakiranj, številom in/ali maso prodanih jajc po utežnih razredih in datumih dostave, kot tudi o tedenskih zalogah razvrščenih jajc. Namesto vodenja prodajnih evidenc pa lahko vodijo arhiv računov ali dobavnic označenih, kakor določa odstavek 1.";
5. člen 22(2), točka (c) se nadomesti z naslednjim besedilom:
"(c) navedbo "JAJCA ZA ŽIVILSKO INDUSTRIJO"; z 2 cm visokimi črkami v enem ali več jezikih Skupnosti.";
6. člen 24 se nadomesti z naslednjim:
2. Kadar se trak ali etiketa iz odstavka 1 ne moreta odstraniti s pakiranja, je treba pakiranje umakniti s prodajnega območja najpozneje sedmi dan po pakiranju in jajca prepakirati.
3. Velika pakiranja, ki vsebujejo mala pakiranja, označena z "EKSTRA"; so označena z 2 cm velikimi črkami z napisom "ŠKATLA VSEBUJE MALA "EKSTRA"; PAKIRANJA"; v enem ali več jezikih Skupnosti.";
Z izjemo primera iz člena 13(3) Uredbe (EGS) št. 1907/90, je pri pregledu serije jajc razreda A dovoljeno odstopanje glede teže posameznega jajca. Takšna serija ne sme vsebovati več kot 12 % jajc iz razredov po masi, ki mejijo na razred, označen na embalaži, vendar ne več kot 6 % jajc naslednjega nižjega razreda po masi.
Kadar je v pregledani seriji manj kot 180 jajc, se zgoraj navedeni odstotek podvoji.";
8. Priloga I se nadomesti s Prilogo k tej uredbi.
Člen 2
Ta uredba začne veljati 1. avgusta 1992. Ta uredba je v celoti zavezujoča in se neposredno uporablja v vseh državah članicah.
z dne 4. novembra 1992 o popravku Uredbe (EGS) št. 2342/92 o uvozu čistopasemskih plemenskih živali vrste goveda iz tretjih držav in dodelitvi izvoznih nadomestil zanj ter o razveljavitvi Uredbe (EGS) št. 1544/79
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 805/68 z dne 27. junija 1968 o skupni ureditvi trga za goveje in telečje meso [1], kakor je bila nazadnje spremenjena z Uredbo (EGS) št. 2066/92 [2], ter zlasti členov 10(5) in 18(6) Uredbe,
ker je Uredba Komisije (EGS) št. 2342/92 [3] poostrila določbe o nadzoru, ki se uporabljajo pri uvozu iz tretjih držav in dodeljevanju izvoznih nadomestil za čistopasemske živali vrste goveda, ter razveljavila Uredbo (EGS) št. 1544/79;
ker je bilo pri pregledu ugotovljeno, da nemško besedilo te uredbe ne ustreza ukrepom, na katere se je pri svojem mnenju oprl upravljalni odbor; ker naj se zato nemško besedilo ponovno objavi v celoti,
SPREJELA NASLEDNJO UREDBO:
Člen 1
Uporablja se samo nemško besedilo.
Člen 2
Ta uredba začne veljati z dnem objave v Uradnem listu Evropskih skupnosti.
z dne 8. februarja 1993 o sklenitvi Sporazuma o trgovini in gospodarskem sodelovanju med Evropsko gospodarsko skupnostjo in Mongolijo
(93/101/EGS) SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti členov 113 in 235 Pogodbe,
ob upoštevanju predloga Komisije,
Člen 3
V Skupnem odboru, ustanovljenem v skladu s členom 13 Sporazuma, Skupnost zastopa Komisija, ki ji pomagajo predstavniki držav članic.
Člen 4
Ta sklep se objavi v Uradnem listu Evropskih skupnosti.
z dne 14. junija 1993 o šesti spremembi Direktive 76/768/EGS o približevanju zakonodaje držav članic v zvezi s kozmetičnimi izdelki
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100a Pogodbe,
ob upoštevanju predloga Komisije [1],
v sodelovanju z Evropskim parlamentom [2],
ob upoštevanju mnenja Ekonomsko-socialnega odbora [3],
ker je treba odpraviti pravne nejasnosti v Direktivi 76/768/EGS [4], zlasti v členih 1 in 2;
ker se je izkazalo za primerno, da se zaradi ocenitve vseh vprašanj, povezanih z njihovo uporabo in iz tega izhajajočimi ukrepi na ravni Skupnosti, zberejo podatki o sestavinah, uporabljenih v kozmetičnih izdelkih, zlasti zaradi vzpostavitve enotnega poimenovanja sestavin, uporabljenih v kozmetičnih izdelkih; ker je zbiranje podatkov mogoče poenostaviti, če Komisija sestavi popis vseh zadevnih sestavin; ker bo popis okviren in ni mišljen kot omejevalen seznam snovi, uporabljenih v kozmetičnih izdelkih;
ker je potrebna večja preglednost v zvezi s sestavinami, uporabljenimi v kozmetičnih izdelkih, če naj bi se kozmetični izdelki dajali na trg brez poprejšnjega postopka, če naj bi bili potrebni podatki o končnem izdelku na voljo samo na kraju proizvodnje ali prvega uvoza v Skupnost in če naj bi se potrošnika bolje informiralo o sestavinah, uporabljenih v kozmetičnih izdelkih; ker je takšno preglednost mogoče doseči, če se namen uporabe kozmetičnega izdelka in uporabljene sestavine označijo na embalaži izdelka; ker je tam, kjer teh sestavin in opozoril v zvezi z uporabo iz praktičnih razlogov ni mogoče označiti na zunanji in notranji embalaži, te podrobnosti treba priložiti tako, da ima lahko potrošnik dostop do vseh potrebnih informacij;
ker je treba razjasniti, kateri podatki o končnem izdelku naj bodo na voljo nadzornim organom v kraju proizvodnje ali prvega uvoza na trg Skupnosti; ker morajo ti podatki vsebovati vsa potrebna podrobna navodila, povezana z istovetnostjo, kakovostjo, varnostjo za zdravje ljudi in zahtevanimi učinki kozmetičnega izdelka;
ker je zaradi nadzora treba obveščati pristojne organe o kraju proizvodnje in informacijah, potrebnih za hitro in ustrezno zdravljenje v primeru težav;
ker je treba pooblastiti Komisijo, da spremeni prilogi I in VIII k Direktivi 76/768/EGS ob upoštevanju njune nazorne in tehnične narave;
SPREJEL NASLEDNJO DIREKTIVO:
Člen 1
Direktiva 76/768/EGS se spremeni:
1. člen 1(1) se zamenja z:
"1. "Kozmetični izdelek"; je katera koli snov ali pripravek, namenjen temu, da pride v stik z različnimi zunanjimi deli človeškega telesa (povrhnjico, lasiščem, nohti, ustnicami in zunanjimi spolnimi organi) ali z zobmi in sluznico ustne votline zaradi izključno ali predvsem njihovega čiščenja, odišavljenja, spreminjanja njihovega videza in/ali izboljšanja telesnega vonja in/ali njihovega varovanja ali ohranjanja v dobrem stanju";
Kozmetični izdelek, ki je dan na trg v Skupnosti, ne sme škodovati zdravju ljudi, če je uporabljen pod normalnimi ali razumno predvidljivimi pogoji uporabe, zlasti ob upoštevanju videza izdelka, njegovega etiketiranja, navodil za uporabo in odstranjevanje, pa tudi kakršnih koli drugih navedb ali informacij, s katerimi ga je opremil proizvajalec, njegov pooblaščeni zastopnik ali katera koli druga oseba, odgovorna za dajanje izdelka na trg v Skupnosti.
Z navedbo takšnih opozoril nobena oseba nikakor ni izvzeta iz zahtev po skladnosti z drugimi zahtevami, predpisanimi v tej direktivi";
3. členu 4(1) se doda naslednji pododstavek:
"(i) sestavine ali kombinacije sestavin, ki so bile preskušene na živalih po 1. januarju 1998, da bi bile v skladu z zahtevami te direktive.
Če ni bilo dovolj napredka pri razvijanju zadovoljivih metod, ki bi nadomestile poskuse na živalih, zlasti v primerih, v katerih, ob upoštevanju smernic OECD za preskuse toksičnosti, za alternativne preskusne metode kljub vsem razumnim prizadevanjem ni bilo znanstvene potrditve, da omogočajo enako raven varstva potrošnika, Komisija do 1. januarja 1997 predloži osnutek ukrepov za odlog datuma uveljavitve te določbe za ustrezno obdobje, nikakor pa ne za manj kakor dve leti, v skladu s postopkom, predpisanim v členu 10. Komisija se bo pred predložitvijo takšnih ukrepov posvetovala z Znanstvenim odborom za kozmetologijo.
Komisija predloži Evropskemu parlamentu in Svetu letno poročilo o napredku pri razvoju, potrjevanju in pravni sprejemljivosti metod, ki naj bi nadomestile poskuse na živalih. To poročilo vsebuje natančne podatke o številu in vrsti poskusov na živalih v zvezi s kozmetičnimi izdelki. Države članice morajo zbirati te podatke poleg zbiranja statistik, predpisanih v Direktivi 86/609/EGS o varstvu živali, ki se uporabljajo za poskuse in druge znanstvene namene. Komisija zlasti zagotovi razvoj, potrjevanje in pravno sprejemljivost poskusnih metod, pri katerih se ne uporabljajo žive živali";
4. vstavi se naslednji člen:
"Člen 5a
1. Komisija najpozneje do 14. decembra 1994 po postopku, predpisanem v členu 10, sestavi popis sestavin, ki se uporabljajo v kozmetičnih izdelkih, zlasti na podlagi podatkov, ki jih je priskrbela zadevna industrija.
V tem členu "sestavina kozmetičnega izdelka"; pomeni katero koli kemično snov ali pripravek sintetičnega ali naravnega izvora, razen parfumov in aromatičnih zmesi, ki se uporabljajo pri pripravi kozmetičnih izdelkov.
Popis se razdeli na dva dela: prvi je za parfume in aromatične surovine in drugi za preostale snovi.
2. Popis vsebuje podatke:
- o istovetnosti vsake sestavine, zlasti o njenem kemijskem imenu, imenu CTFA, imenu iz Evropske farmakopeje, mednarodnih nezaščitenih imenih, ki jih priporočajo Svetovna zdravstvena organizacija, Einecs, Iupac, CAS, in o številkah barvnega indeksa ter splošnem imenu, navedenem v členu 7(2),
- o običajni(-h) funkciji(-ah) sestavine v končnem izdelku,
- kadar je to ustrezno, o omejitvah ter pogojih uporabe in opozorilih, ki morajo biti natisnjena na etiketi, kakor je navedeno v prilogah.
3. Komisija objavi popis in ga v skladu s postopkom, določenim v členu 10, sproti ažurira. Popis je okviren in ne pomeni seznama snovi, odobrenih za uporabo v kozmetičnih izdelkih";
5. v členu 6(1) se uvodni stavek zamenja z:
"1. Države članice sprejmejo vse potrebne ukrepe, da se lahko kozmetični izdelki dajejo na trg samo, če so na zunanji in notranji embalaži naslednji podatki v neizbrisni, čitljivi in vidni pisavi; podatki, navedeni v točki (g), pa so lahko navedeni samo na zunanji embalaži:";
6. člen 6(1)(d) se zamenja z:
"(d) zlasti varnostni ukrepi, ki jih je treba upoštevati pri uporabi, še posebej tisti, našteti v stolpcu "Pogoji uporabe in opozorila, ki morajo biti natisnjeni na etiketi"; v prilogah III, IV, VI in VII, ki morajo biti na zunanji in notranji embalaži, pa tudi vsa posebna varnostna opozorila na izdelkih za poklicno uporabo, zlasti v frizerstvu. Kadar je to iz praktičnih razlogov nemogoče, morajo biti te informacije navedene na priloženem lističu, etiketi, traku ali kartici, potrošnika pa mora nanje napotiti skrajšano opozorilo ali znak, naveden v Prilogi VIII, ki mora biti na zunanji in notranji embalaži";
7. členu 6(1) se dodata naslednja pododstavka (f) in (g):
"(f) namen tega izdelka, razen če je očiten iz videza izdelka;
(g) seznam sestavin po padajočem vrstnem redu po masi v trenutku, ko so bile dodane. Pred seznamom je beseda "sestavine";. Kadar je to iz praktičnih razlogov nemogoče, morajo biti sestavine navedene na priloženem lističu, etiketi, traku ali kartici, potrošnika pa mora nanje napotiti skrajšano opozorilo ali znak, naveden v Prilogi VIII, ki mora biti na zunanji in notranji embalaži.
Vendar pa za sestavine ne veljajo:
- nečistote v uporabljenih surovinah,
- pomožne tehnične snovi, uporabljene med pripravo izdelka, niso pa prisotne v končnem izdelku,
- snovi, ki so uporabljene samo v strogo določenih potrebnih količinah kot topila ali kot nosilci za parfume in aromatične zmesi.
Parfumi in aromatične zmesi in njihove surovine morajo biti navedeni z besedo "parfum"; ali "dišava";. Sestavine v koncentracijah, ki so manjše od 1 %, so lahko naštete v kakršnem koli vrstnem redu za tistimi v koncentracijah, ki so večje od 1 %. Barvila so lahko našteta v kakršnem koli vrstnem redu za drugimi sestavinami v skladu s številko barvnega indeksa ali nazivom, sprejetim v Prilogi IV.
Za dekorativne kozmetične izdelke, ki se dajejo na trg v več različnih barvnih odtenkih, so lahko našteta vsa barvila, uporabljena v seriji, če je dodan izraz "lahko vsebuje";.
Sestavina mora biti identificirana s splošnim imenom, ki je navedeno v členu 7(2), ali če to ni mogoče, z enim od imen, ki so navedena v členu 5a(2), prva alinea.
V skladu s postopkom, predpisanim v členu 10, Komisija najpozneje do 14. decembra 1994 sprejme merila in pogoje, pod katerimi lahko proizvajalec zaprosi, da mu zaradi varovanja poslovnih skrivnosti ni treba uvrstiti ene ali več sestavin na zgoraj navedeni seznam";
8. na koncu člena 6(1) se dodata naslednja pododstavka:
"Kadar zaradi velikosti ali oblike ni praktično, da bi bili podatki, navedeni v točkah (d) in (g), na priloženem lističu, se ti podatki navedejo na etiketi, traku ali kartici, priloženi h kozmetičnemu izdelku ali pripeti nanj.
Pri milih, kopalnih kroglicah in drugih majhnih izdelkih, pri katerih zaradi velikosti ali oblike ni praktično, da bi bili podatki, navedeni v točki (g), na etiketi, nalepki, traku ali kartici ali na priloženem lističu, se ti podatki navedejo na obvestilu v neposredni bližini posode, v kateri se kozmetični izdelek daje v prodajo.";
9. na koncu člena 6(3) se doda:
"Nadalje mora biti v vsaki navedbi poskusov na živalih jasno izraženo tudi, ali so bili poskusi opravljeni s končnim izdelkom in/ali z njegovimi sestavinami";
10. člen 7(2) se zamenja:
"2. Lahko pa zahtevajo, da so podatki, navedeni v členu 6(1)(b), (c), (d) in (f), napisane vsaj v njihovem nacionalnem ali uradnem jeziku ali jezikih; lahko tudi zahtevajo, da so podatki, navedeni v členu 6(1)(g), napisane v jeziku, ki je potrošniku lahko razumljiv. S tem namenom Komisija sprejme skupno nomenklaturo sestavin v skladu s postopkom iz člena 10";
11. člen 7(3) se zamenja z:
"3. Nadalje lahko država članica zaradi hitrega in ustreznega zdravljenja v primeru težav zahteva, da so ustrezne in zadostne informacije o snoveh, uporabljenih v kozmetičnih izdelkih, na voljo pristojnemu organu, ki bo zagotovil, da so te informacije uporabljene samo za namene takega zdravljenja.
Vsaka država članica imenuje pristojni organ in podrobnosti o njem pošlje Komisiji, ki te informacije objavi v Uradnem listu Evropskih Skupnosti";
12. vstavi se naslednji člen:
"Člen 7a
1. Proizvajalec ali njegov zastopnik ali oseba, po katere naročilu se izdelek proizvaja, ali oseba, odgovorna za dajanje uvoženega izdelka na trg v Skupnosti, mora zaradi nadzora imeti za pristojne organe zadevne države članice vselej na voljo naslednje informacije na naslovu, navedenem na etiketi v skladu s členom 6(1)(a):
(a) kvalitativno in kvantitativno sestavo izdelka; pri parfumskih sestavah in parfumih ime in številko šifre sestave in identiteto dobavitelja;
(b) fizikalno-kemično in mikrobiološko specifikacijo surovin in končnega izdelka ter čistost in standarde mikrobiološkega nadzora kozmetičnega izdelka;
(c) postopek proizvodnje, ki je v skladu z dobro proizvodno prakso, predpisano z zakonodajo Skupnosti, ali če to ni mogoče, predpisano z zakonodajo zadevne države članice; oseba, odgovorna za proizvodnjo ali prvi uvoz v Skupnost, mora imeti ustrezno stopnjo strokovne usposobljenosti ali izkušnje v skladu z zakonodajo in prakso države članice, v kateri se izdelek proizvaja ali je prvič uvožen;
(d) oceno varnosti končnega izdelka za zdravje ljudi. Zaradi tega proizvajalec upošteva splošni toksikološki profil sestavine, njeno kemično sestavo in stopnjo izpostavljenosti.
Če se enak izdelek proizvaja na več krajih v Skupnosti, lahko proizvajalec izbere en sam kraj proizvodnje, v katerem bodo te informacije na voljo. V zvezi s tem in kadar se tako zahteva zaradi nadzora, mora nadzornemu(-nim) organu(-om) navesti izbrani kraj;
(e) ime in priimek usposobljene osebe ali oseb, ki so odgovorne za oceno, navedeno v (d). Ta oseba mora imeti diplomo v smislu člena 1 Direktive 89/48/EGS na področju farmacije, toksikologije, dermatologije, medicine ali podobne vede;
(f) podatke o nezaželenih stranskih učinkih na zdravje ljudi, ki so se pokazali zaradi uporabe kozmetičnega izdelka;
(g) dokazila o učinkih, ki naj bi jih imel kozmetični izdelek, kadar to upravičuje narava učinka ali izdelka.
2. Ocena varnosti za zdravje ljudi, navedena v odstavku 1(d), se opravi v skladu z načeli dobre laboratorijske prakse, ki so predpisana v Direktivi Sveta 87/18/EGS z dne 18. decembra 1986 o usklajevanju zakonov in drugih predpisov v zvezi z uporabo načel dobre laboratorijske prakse in preverjanjem njihove uporabe za preskuse s kemičnimi snovmi [6].
3. Informacije, navedene v odstavku 1, morajo biti na voljo v nacionalnem jeziku ali jezikih zadevne države članice ali v jeziku, ki ga lahko brez težav razumejo pristojni organi.
4. Proizvajalec ali njegov zastopnik ali oseba, po katere naročilu se izdelek proizvaja, ali oseba, odgovorna za dajanje uvoženega izdelka na trg v Skupnosti, obvesti pristojni organ države članice o kraju proizvodnje ali kraju prvotnega uvoza kozmetičnih izdelkov v Skupnost, preden so izdelki dani na trg Skupnosti.
5. Države članice imenujejo pristojne organe, navedene v odstavkih 1 in 4, in podrobnosti o njih pošljejo Komisiji, ki te informacije objavi v Uradnem listu Evropskih Skupnosti.
13. člen 8(2) se zamenja z:
"2. Enotno poimenovanje sestavin, ki so uporabljene v kozmetičnih izdelkih, in po posvetovanju z Znanstvenim odborom za kozmetologijo, se spremembe, potrebne za prilagajanje prilog tehničnemu napredku, sprejmejo, kadar je to ustrezno, v skladu z enakim postopkom";
14. doda se Priloga VIII iz Priloge k tej direktivi.
Člen 2
1. Države članice sprejmejo vse ukrepe, potrebne za zagotovitev, da od 1. januarja 1997 niti proizvajalci niti uvozniki s sedežem v Skupnosti ne bodo dajali na trg kozmetičnih izdelkov, ki niso v skladu s to direktivo.
2. Države članice sprejmejo vse ukrepe, potrebne za zagotovitev, da se izdelki, navedeni v odstavku 1, po 31. decembru 1997 ne morejo prodajati ali drugače dajati končnemu potrošniku.
Člen 3
1. Države članice sprejmejo zakone in druge predpise, potrebne za uskladitev s to direktivo, najpozneje do 14. junija 1995. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice sporočijo Komisiji besedila določb nacionalne zakonodaje, sprejete na področju, ki ga ureja ta direktiva.
Člen 4
Ta direktiva je naslovljena na države članice.
z dne 14. junija 1993 o razveljavitvi Direktive 87/22/EGS o približevanju nacionalnih ukrepov v zvezi z dajanjem v promet visokotehnoloških zdravil, zlasti tistih, pridobljenih z biotehnologijo
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 100a Pogodbe,
ob upoštevanju predloga Komisije [1],
v sodelovanju z Evropskim parlamentom [2],
ob upoštevanju mnenja Ekonomsko-socialnega odbora [3],
ker so določbe Direktive 87/22/EGS [4] zdaj nadomestile določbe Uredbe Sveta (EGS) št. 2309/93 z dne 22. julija 1993 o določitvi postopkov Skupnosti za izdajo dovoljenja za promet z zdravili za ljudi in živali in za nadzor nad njimi ter ustanavljajo Evropsko agencijo za vrednotenje zdravil [5] in Direktiva Sveta 88/182/EGS z dne 22. marca 1988 o spremembi Direktive 83/189/EGS o določitvi postopka zbiranja informacij na področju tehničnih standardov in predpisov [6];
ker so v Direktivi 93/39/EGS [7] določbe za nadaljnje upravljanje dovoljenj za trženje zdravila, ki so jih države članice izdale na podlagi mnenja Komisije za zaščitena zdravila, danega v skladu z Direktivo 87/22/EGS;
ker so poleg tega v Direktivi 93/40/EGS [8] določbe za nadaljnje upravljanje dovoljenj za trženje zdravila, ki so jih države članice izdale na podlagi mnenja Komisije za zdravila za uporabo v veterinarski medicini, danega v skladu z Direktivo 87/22/EGS;
ker bi bilo zato treba Direktivo 87/22/EGS razveljaviti;
ker bi bilo treba zaradi pravne varnosti sprejeti določbe za nadaljnje pregledovanje vlog za pridobitev dovoljenja za promet z zdravilom, ki bodo Komisiji za lastniška zaščitena zdravila ali Komisiji za zdravila za uporabo v veterinarski medicini v skladu z Direktivo 87/22/EGS predložene do 1. januarja 1995,
SPREJEL NASLEDNJO DIREKTIVO:
Člen 1
Direktiva 87/22/EGS se razveljavi s 1. januarjem 1995.
Člen 2
Vloge za pridobitev dovoljenja za trženje zdravila, ki so bile po členu 2 Direktive 87/22/EGS predložene Komisiji za zaščitena zdravila ali Komisiji za zdravila za uporabo v veterinarski medicini do 1. januarja 1995 in o katerih zadevna komisija do 1. januarja 1995 ni dala mnenja, se obravnavajo v skladu z Uredbo (EGS) št. 2309/93.
Člen 3
Države članice sprejmejo zakone in druge predpise, potrebne za uskladitev s to direktivo, z veljavnostjo od 1. januarja 1995. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Člen 4
Ta direktiva je naslovljena na države članice.
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker so bila z Direktivo Sveta 74/577/EGS [4] uvedeni pravila o omamljanju živali pred zakolom;
ker je bila s Sklepom Sveta 88/306/EGS [5] v imenu Skupnosti odobrena Evropska konvencija za zaščito živali za zakol; ker je obseg te konvencije širši od obstoječih predpisov Skupnosti o tej zadevi;
ker imajo državni zakoni v zvezi z zaščito živali pri zakolu ali usmrtitvi vpliv na konkurenčne pogoje in s tem na delovanje skupnega trga kmetijskih proizvodov;
ker je zato treba določiti skupne minimalne zahteve za zaščito živali pri zakolu ali usmrtitvi, da bi s tem zagotovili racionalen razvoj proizvodnje in olajšali oblikovanje notranjega trga z živalmi in živalskimi proizvodi;
ker je treba živalim pri zakolu ali usmrtitvi prihraniti vse bolečine ali trpljenje, ki se jim je mogoče izogniti;
ker pa je treba dopustiti opravljanje tehničnih in znanstvenih poskusov in upoštevati posebne zahteve nekaterih verskih obredov;
ker mora biti s pravili pri zakolu ali usmrtitvi zagotovljena tudi zadostna zaščita živali, ki niso zajete s Konvencijo;
ker Konferenca v Deklaraciji o zaščiti živali, priloženi k Sklepni listini Pogodbe o Evropski uniji, poziva Evropski parlament, Svet in Komisijo ter države članice, naj pri snovanju in izvajanju zakonodaje Skupnosti o skupni kmetijski politiki posvetijo vso pozornost zahtevam o dobrem počutju živali;
ker morajo pri tem ukrepi Skupnosti biti v skladu z zahtevami, ki izhajajo iz načela subsidiarnosti, določenega v členu 3b Pogodbe;
ker je treba Direktivo 74/577/EGS razveljaviti,
SPREJEL NASLEDNJO DIREKTIVO:
2. Direktiva se ne uporablja za:
- tehnične ali znanstvene poskuse v zvezi s postopki, navedenimi v odstavku 1, ki se opravljajo pod nadzorom pristojnega organa,
- živali, usmrčene pri kulturnih ali športnih dogodkih,
- divjačino, uplenjeno v skladu s členom 3 Direktive 92/45/EGS.
4. omejitev: uporaba kakršnih koli postopkov, s katerimi omejimo gibanje živali, da bi olajšali učinkovito omamljanje ali usmrtitev;
5. omamljanje: kakršen koli postopek, ki ob uporabi na živali povzroči takojšnjo izgubo zavesti, ki traja do smrti;
6. usmrtitev: kakršenkoli postopek, ki povzroči smrt živali;
7. zakol: povzročitev smrti živali z izkrvavitvijo;
8. pristojni organ: centralni organ države članice, pristojen za izvajanje veterinarskih pregledov, ali pa katerikoli organ, na katerega je prenesel to pristojnost.
Vendar pa je v državah članicah verski organ, v katerega imenu se opravlja zakol, pristojen za uporabo in spremljanje posebnih določb, ki veljajo za zakol, v skladu z določenimi verskimi obredi. Glede navedenih določb je za delovanje tega organa odgovoren uradni veterinar, kakor je opredeljen v členu 2 Direktive 64/433/EGS.
Člen 3
Živalim je treba med premikanjem, začasno namestitvijo, omejitvijo, omamljanjem, zakolom ali usmrtitvijo prihraniti kakršno koli razburjenje, bolečine ali trpljenje, ki se mu je mogoče izogniti.
POGLAVJE II Zahteve, ki se uporabljajo za klavnice
Člen 4
Gradnja, objekti in oprema klavnic ter njihovo delovanje morajo biti takšni, da se živalim prihrani kakršno koli razburjenje, bolečina ali trpljenje.
Člen 5
1. Kopitarje, prežvekovalce, prašiče, kunce in perutnino, pripeljane v klavnice za zakol, je treba:
(a) sprejeti in po potrebi začasno namestiti v skladu z določbami Priloge A;
(b) omejiti v skladu z določbami Priloge B;
(c) omamiti pred zakolom ali v trenutku usmrtiti v skladu z določbami Priloge C;
(d) izkrvaviti v skladu z določbami Priloge D;
2. V primeru živali, ki jih zakoljejo po posebnih metodah zakola v skladu z zahtevami določenih verskih obredov, se zahteve odstavka 1(c) ne uporabljajo.
3. Ob pravilnem upoštevanju splošnih pravil Pogodbe smejo pristojni organi držav članic obratom, ki so upravičeni do odstopanj na podlagi členov 4 in 13 Direktive 64/433/EGS, člena 4 Direktive 91/498/EGS ter členov 7 in 18 Direktive 71/118/EGS, dovoliti odstopanja od odstavka 1(a) glede goveda, od odstavka 1(a) ter od metod omamljanja in usmrtitve, navedenih v Prilogi C, glede perutnine, kuncev, prašičev, ovac in koz, če so izpolnjene zahteve, določene v členu 3.
Člen 6
1. Instrumenti, naprave za omejitev in ostala oprema ter naprave, ki se uporabljajo za omamljanje ali usmrtitev, morajo biti načrtovane, zgrajene, vzdrževane in uporabljene na tak način, da se doseže hitro in učinkovito omamljanje ali usmrtitev v skladu z določbami te direktive. Pristojni organ preveri, ali instrumenti, naprave za omejitev in ostala oprema za omamljanje ali usmrtitev ustrezajo gornjim načelom in redno preverjajo, ali so dobro vzdrževani in dopuščajo doseganje zgoraj navedenih ciljev.
2. Za uporabo v nujnih primerih morajo biti na kraju zakola na voljo primerna rezervna oprema in instrumenti. Ta se ustrezno vzdržuje in redno pregleduje.
Člen 7
Premikanja, začasne namestitve, omejitve, omamljanja, zakola ali usmrtitev živali ne sme opravljati nihče, ki nima znanja in spretnosti, potrebnih za humano in učinkovito opravljanje teh nalog v skladu z zahtevami te direktive.
Pristojni organ zagotovi, da osebe, zaposlene pri zakolu, posedujejo potrebne spretnosti, sposobnosti in poklicno znanje.
Člen 8
Za preglede in nadzore v klavnicah je odgovoren pristojni organ, ki ima za ugotavljanje skladnosti s to direktivo ob vsakem času prost dostop do vseh delov klavnic. Vendar se takšni pregledi in nadzori lahko opravljajo obenem z nadzori v druge namene.
POGLAVJE III Zakol in usmrtitev zunaj klavnic
Člen 9
1. Kadar zakol živali iz člena 5(1) poteka zunaj klavnic, se uporablja člen 5(1)(b), (c) in (d).
2. Vendar smejo države članice dovoliti odstopanja od odstavka 1 glede perutnine, kuncev, prašičev, ovac in koz, ki jih lastnik zakolje ali usmrti zunaj klavnice za svoje lastne potrebe, pod pogojem, da je v skladu s členom 3 in da so bili prašiči, ovce in koze vnaprej omamljeni.
Člen 10
1. Če je treba živali iz člena 5(1) zaklati ali usmrtiti z namenom obvladovanja bolezni, se to opravi v skladu s Prilogo E.
2. Živali, ki jih gojijo zaradi krzna, se usmrtijo v skladu s Prilogo F.
3. Odvečne enodnevne piščance, kakor so opredeljeni v členu 2(3) Direktive 90/539/EGS, in zarodke v odpadkih iz valilnice je treba čim hitreje usmrtiti v skladu s Prilogo G.
Člen 11
Člena 9 in 10 se ne uporabljata v primeru živali, ki jo je treba nemudoma usmrtiti iz nujnih razlogov.
Člen 12
Poškodovane ali bolne živali je treba zaklati ali usmrtiti na kraju samem. Vendar lahko pristojni organ dovoli prevoz poškodovanih ali bolnih živali z namenom zakola ali usmrtitve, če takšen prevoz živalim ne prinaša nadaljnjega trpljenja.
POGLAVJE IV Končne določbe
Člen 13
1. Če je potrebno, Svet na predlog Komisije s kvalificirano večino sprejme pravila o zaščiti živali pri zakolu ali usmrtitvi, ki še niso zajeta v tej direktivi.
2. (a) Priloge k tej direktivi spremeni Svet na predlog Komisije v skladu s postopkom, določenim v odstavku 1, zlasti z namenom, da bi jih uskladil z razvojem znanosti in tehnologije;
(b) poleg tega Komisija najpozneje 31. decembra 1995 predloži Svetu poročilo, pripravljeno na podlagi mnenja Znanstvenega veterinarskega odbora skupaj z ustreznimi predlogi predvsem glede uporabe:
- pištol s prostim projektilom, s katerimi se ustreli v možgane, ali plinov, ki niso enaki tistim iz Priloge C, ali kombinacij le-teh pri omamljanju, natančneje pa glede uporabe ogljikovega dioksida za omamljanje perutnine,
- plinov, ki niso navedeni v Prilogi C, ali pa kombinacij takšnih plinov za usmrtitev,
- kakršnega koli drugačnega znanstveno priznanega postopka za omamljanje ali usmrtitev.
Svet v zvezi s temi predlogi odloča s kvalificirano večino;
(c) z odstopanjem od točke (a) in najpozneje 31. decembra 1995 Komisija v skladu s postopkom, predpisanim v členu 16, predloži Stalnemu veterinarskemu odboru poročilo, pripravljeno na podlagi mnenja Znanstvenega veterinarskega odbora, skupaj z ustreznimi predlogi, z namenom, da bi določila:
(i) moč in trajanje uporabe toka, potrebnega za omamljanje različnih zadevnih vrst;
(ii) koncentracijo plina in čas izpostavljenosti, potreben za omamljanje različnih zadevnih vrst;
(d) do izvedbe točk (a) in (c) se za to zadevo uporabljajo nacionalni predpisi v skladu s splošnimi določbami Pogodbe.
Člen 14
1. Izvedenci Komisije lahko opravijo preglede na kraju samem, če je to potrebno, da bi zagotovili enotno uporabo te direktive. S tem namenom lahko pregledajo reprezentančni vzorec ustanov in se prepričajo, da pristojni organ preverja, ali navedene ustanove izpolnjujejo zahteve te direktive.
Komisija obvesti države članice o rezultatih opravljenih pregledov.
2. Pregledi iz odstavka 1 se opravijo v sodelovanju s pristojnim organom.
3. Država članica, na katere ozemlju se opravlja pregled, nudi izvedencem pri opravljanju njihovih nalog vso potrebno pomoč.
4. Podrobna pravila za izvajanje tega člena se določijo v skladu s postopkom, določenim v členu 16.
Člen 15
V teku pregleda klavnic ali ustanov, ki so bile v tretjih državah že odobrene ali naj bi jih odobrili kot primerne za izvažanje v Skupnost v skladu s predpisi Skupnosti, strokovnjaki Komisije zagotovijo, da so bile živali iz člena 5 zaklane pod pogoji, ki zagotavljajo humano obravnavanje, najmanj enako tistemu, ki ga določa ta direktiva.
Da bi omogočili uvoz mesa iz tretjih držav, je treba zdravstvenemu spričevalu, ki spremlja takšno meso, dodati še potrdilo o izpolnitvi gornje zahteve.
Člen 16
1. Če je treba ravnati po postopku iz tega člena, predsednik na lastno pobudo ali na zahtevo predstavnika države članice nemudoma preda zadevo Stalnemu veterinarskemu odboru.
2. Predstavnik Komisije predloži Odboru osnutek potrebnih ukrepov. Odbor poda svoje mnenje o osnutku v roku, ki ga lahko glede na nujnost zadeve določi predsednik. Mnenje se sprejme z večino, ki jo določa člen 148(2) Pogodbe za odločanje Sveta na predlog Komisije. Glasovi predstavnikov držav članic v odboru se ponderirajo na način, določen v navedenem členu. Predsednik ne glasuje.
3. (a) Komisija sprejme predlagane ukrepe, kadar so v skladu z mnenjem odbora.
(b) Če predlagani ukrepi niso v skladu z mnenjem odbora, ali če mnenje ni bilo podano, Komisija brez odlašanja predloži Svetu predlog ukrepov, ki naj se sprejmejo. Svet odloča s kvalificirano večino.
Če Svet ne odloči v treh mesecih po prejemu predloga, sprejme predlagane ukrepe Komisija, razen kadar Svet z navadno večino odloči proti navedenim ukrepom.
Člen 17
Direktiva 74/577/EGS se razveljavi z začetkom veljavnosti od 1. januarja 1995.
Člen 18
1. Države članice sprejmejo zakone in druge predpise, potrebne za uskladitev s to direktivo, vključno z morebitnimi kaznimi, 1. januarja 1995. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Vendar pa smejo od dneva, določenega v odstavku 1, države članice v skladu s splošnimi pravili Pogodbe na svojem ozemlju ohraniti ali uporabljati določbe, ki so strožje od tistih, predpisanih s to direktivo. O vseh takšnih ukrepih morajo obvestiti Komisijo.
3. Države članice predložijo Komisiji besedilo temeljnih predpisov nacionalne zakonodaje, sprejetih na področju, ki ga ureja ta direktiva.
Člen 19
Ta direktiva je naslovljena na države članice.
z dne 30. marca 1993 o določbah za izvedbo Uredbe Sveta (EGS) št. 3911/92 o izvozu predmetov kulturne dediščine
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 3911/92 z dne 9. decembra 1992 [1] o izvozu predmetov kulturne dediščine in zlasti člena 7 Uredbe,
po posvetu s Svetovalnim odborom za predmete kulturne dediščine,
ker je treba sprejeti določbe za izvajanje Uredbe (EGS) št. 3911/92, ki med drugim določa uvedbo sistema izvoznih dovoljenj za nekatere kategorije predmetov kulturne dediščine, opredeljene v Prilogi k navedeni uredbi;
ker je za zagotovitev enotnosti izvoznih dovoljenj, določenih z navedeno uredbo, treba določiti pravila za sestavljanje, izdajo in uporabo obrazca; ker je zato treba sestaviti vzorčni primerek dovoljenja;
ker morajo biti izvozna dovoljenja izdana v enem od uradnih jezikov Skupnosti,
SPREJELA NASLEDNJO UREDBO:
Obrazec za dovoljenje
2. Uporaba izvoznih dovoljenj ne sme na noben način vplivati na obveznosti v zvezi z izvoznimi postopki ali s tem povezanimi dokumenti.
Člen 3
1. Obrazec mora biti tiskan na belem papirju brez celuloznih delcev, namenjenem za pisanje in težkem najmanj 55 g/m2.
2. Obrazci morajo meriti 210 x 297 mm.
3. Obrazci morajo biti natiskani in izpolnjeni v uradnem jeziku Skupnosti, ki ga določijo pristojni organi države članice, ki obrazec izdajo. Pristojni organi države članice, v kateri se obrazec predloži, lahko zahtevajo, da se ta prevede v jezik te države članice ali v enega od njenih uradnih jezikov. V tem primeru nosi stroške prevoda imetnik dovoljenja.
4. Države članice so odgovorne za:
- tiskanje obrazcev z imenom tiskarne in njenim naslovom ali prepoznavno oznako,
- izvajanje vseh ukrepov, potrebnih za izognitev ponarejanju dovoljenj. Države članice obvestijo Komisijo o sredstvih za ugotavljanje pristnosti, ki so jih določile v ta namen, Komisija pa o tem obvesti pristojne organe drugih držav članic.
5. Obrazci se, če je le mogoče, izpolnjujejo z mehanskimi in elektronskimi sredstvi, vendar pa so lahko izpolnjeni tudi v čitljivem rokopisu; v tem primeru morajo biti napisani s črnilom in v tiskanih črkah. Ne glede na način izpolnjevanja pa ne smejo vsebovati izbrisanih ali prečrtanih besed ali drugih sprememb.
ODDELEK II Uporaba dovoljenj
Člen 4
1. Brez poseganja v odstavek 3 se za vsako pošiljko predmetov kulturne dediščine izda ločeno izvozno dovoljenje.
2. Za namene odstavka 1 pomeni pošiljka bodisi en sam predmet kulturne dediščine ali pa več predmetov kulturne dediščine.
3. Kadar je pošiljka sestavljena iz več predmetov kulturne dediščine, pristojni organi odločijo, ali naj se za takšno pošiljko izda eno samo ali več izvoznih dovoljenj.
Člen 5
Obrazec sestoji iz treh listov:
- iz lista, označenega s št. 1, ki predstavlja vlogo,
- iz lista, označenega s št. 2, za imetnika,
- iz lista, označenega s št. 3, ki se vrne organu, ki je dovoljenje izdal.
Člen 6
1. Vlagatelj na vlogi in drugih listih izpolni polja 1, 3 do 19A in 21 ter, če je potrebno, 23. Vendar pa lahko države članice določijo, da je treba izpolniti samo vlogo.
2. Vlogi mora biti priložena:
- dokumentacija z vsemi bistvenimi podatki o predmetu ali predmetih kulturne dediščine in njegovem (njihovem) pravnem statusu v času predložitve vloge v obliki kakršnih koli dokumentov (računov, izvedenskih cenitev itd.), kadar je primerno, da se le-ti predložijo.
3. Pristojni organi lahko za namene izdaje izvoznega dovoljenja zahtevajo fizično predložitev predmetov kulturne dediščine, ki naj bi bili izvoženi.
4. Stroške, ki nastanejo pri uporabi odstavkov 2 in 3, nosi vlagatelj, ki prosi za izvozno dovoljenje.
5. Za pridobitev izvoznega dovoljenja je treba pristojnim organom, ki jih določijo države članice, v skladu s členom 2(2) osnovne uredbe predložiti pravilno izpolnjen obrazec. Ko organ izda izvozno dovoljenje, obdrži izvod 1, preostale izvode pa vrne imetniku izvoznega dovoljenja ali njegovemu pooblaščenemu predstavniku.
Člen 7
Izvozni deklaraciji je treba priložiti:
- list za imetnika,
- list, ki se vrne organu, ki je izdal dovoljenje.
Člen 8
2. Potem ko carinski urad, pooblaščen za sprejetje izvozne deklaracije, izpolni polje 19B, vrne deklarantu ali njegovemu pooblaščenemu predstavniku list, namenjen imetniku.
3. Obrazec s pooblastilom, ki ga je treba vrniti organu, ki ga je izdal, mora spremljati pošiljko v carinski urad na točki izhoda iz Skupnosti. Carinski urad po potrebi izpolni polje 5 obrazca in pritisne žig na polje 22 ter ga vrne imetniku izvoznega dovoljenja ali njegovemu pooblaščenemu predstavniku, da se obrazec lahko pošlje nazaj organu, ki ga je izdal.
Člen 9
1. Obdobje veljavnosti izvoznih dovoljenj ne sme presegati dvanajstih mesecev od datuma izdaje.
2. Pri obravnavi vloge za začasni izvoz smejo pristojni organi navesti rok, v katerem je treba predmete kulturne dediščine ponovno uvoziti v državo članico, ki jo je izdala.
3. Če izvozno dovoljenje poteče, ne da bi bilo uporabljeno, mora imetnik takoj vrniti liste, ki jih poseduje, organu, ki jih je izdal.
Člen 10
Določbe naslova IX Uredbe Komisije (EGS) št. 1214/92 [2] in člena 22(6) Dodatka I h Konvenciji o skupnem tranzitnem postopku, sklenjeni 20. maja 1987 [3] med Skupnostjo in državami članicami EFTA, se uporabljajo takrat, kadar predmeti, ki jih zajema ta uredba, med svojim gibanjem znotraj Skupnosti potujejo čez ozemlje države članice EFTA.
Člen 11
Ta uredba začne veljati 1. aprila 1993.
Ta uredba je v celoti zavezujoča in se neposredno uporablja v vseh državah članicah.
Uredba Komisije (EGS) št. 1785/93 z dne 30. junija 1993 o datumih uveljavitve za kmetijske menjalne tečaje, uporabljene v sektorju vlaken
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 3813/92 z dne 28. decembra 1992 o obračunski enoti in menjalnih tečajih, ki jih je treba uporabljati za skupno kmetijsko politiko [1], in zlasti členov 6 in 2(1) Uredbe,
ker se pomoč, uvedena z Uredbo Sveta (EGS) št. 845/72 z dne 24. aprila 1972 o posebnih ukrepih za spodbujanje reje sviloprejk [2], kakor je bila nazadnje spremenjena z Uredbo (EGS) št. 2059/92 [3], odobri za zaboje z jajčeci, iz katerih so se uspešno vzgojile sviloprejke; ker se zato kot datum, ko je bil dosežen ekonomski cilj, lahko šteje dan 1. avgust vsakega tržnega leta; ker se ta datum lahko šteje kot datum uveljavitve za kmetijski menjalni tečaj, ki se uporablja za pomoč za sviloprejke;
ker Uredba Komisije (EGS) št. 876/75 z dne 3. aprila 1975 o določanju roka zapadlosti in plačila pomoči za lan, konopljo in sviloprejke [4], Uredba Komisije (EGS) št. 1426/86 z dne 14. maja 1986 o datumu uveljavitve za pomoč za zasebno skladiščenje vlaken lanu in konoplje [5] in člen 15 Uredbe Komisije (EGS) št. 1201/89 z dne 3. maja 1989 o pravilih za izvajanje sistema pomoči za bombaž [6], kakor je bila nazadnje spremenjena z Uredbo (EGS) št. 2328/92 [7], določajo datum uveljavitve za kmetijski menjalni tečaj na osnovi meril in pravnih določb, ki so bile temeljito spremenjene v okviru nove kmetijsko-monetarne ureditve, uvedene z Uredbo (EGS) št. 3813/92; ker Uredba Komisije (EGS) št. 1068/93 z dne 30. aprila 1993 o podrobnih pravilih za ugotavljanje in uporabo kmetijskih menjalnih tečajev [8] uvaja datume uveljavitve za kmetijske menjalne tečaje, posebno tiste, ki se uporabljajo za zadevne zneske, na osnovi novih določb;
ker člen 10(1) in (2) Uredbe (EGS) št. 1068/93 predvideva, da so datumi uveljavitve za minimalno ceno in pomoč za bombaž tisti, ki jih dejansko določa člen 15 Uredbe (EGS) št. 1201/89; ker pa je primerno, da se nakaže možnost za določitev kmetijskih menjalnih tečajev za pomoč vnaprej;
ker člen 11(1) Uredbe (EGS) št. 1068/93 predvideva, da se kmetijski menjalni tečaj, veljaven na začetku tržnega leta, uporablja za pomoč na hektar lanu in konoplje; ker člen 10(3) te uredbe določa, da kot datum uveljavitve za pomoč v primeru zasebnega skladiščenja za vlakna lanu in konoplje velja prvi dan pogodbe za vsako zadevno serijo; ker se zato uredbi (EGS) št. 876/75 in (EGS) št. 1426/86 lahko razveljavita;
ker so ukrepi, predvideni v tej uredbi, v skladu z mnenjem Upravljalnega odbora za lan in konopljo,
SPREJELA NASLEDNJO UREDBO:
Člen 2
Členu 15 Uredbe (EGS) št. 1201/89 se doda naslednji pododstavek:
Člen 3
Uredbi (EGS) št. 876/75 in (EGS) št. 1426/86 se razveljavita.
Člen 4
Ta uredba začne veljati sedmi dan po objavi v Uradnem listu Evropskih skupnosti.
Uredba Komisije št. 2040/93 z dne 27. julija 1993 o določitvi višine pomoči za pridelavo jedilnega krompirja na Madeiri in o višini pomoči za pridelavo semenskega krompirja in endivije na Azorih, ki ju je določil Svet v ekujih in ki se znižujeta zaradi monetarne reforme
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 3813/92 z dne 28. decembra 1992 o obračunski enoti in menjalnih tečajih, ki se uporabljajo za namene skupne kmetijske politike [1] in zlasti člena 9(1) Uredbe,
ker Uredba Komisije (EGS) št. 3824/92 z dne 28. decembra 1992 o spremembi cen in zneskov, določenih v ekujih, kot posledici monetarne reforme iz septembra in novembra 1992 [2], kakor je bila nazadnje spremenjena z Uredbo (EGS) št. 1663/93 [3], opredeljuje seznam cen in zneskov, za katere od začetka tržnega leta 1993/94 v skladu z režimom za samodejno odpravo finančnih primanjkljajev velja koeficient 1,013088, ki je bil določen z Uredbo Komisije (EGS) št. 537/93 [4], kakor je bila spremenjena z Uredbo (EGS) št. 1331/93 [5]; ker člen 2 Uredbe (EGS) št. 3824/92 določa, da je treba posledično znižanje cen in zneskov opredeliti za vsak sektor ter določiti vrednost znižanih cen;
ker Uredba Komisije (EGS) št. 1600/92 [6], kakor je bila spremenjena z Uredbo Komisije (EGS) št. 3714/92 [7], določa pomoč za lokalno pridelavo jedilnega krompirja na Madeiri ter semenskega krompirja in endivije na Azorih; ker je treba višino pomoči prilagoditi zgornjim določbam;
ker so ukrepi, predvideni s to uredbo, v skladu z mnenjem Upravljalnega odbora za semena,
SPREJELA NASLEDNJO UREDBO:
Člen 1
Pomoči iz členov 16 in 27 Uredbe (EGS) št. 1600/92, znižane v skladu s členom 2 Uredbe (EGS) št. 3824/92, znašajo 494 ECU na hektar.
Člen 2
Uredba Sveta (EGS) št. 2617/93 z dne 21. septembra 1993 o spremembi Uredbe (EGS) št. 1907/90 o določenih standardih trženja za jajca
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti,
ob upoštevanju Uredbe Sveta (EGS) št. 2771/75 z dne 29. oktobra 1975 o skupni ureditvi trga za jajca [1], in zlasti člena 2(2) Uredbe,
ob upoštevanju predloga Komisije,
ker določa Uredba (EGS) št. 1907/90 [2] določene standarde trženja za jajca;
ker naj določbe v zvezi z neposredno dobavo proizvajalcev v pakirne postaje, na določene trge in v podjetja živilske industrije veljajo tudi za take dostave neživilski industriji;
ker naj bo dostava jajc, ki so razvrščena v nižji razred, omejena na podjetja živilske industrije, ki odobrena v skladu z Direktivo Sveta 89/437/EGS z dne 20. junija 1989 o higienskih in zdravstvenih težavah, ki vplivajo na proizvodnjo jajčnih proizvodov in njihovo dajanje na trg [3], da bi zagotovili ustrezno ravnanje s takimi jajci;
ker naj bo jasno, da lahko poljubne navedbe na pakiranjih za jajca, ki služijo reklamnim namenom, vključujejo simbole in se nanašajo na jajca in druge artikle;
ker so izkušnje pokazale, da je treba določbe o navedbah datumov na jajcih razreda A in pakiranjih, ki vsebujejo jajca, spremeniti tako, da se bo zahtevala obvezna navedba minimalnega roka trajanja, kakor za druga živila, v skladu z Direktivo Sveta 79/112/EGS z dne 18. decembra 1978 o približevanju zakonodaj držav članic v zvezi z označevanjem, predstavitvijo in oglaševanjem živil [4]; ker naj bo zaradi lažjega nadzora nad uvoženimi jajci razreda A navedba datuma pakiranja tudi na pakiranjih,
SPREJEL NASLEDNJO UREDBO:
Člen 1
Uredba (EGS) št. 1907/90 se spremeni:
2. Člen 4(1) točka (a) se nadomesti z naslednjim:
"(a) jajc nobenemu drugemu razen zbiralcem, centrom za pakiranje, trgom znotraj pomena člena 2(2)(a), podjetjem živilske industrije, odobrenim v skladu z Direktivo 89/437/EGS in neživilski industriji";
3. V členih 6(1) in 8(3) se izraz "živilska industrija" nadomesti s "podjetja živilske industrije, odobrena v skladu z Direktivo 89/437/EGS".
4. Člen 7(a) se nadomesti z naslednjim:
"(a) minimalni rok trajanja ("uporabno najmanj do".)".
5. Člen 10(1) točka (a) se nadomesti z naslednjim:
"(a) ime ali firma in naslov podjetja, ki je pakiralo jajca ali jih je dalo pakirati; ime, firma ali blagovna znamka, ki jo uporablja to podjetje, in je lahko blagovna znamka, ki jo skupinsko uporablja več podjetij, se lahko prikaže, če ne vsebuje navedbe ali simbola, ki so v nasprotju s to uredbo glede kakovosti ali svežosti jajc, glede načina reje, uporabljene pri njihovi proizvodnji, ali izvora jajc;"
6. Člen 10(1) (e) se nadomesti z naslednjim:
"(e) minimalni rok trajanja ("uporabno najmanj do".), ki mu sledijo priporočila o primernem skladiščenju jajc razreda A, in datum pakiranja za jajca drugih razredov".
7. Člen 10(2) točka (e) se nadomesti z naslednjim:
"(e) navedbe ali simboli, oblikovani za pospeševanje prodaje jajc ali drugih artiklov, pod pogojem, da ni verjetno, da bi te navedbe ali simboli in način, kako so izdelani, zavajali kupca".
8. Člen 13(2) se nadomesti z naslednjim:
"2. v primeru prodaje jajc v razsutem stanju se navede tudi identifikacijska številka pakirnega centra, ki je razvrstil jajca, ali v primeru uvoženih jajc tretja država porekla in minimalni rok trajanja, ki mu sledijo priporočila o primernem skladiščenju".
9. Člen 15(b)(ee) se nadomesti z naslednjim:
Komisija določi prehodne ukrepe, potrebne za izvajanje te uredbe, zlasti tiste, ki se nanašajo na uporabo obstoječe embalaže, v skladu s postopkom iz člena 17 Uredbe (EGS) št. 2771/75.
Člen 3
Ta uredba začne veljati 1. decembra 1993.
Ta uredba je v celoti zavezujoča in se neposredno uporablja v vseh državah članicah.
Uredba Sveta (EGS) št. 2847/93 z dne 12. oktobra 1993 o oblikovanju nadzornega sistema na področju skupne ribiške politike
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti, zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega sveta [3],
ker so za dosego tega cilja potrebni predpisi za spremljanje ukrepov za ohranitev in upravljanje virov, strukturni ukrepi in ukrepi za skupno tržno ureditev ter nekatere določbe za ravnanje ob neizvajanju teh ukrepov, kar mora veljati za celotni ribiški sektor od proizvajalca do potrošnika;
ker lahko sistem prinese želene rezultate le, če ribiški sektor spozna, da je sistem upravičen;
ker je nadzor najpomembnejša naloga držav članic; ker mora Komisija zagotoviti, da bodo države članice nepristransko spremljale in preprečevale kršitve; ker mora imeti Komisija za čimbolj učinkovito izvedbo te naloge na voljo finančna, pravna in zakonska sredstva;
ker so izkušnje pri izvajanju Uredbe Sveta (EGS) 2241/87 z dne 23. julija 1987 o pripravi nadzornih ukrepov za ribiške dejavnosti [5] pokazale, da obstaja potreba po povečanju nadzora nad izvajanjem predpisov za ohranjanje ribiških virov;
ker je za skladnost z ukrepi za ohranitev in upravljanje ribiških virov potreben močnejši čut za odgovornost pri vseh subjektih v ribištvu;
ker je treba politiko upravljanja ribiških virov, ki še zlasti temelji na sistemu celotnega dovoljenega ulova (TAC), kvotah in tehničnih ukrepih, dopolniti z upravljanjem ribolovnega napora, kar vključuje spremljanje ribiških dejavnosti in zmogljivosti;
ker morajo države članice za zagotovitev stalnega nadzora nad vsem ulovom in iztovarjanjem v vseh morskih vodah spremljati dejavnosti plovil Skupnosti in vse s tem povezane dejavnosti, pri čemer morajo dovoliti preverjanje izvajanja predpisov o skupni ribiški politiki;
ker je odločilnega pomena, da države članice med inšpekcijami ribiških dejavnosti na morju sodelujejo na operativni ravni, da bi zagotovile učinkovite in finančno upravičene inšpekcije, še zlasti inšpekcije operacij, izvajanih v vodah zunaj suverenosti ali jurisdikcije države članice;
ker so za izvajanje skupne ribiške politike potrebni ukrepi za spremljanje plovil, ki plujejo pod zastavo tretje države v vodah Skupnosti, še zlasti sistem za obveščanje o njihovih premikih in o vrstah, ki jih imajo na krovu, brez vpliva na pravico do dopustnega tranzita v ozemeljskem morju in pravico do plovbe v 200 milj širokem ribolovnem območju;
ker bodo pilotni projekti za nekatere kategorije plovil, ki jih bodo izvedle države članice v sodelovanju s Komisijo, omogočili Svetu, da do 1. januarja 1996 odloči o uvedbi satelitskega nadzornega ali drugega sistema;
ker je za upravljanje ribištva z določanjem celotnega dovoljenega ulova (TAC) potrebno podrobno poznavanje sestave ulovov, pri čemer je tako znanje enako potrebno tudi za druge postopke iz Uredbe (EGS) 3760/92; ker morajo v ta namen kapitani ribiških plovil voditi ladijski dnevnik;
ker mora biti vsaka država članica, na katere ozemlju poteka iztovarjanje, sposobna spremljati iztovarjanje na svojem ozemlju, in ker je v ta namen primerno, da vsako ribiško plovilo, registrirano v drugi državi članici, obvesti državo članico, v kateri ima namen pristati, o iztovarjanju ali nameravanem iztovarjanju na njenem ozemlju;
ker je bistvenega pomena, da se ob iztovarjanju pojasnijo in potrdijo informacije iz ladijskih dnevnikov; ker je v ta namen potrebno, da subjekti, vključeni v iztovarjanje in prodajo ulova, navedejo količine, ki so iztovorjene, pretovorjene, ponujene na prodaj ali kupljene;
ker je za oprostitev majhnih ribiških plovil od obveznosti vodenja ladijskega dnevnika ali izpolnjevanja deklaracije o iztovarjanju, ki bi zanje pomenila nesorazmerno breme glede na njihovo ribolovno zmogljivostjo, treba, da vsaka država članica spremlja dejavnosti takih plovil z izvajanjem načrta vzorčenja;
ker mora za zagotovitev spoštovanja ukrepov Skupnosti za ohranitev in trgovino vse ribiške proizvode, ki se iztovorijo ali uvozijo v Skupnost, do prve prodaje spremljati transportna dokumentacija, ki izpričuje njihov izvor;
ker je treba omejitve ulova urejati na ravni držav članic in Skupnosti; ker morajo države članice evidentirati iztovarjanje ter o tem obvestiti Komisijo po računalniškem omrežju; ker je za to treba predvideti izjeme od te obveznosti za majhne količine iztovora, pri katerih bi računalniško posredovanje podatkov nesorazmerno administrativno in finančno obremenilo organe držav članic;
ker se za zagotovitev ohranitve in upravljanja vseh uporabljenih virov, določbe o ladijskem dnevniku, deklaracijah o iztovarjanju in prodaji ter informacije v zvezi s pretovorom in evidentiranjem ulova, lahko razširijo tudi na staleže, za katere ne velja postavka o celotnem dovoljenem ulovu (TAC) ali kvota;
ker morajo biti države članice obveščene o rezultatih dejavnosti svojih plovil v vodah, ki so pod pristojnostjo tretjih držav, ali v mednarodnih vodah; ker morajo za kapitane teh plovil veljati obveznosti v zvezi z ladijskim dnevnikom in deklaracijami o iztovarjanju in pretovarjanju; ker je treba informacije, ki jih zberejo države članice, poslati Komisiji;
ker je za upravljanje zbiranja in obdelave podatkov treba oblikovati računalniške podatkovne zbirke, ki omogočajo navzkrižno preverjanje podatkov; ker morajo imeti Komisija in njeni predstavniki dostop do takih podatkovnih zbirk po računalniškem omrežju, da lahko podatke preverijo;
ker ni mogoče ustrezno zagotoviti izpolnjevanja določb o uporabi ribolovnega orodja, če so na plovilu mreže z različno velikimi očesi, razen če zanje veljajo dodatni nadzorni ukrepi; ker je za posamične vrste ribolova primerno vpeljati posamične predpise, na primer pravilo ene mreže;
ker je treba, kadar država članica izkoristi svojo kvoto ali celoten dovoljeni ulov (TAC), ribolov prepovedati s sklepom Komisije;
ker je treba odpraviti škodo, ki jo je imela država članica, ki ni izkoristila svoje kvote, dodeljenega dela staleža ali skupine staležev, kadar je ribolov po izkoristku celotnega dovoljenega ulova (TAC) končan; ker je treba v ta namen vzpostaviti sistem odškodnin;
ker je treba v primerih, ko odgovorni za ribiška plovila ne spoštujejo te uredbe, vpeljati dodatne nadzorne ukrepe z namenom ohranitve;
ker je za zagotovitev učinkovitega upravljanja sprejetih ukrepov treba vzpostaviti mehanizme deklaracij v skladu s cilji in strategijami upravljanja iz člena 8 Uredbe (EGS) 3760/92 za države članice, ki so presegle ribolovne kvote;
ker je eden od glavnih namenov skupne ribiške politike prilagoditi ribolovne zmogljivosti virom; ker je v členu 11 Uredbe (EGS) 3760/92 določeno, da je naloga Sveta oblikovati cilje in strategije za prestrukturiranje ribolovnega napora; ker je prav tako treba zagotoviti skladnost z ukrepi za skupno tržno ureditev, zlasti na strani oseb, na katere se ti nanašajo; ker je torej bistveno, da vsaka država članica poleg finančnega nadzora, ki je že predviden v predpisih Skupnosti, izvaja tehnične preglede za zagotovitev skladnosti z določbami Sveta;
ker je nujno vzpostaviti splošne predpise, po katerih bodo inšpektorji Skupnosti, ki jih imenuje Komisija, lahko zagotovili enotno izvajanje predpisov Skupnosti in preverjali nadzor, ki ga izvajajo pristojni organi držav članic;
ker je za zagotovitev objektivnega preverjanja pomembno, da lahko inšpektorji Skupnosti v nekaterih okoliščinah izvajajo svoje naloge neodvisno in brez poprejšnjega obvestila, zato da preverijo nadzorne dejavnosti, ki jih izvajajo pristojni organi držav članic; ker take naloge nikakor ne vključujejo nadzora nad fizičnimi osebami;
ker se lahko postopki zaradi kršitev v državah članicah razlikujejo, zaradi česar se bodo morda ribiči čutili prikrajšane; ker se je zaradi pomanjkanja odvračilnih ukrepov v nekaterih državah članicah zmanjšala učinkovitost nadzora in ker bi morale države članice zaradi teh opažanj sprejeti vse potrebne nediskriminacijske ukrepe, s katerimi bi preprečevale in preganjale nepravilnosti, zlasti z oblikovanjem popisa ukrepov, ki kršitelje učinkovito prikrajšajo za tržne koristi, izhajajoče iz kršitev;
ker je zmožnost države članice, pod katere zastavo plujejo plovila, da zagotovi izvajanje predpisov za ohranitev in upravljanje ribiških virov, zmanjšana, če država članica, v kateri poteka iztovarjanje, ni učinkovita pri preganjanju nepravilnosti; ker je treba zato vpeljati določbe o ugotavljanju ulova, pridobljenega nelegalno in v nasprotju s kvoto države članice iztovarjanja, če ta država ni uvedla ustreznih postopkov;
ker naj bi države članice Komisiji redno poročale o inšpekcijskih dejavnostih in ukrepih, sprejetih po kršenju ukrepov Komisije;
ker je za nekatere ukrepe iz te uredbe primerno vpeljati podrobne izvedbene predpise;
ker je treba zagotoviti zaupnost podatkov, zbranih v okviru te uredbe;
ker ta uredba ne sme vplivati na nacionalne predpise o spremljanju, ki presegajo njene minimalne določbe, vendar pod pogojem, da so taki nacionalni predpisi skladni z zakonodajo Skupnosti;
ker je treba Uredbo (EGS) 2241/87 razveljaviti, razen člena 5, ki velja do sprejetja seznamov iz člena 6(2) te uredbe;
ker je treba zagotoviti prehodno obdobje za uveljavitev posameznih določb iz nekaterih členov, da bi lahko pristojni organi držav članic oblikovali postopke in jih prilagodili zahtevam nove uredbe;
ker naj bi določila nekaterih členov, ki se nanašajo na ribolovne dejavnosti v Sredozemskem morju, kjer skupna ribiška politika še ni v celoti uvedena, začela veljati 1. januarja 1989,
SPREJEL NASLEDNJO UREDBO:
- ukrepov za ohranitev in upravljanje virov,
- strukturnih ukrepov,
- ukrepa o skupni tržni ureditvi,
prav tako pa tudi določbe za večjo učinkovitost ukrepov, ki se uporabijo ob neupoštevanju zgoraj omenjenih ukrepov.
2. V ta namen vsaka država članica v skladu s predpisi Skupnosti sprejme ustrezne ukrepe za zagotovitev učinkovitosti sistema. Prav tako svojim pristojnim organom da na voljo zadostna sredstva za izvajanje inšpekcijskih in nadzornih nalog, kakor so opredeljene v tej uredbi.
Člen 2
1. Za zagotovitev skladnosti z vsemi veljavnimi predpisi s področja ukrepov za ohranitev in nadzor vsaka država članica na svojem ozemlju in znotraj voda pod svojo suverenostjo ali jurisdikcijo spremlja ribolovne in povezane dejavnosti. Država članica izvaja inšpekcijo nad ribiškimi plovili in preiskuje vse dejavnosti, tako pa omogoča preverjanje izvajanja te uredbe, skupaj z dejavnostmi iztovarjanja, prodaje, transporta in skladiščenja rib ter evidentiranjem iztovarjanja in prodaje.
2. Za ribiška plovila, ki lahko izvajajo te dejavnosti in ki pod zastavo tretje države plujejo v morskih vodah pod suverenostjo in jurisdikcijo države članice, velja sistem sporočanja o premikih in o ulovu na krovu.
Države članice Komisijo obvestijo o sprejetih ukrepih za zagotavljanje skladnosti s temi postopki.
3. Vsaka država članica zunaj ribolovnega območja Skupnosti spremlja dejavnosti svojih plovil, kadar je tak nadzor potreben za zagotovitev skladnosti s predpisi Skupnosti, ki veljajo v teh vodah.
4. Da bi zagotovile čimbolj učinkovite in ekonomične inšpekcije, države članice uskladijo svoje nadzorne dejavnosti. V ta namen lahko oblikujejo skupne inšpekcijske programe, ki omogočajo inšpekcijo ribiških plovil Skupnosti v vodah, opredeljenih v odstavkih 1 in 3. Prav tako sprejemajo ukrepe, po katerih so njihovi organi in Komisija na vzajemni podlagi redno obveščani o pridobljenih izkušnjah.
Člen 3
1. Za izboljšanje učinkovitosti nadzora nad ribolovnimi dejavnostmi Svet pred 1. januarjem 1996 v skladu s postopkom iz člena 43 Pogodbe sprejme odločitev, ali in v kolikšnem obsegu in kdaj se za ribiška plovila Skupnosti namesti sistem za spremljanje položaja, bodisi kopenski bodisi satelitski, ki uporablja satelitske komunikacije za prenos podatkov.
2. Za ocenitev tehnologije, ki naj bi bila uporabljena, in plovil, ki naj bi bila vključena v zgornji sistem, države članice v sodelovanju s Komisijo do 30. junija 1995 izvedejo pilotne projekte. V ta namen zagotovijo, da se za nekatere kategorije plovil Skupnosti namesti sistem za spremljanje položaja, bodisi kopenski bodisi satelitski, ki uporablja satelitske komunikacije za prenos podatkov.
Države članice lahko sočasno izvajajo pilotne projekte za ocenitev uporabe avtomatskih zapisovalnikov položaja.
3. Pri izvajanju pilotnih projektov iz odstavka 2 država članica, pod katere zastavo pluje plovilo ali v kateri je registrirano, sprejme ustrezne ukrepe, da bi zagotovila zapisovanje podatkov, ki jih njena ribiška plovila pošljejo ali sprejmejo, v elektronski obliki, ne glede na vode, v katerih delujejo, in ne glede na pristanišče, v katerem so.
Ko ribiška plovila delujejo v vodah pod suverenostjo ali jurisdikcijo druge države članice, država članica, pod katere zastavo plujejo plovila, zagotovi, da bo te podatke takoj sporočila pristojnim organom ustrezne države članice.
1. Inšpekcijo in spremljanje, določeno v členu 2, izvaja vsaka država članica z lastnim sistemom inšpekcije, o katerem se odloči sama.
Pri izvajanju poverjenih nalog države članice zagotovijo skladnost z določbami in ukrepi, opredeljenimi v členu 2. Poleg tega delujejo tako, da preprečijo neupravičeno oviranje običajnih ribolovnih dejavnosti. Prav tako zagotovijo, da sektor in plovila izberejo na nediskriminacijski podlagi.
2. Osebe, odgovorne za ribiška plovila, prostore ali transportna sredstva, ki so predmet inšpekcije, sodelujejo pri podpori inšpekcij, izvedenih v skladu z odstavkom 1.
Člen 5
V skladu s postopkom iz člena 36 se lahko za izvajanje členov 2, 3 in 4 sprejmejo podrobni predpisi, ki še zlasti zadevajo:
(a) identifikacijo uradno določenih inšpektorjev, inšpekcijskih plovil in drugih podobnih sredstev inšpekcije, ki bi jih lahko uporabila država članica;
(b) postopek, ki naj ga uporabijo inšpektorji in kapitani ribiških plovil, če želi inšpektor na krov plovila;
(c) postopek, ki ga uporabijo inšpektorji, ki so prišli na krov ribiškega plovila, pri preverjanju plovila, opreme in ulova;
(d) poročilo, ki ga sestavijo inšpektorji po vsakem pregledu;
(e) označevanje in identifikacijo ribiških plovil in njihovih ribolovnih orodij;
(f) potrjevanje značilnosti ribiških plovil, povezanih z ribolovnimi dejavnostmi;
(g) zapisovanje podatkov o položaju ribiških plovil in njihov prenos državam članicam in Komisiji;
(h) sistem sporočanja o premikih in ribiških proizvodih na krovu, ki velja za ribiška plovila pod zastavo tretje države.
Člen 6
1. Kapitani ribiških plovil Skupnosti, ki izjavljajo stalež ali skupino staležev, vodijo ladijski dnevnik o svojih dejavnostih, še zlasti o količini posamezne vrste, ki so jo ujeli ali jo hranijo na krovu, o datumu in kraju (statistični pravokotnik ICES) takega ulova in o vrsti uporabljenega ribolovnega orodja.
2. V ladijski dnevnik se v skladu z odstavkom 1 vpišejo vrste, za katere so določeni celotni dovoljeni ulov (TAC) ali kvote, prav tako pa druge vrste, vključene na sezname, ki jih sprejme Svet s kvalificirano večino na predlog Komisije.
3. Kapitani ribiških plovil Skupnosti v ladijske dnevnike vpisujejo podatke o količini ulova, datumu in kraju tega ulova ter podatke o vrstah iz odstavka 2. Količine, zavržene na morju, se lahko evidentirajo zaradi evalvacije.
4. Kapitani ribiških plovil Skupnosti so izvzeti iz zahtev odstavkov 1 in 3, če celotna dolžina plovil ne presega 10 metrov.
5. Svet lahko s kvalificirano večino na predlog Komisije odloči o izjemah, ki se razlikujejo od izjem iz odstavka 4.
6. Vsaka država članica na podlagi vzorčenja spremlja dejavnosti ribiških plovil, ki so izvzeta iz zahtev odstavkov 4 in 5, in tako zagotovi, da vsa ribiška plovila Skupnosti spoštujejo veljavne predpise Skupnosti.
V ta namen vsaka država članica izdela načrt vzorčenja in ga pošlje Komisiji. O rezultatih spremljanja je Komisija redno obveščana.
7. Kapitani ribiških plovil Skupnosti zapisujejo informacije, zahtevane v odstavkih 1 in 3, bodisi v elektronski obliki bodisi na papirju.
8. Podrobni predpisi za izvajanje tega člena se sprejmejo v skladu s postopkom iz člena 36, skupaj z drugo zemljepisno osnovo, ki ni statistični pravokotnik ICES, v nekaterih primerih.
Člen 7
1. Kapitan ribiškega plovila Skupnosti, ki želi uporabiti kraje za iztovarjanje v državi članici, ki ni država članica, pod katere zastavo pluje plovilo, mora pristojne organe v prvi državi članici najmanj dve uri pred pristankom obvestiti o:
- kraju iztovarjanja in približnem času prihoda tja,
- količini vsake vrste, ki se iztovarja.
2. Proti kapitanu iz odstavka 1, ki ne pošilja teh obvestil, lahko pristojni organi ustrezno ukrepajo.
3. Komisija lahko v skladu s postopkom iz člena 36 za nekatere kategorije ribiških plovil Skupnosti odobri odstopanje od obveznosti iz odstavka 1 za omejeno in obnovljivo obdobje ali pa pripravi določbe za drugačno obdobje obvestitve, pri čemer med drugim upošteva razdaljo med ribolovnimi območji, kraji iztovarjanja in pristanišči, kjer so taka plovila registrirana ali popisana.
Člen 8
1. Kapitan ribiškega plovila Skupnosti s celotno dolžino, ki je enaka ali presega 10 metrov, ali njegov pooblaščenec, po vsaki vožnji in v 48 urah po iztovarjanju pristojnim organom države članice, v kateri poteka iztovarjanje, odda deklaracijo. Kapitan jamči za točnost deklaracije, v kateri mora navesti vsaj podatke o količini vsake iztovorjene vrste iz člena 6(2) in o območju, kjer so bile te ujete.
2. Svet lahko s kvalificirano večino na predlog Komisije odloči, da obveznost iz odstavka 1 razširi tudi na plovila s celotno dolžino manj kakor 10 metrov. Svet lahko s kvalificirano večino na predlog Komisije odloči tudi o oprostitvah obveznosti iz odstavka 1 za nekatere kategorije plovil, katerih celotna dolžina je enaka ali večja od 10 metrov in ki izvajajo določeno ribiško dejavnost.
3. Vsaka država članica na podlagi vzorčenja spremlja dejavnosti ribiških plovil, ki so oproščena zahtev iz odstavka 1, da bi zagotovila njihovo upoštevanje veljavnih predpisov Skupnosti.
V ta namen vsaka država članica oblikuje načrt vzorčenja in ga pošlje Komisiji. O izsledkih spremljanja teh plovil države članice redno obveščajo Komisijo.
4. Podrobni predpisi za izvajanje tega člena se sprejmejo v skladu s postopkom iz člena 36.
Člen 9
1. Dražbeni centri ali druga telesa, pooblaščena s strani držav članic, ki so odgovorni za izvajanje prve prodaje ribiških proizvodov, iztovorjenih v državi članici, po prvi prodaji pristojnim organom države članice, na katere ozemlju ta poteka, predložijo obvestilo o prodaji, za katerega točnost odgovarjajo omenjena telesa. Ta odgovornost je omejena na informacije, zahtevane v odstavku 3.
2. Če prva prodaja ribiških proizvodov, iztovorjenih v državi članici, poteka drugače kakor prodaja, opredeljena v odstavku 1, kupec ne odstrani takih ribiških proizvodov, dokler pristojnim organom ali drugim pooblaščenim telesom v državi članici, na katere ozemlju je bila izvedena prva prodaja, ni predloženo obvestilo o prodaji. Kupec je odgovoren za točnost podatkov iz odstavka 3, ki so navedeni na obvestilu o prodaji.
3. Obvestila o prodaji iz odstavkov 1 in 2 vsebujejo vsaj naslednje informacije:
- za vse vrste, za katere je to primerno, velikost ali težo, stopnjo, videz in svežost posamične vrste,
- ceno in količino vsake vrste pri prvi prodaji, in kjer je to primerno, te podatke glede na velikost ali težo, stopnjo, videz in svežost,
- kjer je to primerno, namen proizvodov, umaknjenih s trga (stranski proizvodi, uporabni za človeško porabo, prenos),
- ime prodajalca in kupca,
- kraj in datum prodaje.
4. Obvestila o prodaji se izpolnijo in pošljejo v skladu z zakonodajo države članice iztovarjanja na način in pod takimi prodajnimi pogoji, da vključujejo naslednje podatke:
- zunanjo oznako in ime ribiškega plovila, s katerega so bili iztovorjeni ti proizvodi,
- ime lastnika ali kapitana plovila,
- pristanišče in datum iztovarjanja.
5. Obvestila o prodaji iz odstavka 1 se v 48 urah od prodaje pošljejo pristojnemu organu ali drugim telesom, pooblaščenim s strani države članice, bodisi v elektronski obliki bodisi na papirju.
6. Pristojni organi zadržijo kopijo vsakega obvestila o prodaji za obdobje enega leta, in sicer od leta, ki sledi tistemu, v katerem so bile evidentirane informacije, predložene pristojnim organom.
7. Komisija lahko v skladu s postopkom iz člena 36 odobri izjemo od obveznosti predložitve obvestila o prodaji pristojnim organom ali drugim pooblaščenim telesom države članice za ribiške proizvode, iztovorjene s kategorij ribiških plovil Skupnosti, katerih skupna dolžina ne presega 10 metrov.
Take izjeme se lahko odobrijo le, ko država članica uvede sprejemljiv sistem spremljanja.
8. Kupci proizvodov, ki niso namenjeni za nadaljnjo prodajo na trgu, temveč za zasebno porabo, so izvzeti iz zahtev odstavka 2.
9. Podrobni predpisi za izvajanje tega člena se sprejmejo v skladu s postopkom iz člena 36.
Člen 10
1. (a) Ribiška plovila, ki plujejo pod zastavo tretje države ali so v njej registrirana in ki so pooblaščena za izvajanje ribolovnih dejavnosti v morskih vodah pod suverenostjo in jurisdikcijo države članice, vodijo ladijski dnevnik z informacijami iz člena 6.
(b) Vsaka država članica zagotovi, da kapitan ribiškega plovila, ki pluje pod zastavo tretje države ali je v njej registrirano, ali njegov pooblaščenec ob iztovarjanju pristojne organe države članice, katere sredstva za iztovarjanje želi uporabiti, obvesti o času prihoda v pristanišče iztovarjanja vsaj 72 ur vnaprej.
(c) Kapitan ribiškega plovila, ki pluje pod zastavo tretje države ali je registrirano v njej, mora pristojne organe države članice, katere sredstva za iztovarjanje želi uporabiti, obvestiti o času prihoda v pristanišče iztovarjanja vsaj 72 ur vnaprej.
Kapitan ne sme izvajati nobenih dejavnosti iztovarjanja, če pristojni organi države članice ne potrdijo prejema obvestila o prihodu.
Države članice oblikujejo podrobne predpise za izvajanje tega pododstavka in o tem obvestijo Komisijo.
2. Komisija lahko v skladu s postopkom iz člena 36 za nekatere kategorije ribiških plovil tretje države dovoli oprostitev od obveznosti iz odstavka 1(c) za omejeno in obnovljivo obdobje ali pa določi drugačen rok za oddajo obvestila, pri čemer med drugim upošteva razdaljo med ribolovnimi območji, kraji iztovarjanja in pristanišči, kjer so plovila registrirana ali popisana.
3. Določila odstavkov 1 in 2 veljajo brez vpliva na določbe sporazumov o ribolovu, sklenjenih med Skupnostjo in nekaterimi tretjimi državami.
Člen 11
1. Brez vpliva na člene 7, 8 in 9 kapitan ribiškega plovila Skupnosti, ki:
- na drugo plovilo, v nadaljevanju "prejemno plovilo", pretovarja kakršno koli količino ulova staleža ali skupine staležev, za katere velja celoten dovoljeni ulov (TAC) ali kvota, ne glede na kraj pretovarjanja na drugo plavilo, ali
- neposredno iztovori tako količino zunaj ozemlja Skupnosti,
ob pretovarjanju na drugo plovilo ali iztovarjanju obvesti državo članico, pod katere zastavo pluje njegovo plovilo ali v kateri je registrirano, o vrstah in količini ter o datumu pretovarjanja ali iztovarjanja in o kraju ulova glede na najmanjše območje, za katero je določen celoten dovoljeni ulov (TAC) ali kvota.
2. Kapitan prejemnega plovila najmanj 24 ur pred začetkom in na koncu pretovarjanja ali serije pretovarjanja, ki poteka v pristanišču ali morskih vodah pod suverenostjo ali jurisdikcijo države članice, obvesti njene pristojne organe o količini ulova staleža ali skupine staležev, ki je na krovu plovila in za katero je bil določen celoten dovoljeni ulov (TAC) ali kvota.
Kapitan prejemnega plovila vodi podrobnosti o količini ulova staleža ali skupine staležev, za katero je določen celoten dovoljeni ulov (TAC) ali kvota in ki jo je prejel s pretovarjanjem z drugega plovila, o datumu prejema in o plovilu, ki tak ulov pretovarja na prejemno plovilo. Ta pogoj izpolni tako, da zadrži kopije deklaracije o pretovarjanju, sestavljene v skladu s podrobnimi predpisi o evidentiranju informacij o ulovu rib v državah članicah.
Na koncu pretovarjanja ali niza pretovarjanja kapitan prejemnega plovila podrobnosti v roku 24 ur pošlje omenjenim pristojnim organom.
Kapitan prejemnega plovila vodi podrobnosti o količini ulova staleža ali skupine staležev, za katere je določen celoten dovoljeni ulov (TAC) ali kvota, ki se s prejemnega plovila pretovarja na tretje plovilo, in omenjene pristojne organe obvesti o takem pretovarjanju najmanj 24 ur pred njegovim začetkom. Po pretovarjanju kapitan plovila obvesti omenjene organe o pretovorjeni količini.
Kapitan prejemnega plovila in tretjega plovila, opredeljenega zgoraj, pristojnim organom dovoli, da preverijo točnost informacij in podrobnosti iz tega odstavka.
3. Države članice sprejmejo ustrezne ukrepe za preverjanje točnosti podatkov, prejetih po odstavkih 1 in 2. Kjer je to primerno, o takih informacijah in o izsledkih preverjanja obvestijo države članice ali državo članico, kjer sta registrirani ali pod katere zastavo plujeta prejemno plovilo in ribiško plovilo, ki pretovarja na prejemno plovilo.
4. Odstavka 2 in 3 veljata tudi za prejemno plovilo, ki pluje pod zastavo tretje države ali ki je v njej registrirano.
Člen 12
Kadar pretovarjanje ali iztovarjanje poteka več kakor 15 dni po ulovu, se informacije iz členov 8 in 11 najpozneje 15 dni po ulovu pošljejo pristojnim organom države članice, pod katere zastavo plujejo plovila ali v katerih so ta registrirana.
Člen 13
1. Vse ribiške proizvode, ki so iztovorjeni v Skupnosti ali uvoženi vanjo, bodisi nepredelani bodisi predelani na krovu, in se prevažajo na kraj, ki ni kraj iztovarjanja ali uvoza, spremlja dokument, ki ga izpolni prevoznik pred prvo prodajo.
2. Tak dokument:
(a) identificira izvor pošiljke (ime plovila in njegova zunanja razpoznavna oznaka);
(b) vsebuje cilj pošiljke/pošiljk in identifikacijo prevoznega sredstva;
(c) navaja količino rib (v kilogramih predelane teže) za vsako vrsto, vključeno v prevoz, imena prejemnikov ter kraj in datum natovarjanja.
3. Vsak prevoznik mora zagotoviti, da dokument iz odstavka 1 vključuje najmanj vse informacije, zahtevane v odstavku 2.
4. Prevoznik je oproščen obveze iz odstavka 1, če je izpolnjen eden od naslednjih pogojev:
(a) dokument iz odstavka 1 je nadomeščen s kopijo ene od deklaracij iz členov 8 in 10 o prevažani količini;
(b) dokument iz odstavka 1 je nadomeščen s kopijo dokumenta T 2 M, ki navaja izvor prevažane količine.
5. Pristojni organi države članice lahko odobrijo oprostitev od obveznosti, določenih v odstavku 1, če se količina rib prevaža znotraj pristaniškega območja ali ne več kakor 20 kilometrov od točke iztovarjanja.
6. Vsaka država članica na svojem ozemlju izvaja nadzor z vzorčenjem, da bi tako preverila spoštovanje dolžnosti iz tega člena.
7. Države članice uskladijo svoje nadzorne dejavnosti, da bi zagotovile čimbolj učinkovito in ekonomično inšpekcijo. V ta namen še zlasti nadzirajo premike blaga, ki bi utegnilo biti predmet dejavnosti v nasprotju s predpisi Skupnosti.
Člen 14
1. Države članice zagotovijo evidentiranje vseh iztovarjanj v državi članici iz členov 8, 9 in 10. V ta namen lahko zahtevajo, da prva prodaja poteka v dražbenem centru.
2. Kadar prva prodaja iztovorjenega ulova ne poteka z dražbo, kakor določa člen 9(2), države članice zagotovijo, da so dražbeni centri ali drugi pristojni organi, ki so jih pooblastile, obveščeni o količini.
3. Podatki o iztovarjanju po kategorijah plovil, za katere velja odstopanje iz členov 7 in 8, ali iztovarjanju v pristaniščih, ki nimajo dovolj razvite upravne strukture za popis iztovarjanja, so lahko na prošnjo države članice Komisiji v 12 mesecih od začetka veljavnosti te uredbe izvzete iz zahteve po obdelavi takih podatkov. Oprostitev se lahko odobri, če bi popis zahtevanih podatkov nacionalnim organom povzročil nesorazmerne težave glede skupnega števila iztovarjanja in če se posamezne iztovorjene vrste prodajajo lokalno. Seznam skladišč in plovil, upravičenih do take oprostitve, določi vsaka država članica in o tem obvesti Komisijo.
4. Država članica, ki ji je bilo odobreno odstopanje iz odstavka 3, izdela načrt vzorčenja, da bi ocenila obseg posameznega iztovarjanja v primernih pristaniščih. Preden odstopanje začne veljati, mora načrt potrditi Komisija. Država članica mora Komisiji redno pošiljati rezultate evalvacije.
Člen 15
1. Pred 15. dnem v mesecu vsaka država članica po računalniškem omrežju obvesti Komisijo o količini vsakega staleža ali skupine staležev, za katere je določen celoten dovoljeni ulov ali kvota in ki so bile iztovorjene v preteklem mesecu, prav tako pa ji pošlje vse informacije, prejete v skladu s členoma 11 in 12.
Obvestila Komisije vsebujejo kraj ulova iz členov 6 in 8 ter nacionalnost ribiških plovil.
Vsaka država članica Komisijo obvesti o predvideni porabi kvot s pričakovanim datumom izčrpanja kvot za vrste, ulovljene z ribiškimi plovili, ki plujejo pod njeno zastavo ali so v njej registrirana, in pri katerih se ocenjuje, da je izčrpanih 70 odstotkov kvote, dodelitve ali deleža, ki pripada tej državi članici.
Ko se ulov staleža ali skupine staležev, za katere je določen celoten dovoljeni ulov (TAC) ali kvote, približa celotnemu dovoljenemu ulovu ali ravni kvot, morajo države članice Komisiji na zahtevo predložiti podrobnejše ali bolj pogoste podatke, kakršne zahteva ta odstavek.
2. Obvestila, ki jih Komisija prejme v skladu s tem členom, so v računalniški obliki na voljo državam članicam.
3. Kadar Komisija ugotovi, da se država članica ne drži roka za prenos podatkov o mesečnem ulovu, kakor je opredeljeno v odstavku 1, lahko določi datum, ko bo za stalež ali skupino staležev in za ulov, za katerega je določena kvota ali druga oblika količinske omejitve in ki ga ulovijo ribiška plovila, ki plujejo pod zastavo te države članice ali so v njej registrirana, veljalo, da je država članica izkoristila 70 odstotkov kvote, dodelitve ali deleža, ki ji je na voljo, prav tako pa lahko določi približen datum, ko bo kvota, dodelitev ali delež, ki ji je na voljo, veljal za izkoriščenega.
4. Vsaka država članica Komisijo do konca prvega meseca vsakega koledarskega četrtletja po računalniškem omrežju obvesti o količini drugih staležev poleg tistih iz odstavka 1, ki so bili iztovorjeni v prejšnjem četrtletju.
Člen 16
1. Brez vpliva na člen 15 države članice na zahtevo vpletene države članice pošljejo podatke o iztovarjanju, prodajnih ponudbah ali pretovarjanju ribiških proizvodov, ki jih v njihovih pristaniščih ali v vodah pod njihovo jurisdikcijo izvajajo ribiška plovila, ki plujejo pod zastavo te države članice ali so v njej registrirana, in temeljijo na staležu ali skupini staležev, za katere ji je bila dodeljena kvota.
Ti podatki vsebujejo ime in zunanjo razpoznavno oznako plovila, količino rib po staležu ali skupini staležev, ki je bila iztovorjena, ponujena v prodajo ali pretovorjena s tem plovilom, prav tako pa datum in kraj iztovarjanja, ponudbe za prvo prodajo ali pretovarjanja. Informacije se prenesejo v štirih delovnih dneh po datumu zahteve države članice ali v časovnem obdobju, ki ga lahko določi ta država članica ali država članica iztovarjanja.
2. Država članica, kjer je potekalo iztovarjanje, ponudba za prvo prodajo ali pretovarjanje, Komisiji na zahtevo te podatke pošlje, hkrati ko jih sporoči državi članici, kjer je registrirano plovilo.
Člen 17
1. Države članice sprejmejo ustrezne ukrepe za zagotovitev spremljanja ulova vrst, izvedenega z njihovimi plovili, ki delujejo v vodah pod suverenostjo ali jurisdikcijo tretjih držav in na odprtih morjih, ter za zagotovitev preverjanja in popisa pretovarjanja in iztovarjanja takega ulova.
2. Z ukrepi nadzora in preverjanja se zagotovi spoštovanje naslednjih obveznosti lastnikov plovil in/ali njihovih kapitanov:
- na krovu ribiške ladje se vodi ladijski dnevnik, v katerega kapitani vpisujejo ulov,
- pristojnim organom države članice iztovarjanja se odda deklaracija o iztovarjanju med iztovarjanjem, ki poteka v pristaniščih Skupnosti,
- država članica, pod katere zastavo plujejo plovila, je seznanjena s podrobnostmi vsakega pretovarjanja rib na ribiška plovila tretje države in iztovarjanja, izvedenega neposredno v tretjih državah.
3. Določbe odstavkov 1 in 2 veljajo brez vpliva na določbe iz sporazumov o ribolovu, sklenjenih med Skupnostjo in tretjimi državami, in brez vpliva na določbe mednarodnih konvencij, katerih podpisnica je Skupnost.
Člen 18
1. Vsaka država članica Komisijo po računalniškem omrežju pred koncem prvega meseca vsakega koledarskega četrtletja obvesti o količini, ulovljeni v ribolovnih vodah iz člena 17 in iztovorjeni v prejšnjem četrtletju, ter o vseh podatkih, prejetih v skladu s členom 17(2).
2. Za ulov, izveden v vodah tretje države, se podatki, poslani v skladu z odstavkom 1, podrobneje določijo po tretji državi in po staležu glede na najmanjše opredeljeno statistično območje.
Obvestila o ulovu na odprtem morju se pošljejo glede na najmanjše statistično območje, opredeljeno v mednarodni konvenciji, ki ureja kraje ulova, ter po vrstah ali skupinah vrst za vse zadevne staleže.
3. Do 1. oktobra vsakega leta Komisija državi članici predloži podatke, ki jih prejme v skladu s tem členom.
Člen 19
1. Za zagotovitev upoštevanja obveznosti iz členov 3, 6, 8, 9, 10, 14 in 17 države članice izdelajo sistem potrjevanja, ki vsebuje navzkrižno preverjanje in preverjanje podatkov, izhajajočih iz teh obveznosti.
2. Za lažje preverjanje vsaka država članica oblikuje računalniško zbirko podatkov, v kateri so zbrani podatki iz odstavka 1.
Države članice lahko ustvarijo decentralizirane zbirke podatkov pod pogojem, da so te zbirke ter postopki zbiranja in popisa podatkov standardizirani, tako da se zagotovi medsebojna usklajenost po celotnem ozemlju države članice.
3. Če država članica ni sposobna takoj zadostiti zahtevam iz odstavka 2 za svoje celotno ribištvo ali njegov del, lahko Komisija na njeno prošnjo odloči o določitvi prehodnega obdobja v trajanju največ treh let od dne začetka veljavnosti te uredbe v skladu s postopkom iz člena 36.
4. Država članica, ki se ji odobri tako odstopanje, z neračunalniško dokumentacijo tri leta vodi evidenco o podatkih iz odstavka 1 in izdela načrt vzorčenja, ki ga odobri Komisija in omogoča preverjanje točnosti teh podatkov na kraju samem. Komisija lahko na kraju samem izvede preverjanje za vrednotenje učinkovitosti načrta vzorčenja.
5. V dvanajstih mesecih po začetku veljavnosti te uredbe vsaka država članica Komisiji predloži poročilo, v katerem opiše način zbiranja in preverjanja podatkov, pri čemer navede njihovo zanesljivost. Komisija v sodelovanju z državami članicami izdela povzetek teh poročil in jim ga pošlje.
6. Podrobna pravila za izvajanje tega člena se sprejmejo v skladu s postopkom iz člena 36.
Člen 20
1. Ves ulov, ki se zadrži na krovu ribiškega plovila, ustreza določbi o sestavi po posameznih vrstah iz Uredbe Sveta (EGS) 3094/86 z dne 7. oktobra 1986, ki ureja nekatere tehnične ukrepe za ohranitev ribiških virov [6] glede mreže na krovu tega plovila.
Mreže na krovu plovil, ki se ne uporabljajo, morajo biti shranjene tako, da se onemogoča njihova takojšnja uporaba v skladu z naslednjimi pogoji:
(a) mreže, obtežilniki in podobna oprema ne smejo biti povezani s širilkami in vrvmi za vlečenje;
(b) mreže na palubi ali nad njo morajo biti varno pripete na del ogrodja.
2. Če je bil ulov, ki se obdrži na krovu ribiškega plovila, med eno samo plovbo pridobljen z mrežami, ki so imele najmanjša očesa raznih velikosti, se sestava po posameznih vrstah izračuna za vsak del ulova, ki je bil pridobljen pod različnimi pogoji.
V ta namen se v ladijski dnevnik in deklaracijo o iztovarjanju vpišejo vse spremembe velikosti prej uporabljenih očes in sestava ulova na krovu ob taki spremembi. Za posamezne primere se v skladu s postopkom iz člena 36 sprejmejo podrobni predpisi za skladiščenje na krovu po načrtu za natovarjanje po vrstah, predelanih proizvodih, pri čemer se navede, kje v ladijskem skladišču se hranijo.
3. Kljub določbam iz odstavkov 1 in 2 lahko Svet na podlagi poročila, ki ga sestavi Komisija, in na predlog Komisije s kvalificirano večino odloči, da:
(a) nobeno ribiško plovilo Skupnosti, ki sodeluje pri določeni vrsti ribolova, med enim samim ribarjenjem ne sme imeti mrež z različno velikimi najmanjšimi očesi;
(b) za uporabo mrež z različno velikimi očesi za posamezne vrste ribolova veljajo posebni predpisi.
Člen 21
1. Vsak ulov staleža ali skupine staležev, za katere velja kvota in ki je dosežen z ribiškimi plovili Skupnosti, se bremeni v skladu s kvoto, ki velja za državo članico, pod katere zastavo pluje plovilo, za zadevni stalež ali skupino staležev ne glede na kraj iztovarjanja.
2. Vsaka država članica določi datum, od katerega velja, da je ulov staleža ali skupine staležev, za katere je določena kvota in ki je dosežen z ribiškimi plovili, ki plujejo pod njeno zastavo ali so v njej registrirani, izkoristil kvoto, ki je za ta stalež ali skupino staležev dodeljena državi članici. Od tega datuma začasno prepove ribolov staleža ali skupine staležev s takimi plovili, prav tako pa zadrževanje na krovu, pretovarjanje in iztovarjanje rib, ujetih po tem datumu. Država članica tudi odloči o datumu, do katerega se dovoli pretovarjanje in iztovarjanje ali končne deklaracije ulova. Komisija je o takih ukrepih takoj obveščena in nato o njih obvesti druge države članice.
3. Komisija po obvestitvi v skladu z odstavkom 2 ali na svojo lastno pobudo na podlagi podatkov, ki jih ima na voljo, določi datum, s katerim velja, da je za ulov staleža ali skupine staležev, za katere je določen celoten dovoljeni ulov (TAC), kvote ali druge količinske omejitve in ki je bil dosežen z ribiškimi plovili, ki plujejo pod zastavo države članice ali so registrirana v njej, izkoriščena kvota, dodelitev ali delež, ki je na voljo tej državi članici ali Skupnosti.
Pri ocenitvi položaja iz prvega pododstavka Komisija svetuje državam članicam, ki jih zadeva možna začasna prekinitev ribolova kot posledica izkoristka določila o celotnem dovoljenem ulovu (TAC).
Ribiška plovila Skupnosti ustavijo ribolov staleža ali skupine staležev, ki so predmet kvote ali določila o celotnem dovoljenem ulovu, ki je na voljo za to državo članico, od datuma, ko je kvota, ki je državi članici dodeljena za zadevni stalež ali skupino staležev, izkoriščena, ali od datuma, ko je za določeno vrsto, ki tvori stalež ali skupino staležev, izkoriščen celoten dovoljeni ulov (TAC); taka plovila prenehajo skladiščiti na krovu, pretovarjati, iztovarjati ali pripravljati za pretovor ali iztovarjanje ulov iz takih staležev ali skupin staležev, ki so bili izvedeni po tem datumu.
4. Kadar Komisija v skladu s prvim pododstavkom odstavka 3 ustavi ribolov zaradi domnevnega izkoristka celotnega dovoljenega ulova (TAC), kvote, dodelitve ali deleža, ki je na voljo Skupnosti, vendar se izkaže, da država članica v resnici še ni izkoristila svoje kvote, dodelitve ali deleža staleža ali skupine staležev, veljajo naslednje določbe.
Če se slabši položaj, v katerem je država članica, ki ji je bil ribolov prepovedan, še preden je izkoristila svojo kvoto, ne odpravi v skladu s členom 9(2) Uredbe (EGS) 3760/92, se sprejmejo ukrepi, ki naj bi na primeren način odpravili povzročeno škodo, v skladu s postopkom iz člena 36. Taki ukrepi lahko zajemajo odbitke od kvote, dodelitve ali deleža države članice, ki je presegla dovoljeno količino ulova, tako odbita količina pa se ustrezno dodeli državi članici, katere ribolovne dejavnosti so bile prekinjene, še preden je izkoristila kvote. Odbitki in poznejše dodelitve se izvedejo tako, da se prednostno upoštevajo vrste in območja, za katere so bile določene letne kvote, dodelitve ali deleži. Taki odbitki ali dodelitve se lahko izvedejo med letom, v katerem je bila škoda povzročena, ali pa v naslednjem letu ali letih.
Podrobni predpisi za uporabo tega odstavka, še zlasti za določitev količine, se sprejmejo v skladu s postopkom iz člena 36.
Člen 22
Če pristojni organi države članice ugotovijo, da dejavnosti ribiškega plovila Skupnosti resno ali večkrat zaporedoma kršijo določbe te uredbe, lahko država članica, pod katere zastavo pluje plovilo, za tako plavilo vpelje dodatne nadzorne ukrepe.
Država članica, pod katere zastavo pluje plovilo, Komisijo in druge države članice obvesti o imenu in zunanjih razpoznavnih oznakah in številkah na plovilu, za katero se vpeljejo dodatni nadzorni ukrepi.
Člen 23
1. Kadar Komisija ugotovi, da je država članica presegla svojo ribolovno kvoto, dodelitev ali pa delež staleža ali skupine staležev, ki so ji na voljo, lahko od njene letne kvote, dodelitve ali deleža odšteje odbitek letne kvote, dodelitve ali deleža države članice, ki je presegla dovoljeni obseg ribolova. O odbitkih se odloči v skladu s postopkom iz člena 36.
2. Svet sprejme pravila s kvalificirano večino na predlog Komisije, o odbitkih odloči v skladu s cilji in upravnimi strategijami iz člena 8 Uredbe (EGS) 3760/92, pri čemer mora prednostno upoštevati naslednje parametre:
- stopnjo presežka dovoljenega obsega ulova,
- kakršne koli primere preseženega ulova istega staleža v prejšnjem letu,
- biološki status zadevnih ribolovnih virov.
Člen 24
Za zagotovitev skladnosti s cilji in strategijami, ki jih določi Svet v skladu s členom 11 Uredbe (EGS) 3760/92, še zlasti količinskih ciljev glede ribolovne zmogljivosti ladjevja Skupnosti in prilagoditve njihovih dejavnosti, vsaka država članica na svojem ozemlju in v morskih vodah pod svojo suverenostjo ali jurisdikcijo redno preverja vse osebe, ki so vpletene v izvajanje navedenih ciljev.
Člen 25
1. Vsaka država članica sprejme določbe za preverjanje skladnosti s cilji iz člena 24. V ta namen izvaja tehnični nadzor, še zlasti na naslednjih področjih:
(a) prestrukturiranje, obnova in posodabljanje ribiškega ladjevja;
(b) prilagoditev ribolovnih zmogljivosti z začasnim ali stalnim odvzemom;
(c) omejitev dejavnosti nekaterih ribiških plovil;
(d) omejitev oblike ter števila ribolovnega orodja in načinov njegove uporabe;
(e) razvoj akvakulturne industrije in obalnih območij.
2. Če Komisija ugotovi, da država članica ni izpolnila določb iz odstavka 1, lahko brez vpliva na člen 169 Pogodbe pošlje Svetu predloge za sprejetje ustreznih splošnih ukrepov. Svet o tem odloči s kvalificirano večino.
Člen 26
1. Podrobni predpisi o uporabi člena 25 se lahko sprejmejo v skladu s postopkom iz člena 36, še zlasti glede:
(a) preverjanja moči motorjev ribiških plovil;
(b) preverjanja registrirane tonaže ribiških plovil;
(c) preverjanja obdobja, v katerem je ribiško plovilo imobilizirano;
(d) preverjanja specifikacij ribolovnega orodja in števila kosov po posameznih ribiških plovilih.
2. Države članice Komisiji nemudoma pošljejo vse podatke o uporabljenih načinih nadzora, skupaj z imeni in naslovi organov, ki so odgovorni za izvajanje preverjanja.
Člen 27
1. Za podporo spremljanja, določenega v členu 25, vsaka država članica oblikuje sistem potrjevanja, ki mora še zlasti zajemati preverjanje z uporabo navzkrižnega preverjanja podatkov o ribolovni zmogljivosti ladjevja in njegovih dejavnostih; med drugim:
- v ladijskem dnevniku, kakor je določeno v členu 6,
- v deklaraciji o iztovarjanju, kakor je določeno v členu 8,
- v registru ribiških plovil Skupnosti, določenem z Uredbo Komisije (EGS) 163/89 [7].
2. V ta namen države članice oblikujejo ali izpopolnijo računalniške zbirke podatkov z ustreznimi podatki o ribolovnih zmogljivostih in dejavnostih ladjevja.
3. Veljajo ukrepi iz člena 19(3), (4) in (5).
4. Podrobni predpisi za izvajanje tega člena se sprejmejo v skladu s postopkom iz člena 36.
Člen 28
1. Za zagotovitev skladnosti s tehničnimi vidiki predpisov o ukrepih, opredeljenih v Uredbi Sveta (EGS) 3759/92 z dne 17. decembra 1992 o skupni ureditvi trga ribiških in akvakulturnih proizvodov [8], vsaka država članica na svojem ozemlju organizira preglede vseh oseb, ki so vključene v uporabo teh ukrepov.
2. Pregledi se nanašajo na tehnične vidike uporabe:
(a) tržnih standardov, zlasti najmanjše velikosti;
(b) določanja cen, zlasti:
- odstranitev proizvodov, ki niso namenjeni človeški porabi,
- skladiščenje in/ali predelavo proizvodov, odstranjenih s trga.
Države članice izvajajo primerjave med dokumenti o uvedbi na trg količin iz člena 9 in iztovorjenimi količinami, na katere se nanašajo dokumenti, še zlasti glede njihove teže.
3. Države članice obvestijo Komisijo o podatkih, ki se nanašajo na sprejete nadzorne ukrepe, pristojne nadzorne organe, vrsto odkrite kršitve in uvedeni postopek.
Komisija, pristojni organi v državah članicah ter uradniki in drugi predstavniki ne smejo razširjati informacij, pridobljenih v skladu s tem členom, k čemur jih zavezuje poklicna molčečnost.
4. Ta člen ne posega v nacionalne določbe v zvezi z zaupnostjo pravnih postopkov.
Člen 29
1. Komisija preverja izvajanje te uredbe po državah članicah s preverjanjem dokumentacije in ogledov na kraju samem. Če se ji zdi potrebno, lahko sprejme sklep o izvedbi preverjanja brez vnaprejšnjega obvestila.
Za izvedbo ogledov lahko Komisija inšpektorjem izda pisna navodila, v katerih so navedene njihove pristojnosti, cilji in naloge.
2. Kjer se zdi Komisiji potrebno, so lahko njeni inšpektorji navzoči pri nadzornih in inšpekcijskih dejavnostih, ki jih izvajajo nacionalne nadzorne službe. V okviru teh nalog Komisija vzpostavi ustrezne stike z državami članicami za oblikovanje, kjer je to primerno, vzajemno sprejemljivega programa inšpekcij.
(a) Države članice sodelujejo s Komisijo pri izvajanju njenih nalog. Zlasti naredijo vse za zagotovitev, da inšpekcijske naloge ne postanejo predmet publicitete, ki bi škodila inšpekciji in nadzornim dejavnostim.
Kadar koli Komisija ali pooblaščeni uradniki naletijo na težave pri izvajanju svojih nalog, vpletene države članice Komisiji zagotovijo sredstva za izvajanje njene naloge, inšpektorjem pa dajo priložnost za ovrednotenje posamičnih nadzornih dejavnosti.
(b) Če razmere, ugotovljene na kraju samem, ne omogočajo inšpekcije in nadzornih dejavnosti, predvidenih v začetnem inšpekcijskem programu, lahko inšpektorji Komisije v povezavi in v soglasju s pristojnimi nacionalnimi nadzornimi službami spremenijo začetne inšpekcijske in nadzorne dejavnosti.
(c) V okviru inšpekcije na morju in iz zraka, kadar morajo pristojne nacionalne službe izvajati druge prednostne naloge v zvezi s pomorsko obrambo in varnostjo, si organi države članice pridržijo pravico, da odložijo ali preusmerijo inšpekcijske dejavnosti, ki jih je nameravala opraviti Komisija. V takih okoliščinah države članice sodelujejo s Komisijo pri izdelavi nadomestnih programov.
Pri inšpekciji na morju ali iz zraka je poveljnik ladje ali letala vodja dejavnosti, pri čemer mora upoštevati obveznosti organov, da izvajajo to uredbo. Pooblaščeni inšpektorji Komisije, ki sodelujejo v teh operacijah, sledijo navodilom in postopkom, ki jih določi poveljnik.
3. Kjer se zdi potrebno, zlasti po nalogah, ki jih opravijo inšpektorji Skupnosti v skladu z odstavkom 2, v katerih se izkaže, da bi lahko prišlo do nepravilnosti pri izvajanju te uredbe, lahko Komisija od držav članic zahteva, da jo obvestijo o podrobnem programu inšpekcij in nadzora, ki ga načrtujejo ali določijo pristojni nacionalni organi za določeno obdobje in/ali ribolovno območje. Ko Komisija prejme obvestilo in če se ji to zdi potrebno, njeni pooblaščeni inšpektorji izvedejo neodvisne inšpekcije, da bi preverili izvajanje programa pri pristojnih organih države članice.
Kadar inšpektorji Skupnosti preverjajo izvedbo programa, so za njegovo izvajanje ves čas odgovorni predstavniki države članice. Inšpektorji Skupnosti na lastno pobudo ne morejo uporabiti pooblastil za inšpekcije, ki jih imajo nacionalni predstavniki. Omenjeni inšpektorji nimajo dostopa do plovil ali prostorov, če jih ne spremljajo predstavniki države članice.
Po preverjanju Komisija državi članici pošlje evalvacijsko poročilo o programu, in če je to primerno, priporoči nadzorne ukrepe za izboljšanje nadzorovanja v tej državi članici.
4. V povezavi z inšpekcijskimi nalogami, ki se izvajajo z letalom na morju ali na obali, pooblaščeni inšpektorji ne smejo izvajati nadzora nad fizičnimi osebami.
5. V sklopu ogledov, omenjenih v odstavkih 2 in 3, imajo lahko inšpektorji, ki jih pooblasti Komisija, na kraju samem ob navzočnosti odgovornih služb dostop do informacij o določenih zbirkah podatkov bodisi v zbirni bodisi posamični obliki, prav tako pa lahko preučijo vso dokumentacijo, ki se nanaša na izvajanje te uredbe.
Če je v skladu z nacionalnimi določbami nujna zaupnost takih preiskav, je za posredovanje informacij nujno dobiti pooblastilo pristojnega sodišča.
Člen 30
1. Države članice Komisiji predložijo zahtevane podatke o izvajanju te uredbe. V zahtevi za predložitev podatkov Komisija določi sprejemljiv rok za pošiljanje podatkov.
2. Če Komisija meni, da je pri izvajanju te uredbe prišlo do nepravilnosti ali da obstoječe določbe in načini spremljanja niso učinkoviti, o tem obvesti državo članico ali države članice, ki nato izvedejo upravno preiskavo, v kateri lahko sodelujejo predstavniki Komisije.
Udeležena država članica ali države članice obvestijo Komisijo o poteku in izsledkih preiskave ter ji predložijo kopijo poročila o preiskavi in glavne podatke, uporabljene pri njegovi pripravi.
Za sodelovanje v inšpekcijah iz tega odstavka predstavniki Komisije izdelajo pisna navodila, v katerih navedejo svoje osebne podatke in funkcije.
3. Kadar pri preiskavi sodelujejo predstavniki Komisije, preiskavo ves čas vodijo predstavniki države članice. Predstavniki Komisije na lastno pobudo ne smejo uporabiti pooblastil za inšpekcijo, ki jih imajo nacionalni uradniki; po drugi strani pa imajo dostop do istih prostorov in iste dokumentacije kakor ti uradniki.
Če nacionalni predpisi o kazenskem postopku nekatera dejanja pridržijo samo za uradnike, ki jih za to posebej določa nacionalna zakonodaja, uradniki Komisije pri takih dejanjih ne sodelujejo. e zlasti ne sodelujejo pri preiskavah prostorov ali pri uradnem zasliševanju oseb po nacionalnem kazenskem pravu, imajo pa dostop do tako pridobljenih informacij.
4. Ta člen ne posega v nacionalne predpise v zvezi z zaupnostjo pravnih postopkov.
Člen 31
1. Države članice zagotovijo sprejetje ustreznih ukrepov, vključno z upravnimi ali kazenskimi postopki v skladu z nacionalno zakonodajo, proti fizičnim ali pravnim osebam, odgovornim za primere, ko ni bila upoštevana skupna ribiška politika, še zlasti po izvedenem spremljanju ali inšpekciji, izpeljani v skladu s to uredbo.
2. V postopkih, začetih po odstavku 1, je v skladu z ustreznimi nacionalnimi predpisi odgovornim osebam mogoče učinkovito odvzeti komercialno korist, ki jo imajo od kršenja, ali ustvariti učinke, sorazmerne z resnostjo kršitev, ki bodo odvračali od nadaljnjih podobnih kršitev.
3. Ukrepi, ki izhajajo iz postopkov, navedenih v odstavku 2, lahko glede na resnost prestopka zajemajo:
- denarne kazni,
- zaplembo nedovoljenega ribolovnega orodja in ulova,
- zaseg plovila,
- začasni odvzem licence,
- odvzem licence.
4. Določbe tega člena državi članici, kjer se izvaja iztovarjanje ali pretovarjanje, ne preprečujejo prenosa pregona določenega prestopka na pristojne organe države članice registracije, vendar je za to potrebno njeno soglasje in izpolnjevanje pogoja, da je rezultat iz odstavka 2 verjetnejši, če se postopek prenese. O takšnem prenosu država članica, kjer se izvaja iztovarjanje ali pretovarjanje, obvesti Komisijo.
Člen 32
1. Če pristojni organi države članice, kjer poteka iztovarjanje ali pretovarjanje, odkrijejo kršitev določb te uredbe, pristojne službe te države v skladu s členom 31 začnejo ustrezen postopek proti kapitanu udeleženega plovila ali proti drugi osebi, odgovorni za kršitev.
2. Če država članica, kjer poteka iztovarjanje ali pretovarjanje, ni država članica, pod katere zastavo pluje plovilo, in če njeni pristojni organi v skladu z nacionalnim pravom ne sprejmejo ustreznih ukrepov, vključno s sprožitvijo upravnega ali kazenskega postopka proti odgovorni fizični ali pravni osebi, ali če ne prenesejo pregona v skladu s členom 31(4), se lahko nezakonito iztovorjena ali pretovorjena količina tej državi članici odbije.
Količina rib, ki se odbijeo od kvote te države članice, se določi v skladu s postopkom iz člena 36, potem ko se Komisija posvetuje z udeleženima državama članicama.
Če država članica, kjer poteka iztovarjanje ali pretovarjanje, nima več ustrezno velike kvote, se smiselno uporablja člen 21(4), pri čemer ima nezakonito iztovorjena ali pretovorjena količina rib enako vrednost kakor škoda, ki jo je pretrpela država članica registracije, kakor je opredeljeno v členu 21.
Člen 33
1. Pristojni organi države članice nemudoma in v skladu s postopki po nacionalnem pravu obvestijo državo članico, pod katere zastavo pluje plovilo, ali državo članico registracije o vseh kršitvah predpisov Skupnosti iz člena 1, pri čemer navedejo ime in razpoznavne oznake udeleženega plovila, ime kapitana in lastnika, okoliščine kršenja, začete kazenske in upravne postopke oz. druge sprejete ukrep ter vse dokončne sklepe v zvezi s kršitvijo. Na zahtevo države članice v posamičnih primerih o teh informacijah obvestijo Komisijo.
2. Po prenosu pregona v skladu s členom 31(4) država članica, pod katere zastavo pluje plovilo, ali država članica registracije sprejme vse ustrezne ukrepe, kakor je določeno v členu 31.
3. Država članica, pod katere zastavo pluje plovilo, ali država članica, kjer je plovilo registrirano, Komisijo brez odlašanja obvesti o vseh ukrepih, sprejetih v skladu z odstavkom 2, prav tako pa tudi o imenu in zunanji razpoznavni oznaki plovila.
Člen 34
1. Države članice Komisijo obvestijo o vseh zakonih in drugih predpisih, ki so jih sprejele v zvezi s preprečevanjem in pregonom nepravilnosti.
Vsako leto pošljejo tudi informacije o vseh spremembah najnižjega in najvišjega zneska denarne kazni za vsako vrsto kršitve ter spremembah narave vseh drugih ukrepov.
2. Države članice Komisijo redno obveščajo o izsledkih inšpekcij ali spremljanja, izvedenega v skladu s to uredbo, vključno s številom in vrsto odkritih kršitev ter začetim postopkom. Na zahtevo Komisijo obvestijo o zneskih denarnih kazni, naloženih za posamične kršitve.
3. Komisija državam članicam predloži povzetek informacij, prejetih v skladu z odstavkoma 1 in 2.
Člen 35
Do 1. junija vsakega leta države članice Komisiji pošljejo poročilo o izvajanju te uredbe v preteklem koledarskem letu, ki vključuje tudi oceno uporabljenih tehničnih in človeških virov ter ukrepe, ki lahko pomagajo omiliti odkrite pomanjkljivosti. Na podlagi poročil držav članic in na podlagi lastnih opažanj Komisija sestavi letno poročilo in vsaki posamezni državi članici sporoči podatke, ki jo zadevajo. Z upoštevanjem odgovorov držav članic Komisija to poročilo natisne, skupaj z odgovori, in kjer je to ustrezno, predlogi za ukrepe za odpravo odkritih pomanjkljivosti.
Člen 36
Kjer se je treba držati postopka, opredeljenega v tem členu, predsednik zadevo pošlje Upravnemu odboru za ribištvo in akvakulturo, v nadaljevanju "Odbor", ustanovljenemu z Uredbo (EGS) 3760/92, bodisi na lastno pobudo bodisi na zahtevo predstavnika države članice.
Predstavnik Komisije Odboru predloži osnutek predlaganega ukrepa. Odbor mnenje o osnutku sprejme v obdobju, ki ga določi predsednik glede na nujnost obravnavane zadeve. Mnenje se sprejme z večino, ki jo člen 148(2) Pogodbe določa za sklepe, ki jih sprejme Svet na predlog Komisije. Glasovi predstavnikov držav članic v Odboru se ponderirajo, kakor določa omenjeni člen. Predsednik ne glasuje.
Komisija sprejme ukrepe, ki začnejo veljati takoj. Če ti ukrepi niso v skladu z mnenjem Odbora, Komisija o tem takoj obvesti Svet. V takem primeru lahko Komisija odloži začetek veljavnosti sprejetih ukrepov za obdobje ne več kakor en mesec od datuma takega sporočila.
Svet lahko s kvalificirano večino sprejme drugačno odločitev v obdobju, določenem v prejšnjem odstavku.
Člen 37
1. Države članice in Komisija naredijo vse potrebno, da bi zagotovile zaupno obravnavo podatkov, prejetih v okviru te uredbe.
2. Komisiji ali drugi državi članici se ne sporočijo imena fizičnih in pravnih oseb, razen ko je tako obveščanje izrecno določeno v tej uredbi ali če je to potrebno zaradi preprečevanja ali preganjanja kršitev ali zaradi preverjanja očitnih kršitev.
Podatki iz odstavka 1 se ne smejo prenašati, razen če so v istem sklopu kakor drugi podatki, in to v obliki, ki ne dopušča posredne ali neposredne identifikacije fizičnih in pravnih oseb.
3. Podatki, ki jih izmenjajo države članice in Komisija, se pošljejo samo osebam v državah članicah ali institucijah Komisije, katerih funkcija zahteva, da imajo dostop do podatkov, ne pa tudi drugim osebam, razen če države članice, ki pošljejo podatke, dajo o tem izrecno odobritev.
4. Podatki, ki so poslani ali pridobljeni v kakršni koli obliki v skladu s to uredbo, so zaupni in deležni enake stopnje zaščite, ki v skladu z nacionalno zakonodajo držav članic in ustreznimi določbami institucij Skupnosti velja za podobne podatke.
5. Podatki iz odstavka 1 se ne smejo uporabiti za drugačne namene kakor za tiste, ki jih določa ta uredba, razen če organi, ki jih pošljejo, to izrecno odobrijo in pod pogojem, da veljavni predpisi v državi članici organa, ki prejema podatke, take uporabe ali sporočanja podatkov ne prepovedujejo.
6. Odstavka 1 in 5 se ne smeta razumeti kot oviri za uporabo podatkov, pridobljenih v skladu s to uredbo, v okviru pravnih postopkov, ki so začeti zaradi neupoštevanja ribiške zakonodaje Skupnosti. Pristojni organi, ki pošljejo podatke, so obveščeni o vseh primerih, v katerih se v te namene uporabljajo omenjeni podatki.
Ta člen ne posega v obveznosti, ki izhajajo iz mednarodnih konvencij in zadevajo medsebojno pomoč v kazenskih zadevah.
7. Kadar koli država članica Komisiji sporoči, da je bilo po preiskavi ugotovljeno, da fizična ali pravna oseba, katere ime ji je bilo poslano po določbah te uredbe, ni bila vpletena v kršitev, Komisija nemudoma obvesti vse, ki jim je sporočila ime omenjene osebe, o izidu preiskave ali postopka. Taka oseba ni več obravnavana kot oseba, vpletena v nepravilnosti iz prvega obvestila. Podatke, shranjene v obliki, ki omogoča identifikacijo take osebe, je treba takoj uničiti.
8. Določbe odstavkov 1 in 5 se ne razumejo v smislu prepovedi objave splošnih podatkov ali študij, ki ne vsebujejo posameznih navedb fizičnih in pravnih oseb.
9. Podatki iz te uredbe se shranijo v obliki, ki omogoča identifikacijo oseb, samo tako dolgo, kolikor je to potrebno za izpolnjevanje zadevnega cilja.
10. Podatki, prejeti v okviru te uredbe, so na voljo na zahtevo fizične ali pravne osebe, ki jo zadevajo.
Člen 38
Uredba se izvaja brez vpliva na nacionalne nadzorne ukrepe, ki presegajo njene najnižje zahteve, če so skladni z zakonodajo Skupnosti in s skupno ribiško politiko.
Nacionalni ukrepi iz prvega pododstavka se sporočijo Komisiji v skladu s členom 2(2) Uredbe Sveta (EGS) 101/76 z dne 19. januarja 1976, ki določa skupno strukturno politiko za ribištvo [9].
Člen 39
1. Uredba (EGS) 2241/87 preneha veljati 1. januarja 1994 razen člena 5, ki velja, dokler ne začnejo veljati uredbe, ki urejajo oblikovanje seznamov iz člena 6(2) te uredbe.
2. Napotila k uredbi, ki je preklicana z odstavkom 1, se razumejo kot napotila k tej uredbi.
Člen 40
Ta uredba začne veljati 1. januarja 1994.
Države članice so do 1. januarja 1996 oproščene obveznosti izvajanja določb členov 9, 15 in 18, kolikor ti zadevajo računalniški prenos obvestil o prodaji in evidentiranje iztovarjanja.
Države članice so do 1. januarja 1999 oproščene obveznosti izvajanja določb členov 6, 8 in 19, ki se nanašajo na ribiško delovanje v Sredozemskem morju.
z dne 5. novembra 1993 o določitvi podrobnih pravil za uporabo Uredbe Sveta (EGS) št. 2019/93 v zvezi z programom pomoči za proizvodnjo medu posebne kakovosti
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2019/93 z dne 19. julija 1993 o uvedbi posebnih ukrepov za manjše egejske otoke glede nekaterih kmetijskih proizvodov [1] in zlasti člena 12(4),
ob upoštevanju Uredbe Sveta (EGS) št. 3813/92 z dne 28. decembra 1992 o obračunski enoti in menjalnih tečajih, ki se uporabljajo v okviru skupne kmetijske politike [2], in zlasti člena 6,
ker je bil na podlagi člena 12 Uredbe (EGS) št. 2019/93 za manjše egejske otoke uveden program pomoči za proizvodnjo kakovostnega medu z visokim deležem timijanovega medu; ker je treba predvideti podrobna pravila za upravljanje tega programa in preverjanje upoštevanja pogojev, ki jih je določil Svet;
ker je treba zaradi spodbujanja proizvajalcev medu, združenih v organizacije skladno z Uredbo Sveta (EGS) št. 1360/78 z dne 19. junija 1978 o skupinah proizvajalcev in njihovih združenjih [3], nazadnje spremenjeno z Uredbo (EGS) št. 746/93 [4], za izboljšanje svojih sistemov trženja in s tem izpolnjevanja zahtev trga in zaradi pospeševanja kakovostnih proizvodov za odobritev pomoči izvesti letni program pobud, ki se predloži v odobritev pristojnemu organu, ki ga določi Grčija; ker mora biti zato cilj tega programa genetsko izboljšanje, preoblikovanje panjev, uvajanje mehanizacije in stalno poklicno usposabljanje čebelarjev za nove proizvodne tehnike ter tudi izvajanje tržnih študij, razvijanje novih načinov pakiranja in promocije v okviru komercialnih prireditev;
ker morajo pravila za izvajanje zajemati tudi določitev obdobij za vlaganje zahtevkov pomoči, osnovne informacije, ki jih morajo vsebovati ti zahtevki, obdobja za ocenitev in plačilo pomoči pristojnega organa ter obveščanje Komisije o izplačanih pomočeh; ker morajo te določbe predvideti potrebne kontrole za zagotavljanje pravilnega izvajanja tega programa pomoči kakor tudi posledice ob neupoštevanju teh pravil;
ker je treba za izvajanje tega programa pomoči predvideti odstopanja v zvezi z roki za vložitev zahtevka in izplačilo pomoči za pridelek v letu 1993;
ker so ukrepi v tej uredbi skladni z mnenjem upravljalnega odbora za jajca,
SPREJELA NASLEDNJO UREDBO:
Člen 1
Pomoč za proizvodnjo kakovostnega medu z visokim deležem timijanovega medu, značilnega za manjše Egejske otoke, se odobri skupinam proizvajalcev medu, priznanih v skladu z Uredbo EGS št. 1360/78, ki izvajajo letne programe pobud za izboljšanje pogojev trženja in promocije kakovostnega medu.
Vendar se pomoč do konca leta 1994 izplača tudi vsakemu čebelarju, katerega proizvodnja obsega vsaj deset panjev na stalnem mestu, registriranih pri pristojnem organu.
Člen 2
1. Cilji programa pobud so naslednji:
- – izboljšanje trženja z uvajanjem tehnologije, uporabo mehanizacije za ekstrakcijo, čiščenje in filtracijo medu in poklicno usposabljanje čebelarjev,
- – ohranjanje donosov z nadomestitvijo starajočih se matic s krajevno prilagojenimi hibridi vsaki dve leti,
- – pospeševanje prodaje kakovostnega medu s tržnimi študijami, razvijanjem novih načinov pakiranja, organiziranjem sejmov in sodelovanjem na njih ter na drugih komercialnih prireditvah.
2. Skupine proizvajalcev medu predložijo pristojnemu organu programe v odobritev. Pristojni organ v roku dveh mesecev od predložitve programov odloči o njihovi odobritvi ali zavrnitvi, potem ko je, odvisno od primera, zahteval potrebne spremembe programa.
Člen 3
1. Zainteresirana stranka vloži zahtevek za pomoč za proizvodnjo v zadevnem letu pristojnemu organu v obdobju, ki ga ta določi, vendar najpozneje do 30. septembra vsakega leta. Ob neupoštevanju tega roka se, razen v primerih višje sile, pomoč, ki se mora izplačati, zniža za 10 %. Nobena pomoč se ne izplača za zahtevek, vložen več kakor dvajset dni po roku, ki ga določi pristojni organ.
Vendar se lahko za leto 1993 zahtevki za pomoč vložijo najkasneje do 15. decembra tega leta.
2. Zahtevek za pomoč vsebuje vsaj naslednje informacije:
- – ime in naslov skupine proizvajalcev medu ali ime in naslov čebelarja,
- – število panjev na stalnem mestu v proizvodnji in številko, ki jo dodeli pristojni organ,
- – količino medu z visokim deležem timijanovega medu, ki je proizvedena v obdobju, za katero se vlaga zahtevek za pomoč.
3. Kadar skupno število panjev, za katere se vlaga zahtevek za pomoč, presega maksimalno število panjev iz člena 12(3) Uredbe EGS št. 2019/93, pristojni organ določi enotni koeficient znižanja, ki se uporabi za vsak zahtevek.
Člen 4
Grčija izplača pomoč v skladu z dejanskim deležem izvedbe programa pobud najpozneje do 31. decembra obdobja, za katero se odobri pomoč. Če je ta delež nižji od 50 %, se pomoč ne izplača.
Vendar se lahko za leto 1993 pomoč izplača najpozneje do 28. februarja 1994.
Člen 5
Grčija obvesti Komisijo najpozneje do 31. januarja vsakega leta o:
- – številu skupin proizvajalcev in številu posameznih čebelarjev, ki so vložili zahtevek za pomoč,
- – številu panjev, za katere so vložile zahtevke za pomoč skupine proizvajalcev in čebelarji, in za katere je bila pomoč odobrena,
- – koeficientu znižanja, ki se morebiti uporabi,
- – odobrenih programih pobud,
- – številu ugotovljenih nepravilnosti in zadevnih panjih.
Vendar se lahko za leto 1993 ti podatki sporočijo do najpozneje 15. marca 1994.
Člen 6
1. Grčija s pregledi na kraju samem preveri natančnost podatkov v zahtevkih za pomoč in upoštevanje pogojev za dodelitev pomoči.
- – izvedbo programa pobud.
Člen 7
2. Če se mora pomoč izterjati zaradi namerne ali hudo malomarne nepravilnosti, ki se lahko pripiše zadevni stranki, pristojni organ izterja izplačane zneske skupaj z obrestmi v višini 20 %, ne da bi to vplivalo na uporabo povišanja za obresti iz prvega odstavka. Zadevna stranka naslednje leto ni več upravičena do programa pomoči.
z dne 29. oktobra 1993 o spremembi Uredbe (EGS) št. 2299/89 o kodeksu poslovanja računalniških sistemov rezervacij
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske gospodarske skupnosti in zlasti člena 84(2) Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker Uredba (EGS) št. 2299/89 [4] predstavlja pomemben korak k doseganju neizkrivljene konkurence med letalskimi prevozniki in med računalniškimi sistemi rezervacij, tako pa ščiti interese uporabnikov;
ker je treba razširiti področje uporabe Uredbe (EGS) št. 2299/89 in razjasniti njene določbe in ker je primerno te ukrepe izvajati na ravni Skupnosti, da bi tako zagotovili izpolnitev ciljev te uredbe v vseh državah članicah;
ker ta uredba ne posega v uporabo členov 85 in 86 Pogodbe;
ker Uredba Komisije (EGS) št. 83/91 [5] iz določb člena 85(1) Pogodbe izvzema sporazume o skupnem nakupu, razvoju in delovanju računalniških sistemov rezervacij;
ker je čarterski zračni prevoz na območju Skupnosti zelo pomemben;
ker gre pri večini teh prevozov za agencijski izlet ali komplet proizvodov, v katerem je zračni prevoz le eden od elementov celotnega proizvoda;
ker načelno "zakup sedeža" ali posamezni proizvodi v čarterskem zračnem prevozu neposredno konkurirajo proizvodom v zračnem prevozu, ki so na voljo v rednem prevozu;
ker je zaželeno, da se podobni proizvodi obravnavajo enako ter da se zagotovi lojalna konkurenca med obema vrstama proizvodov v zračnem prevozu in nevtralno pošiljanje informacij uporabniku;
ker je primerno, da se vsa vprašanja o uporabi računalniških sistemov rezervacij za vse vrste proizvodov v zračnem prevozu obravnavajo v isti uredbi Sveta;
ker je treba uporabnikom, ki iščejo različne proizvode, dati možnost, da zahtevajo ločene prikaze rednih ali čarterskih letov;
ker je zaželeno pojasniti, da bi se morala Uredba (EGS) št. 2299/89 uporabljati za računalniške sisteme rezervacij, ki so na voljo za uporabo in/ali jih uporabljajo vsi končni uporabniki, naj so to posamezniki ali skupinski uporabniki;
ker za letalske prevoznike, ki uporabljajo računalniški sistem rezervacij v lastnih, jasno označenih uradih ali pultih, ne veljajo določbe, ki urejajo glavni prikaz;
ker je pomembno jasno razlikovati med pogodbo o sodelovanju v sistemu ali o dovoljeni uporabi sistema in o dobavi tehnične opreme, kajti za slednjo velja običajno pogodbeno pravo, kar prodajalcu sistema omogoča, da ob prekinitvi pogodbe o sodelovanju ali naročništvu zahteva povrnitev svojih neposrednih stroškov v skladu z določbami te uredbe;
ker lahko zavrnitev matičnih prevoznikov, da bi iste podatke o redih letenja, prevozninah in razpoložljivih sedežih posredovali tudi drugim, ne le lastnim sistemom in da bi sprejemali rezervacije, narejene na teh sistemih, resno izkrivlja konkurenco med računalniškimi sistemi rezervacij;
ker je treba letalskim prevoznikom zagotoviti konkurenčno nevtralnost računalniških sistemov rezervacij glede enake uporabnosti in varovanja podatkov, zlasti z enakim dostopom do funkcij, informacij/podatkov in vmesnikov, ter jasno ločiti zasebne možnosti letalskih prevoznikov od možnosti za posredovanje;
ker se z zagotavljanjem samostojne pravne identitete računalniških sistemov rezervacij krepi konkurenčno enakost;
ker lahko matični prevoznik v konkurenci med letalskimi prevozniki uživa nepošteno prednost, ki izhaja iz njegovega nadzora lastnega računalniškega sistema rezervacij; ker je torej nujna popolnoma enaka obravnava matičnega in sodelujočih prevoznikov, kadar matični prevoznik uporablja možnosti svojega lastnega sistema, ki jih zajema ta uredba;
ker je zaželeno, da se v korist uporabnika zagotovi glavni prikaz za vsak posel, ki ga ta zahteva;
ker je zaželeno, da so podrobni podatki o trženju, rezervacijah in prodaji sodelujočim prevonikom dostopni nediskriminacijsko in pravočasno; ker morajo podatki o identifikaciji ali osebni podatki o potniku ali skupnem uporabniku ostati zaupni; ker mora torej prodajalec sistema s tehničnimi sredstvi in ustreznimi zaščitnimi ukrepi vsaj v zvezi s programsko opremo preprečiti vsakršen nepooblaščen dostop do informacij;
ker morajo biti informacije o izdanih računih dovolj podrobne, da sodelujočim prevoznikom in naročnikom omogočajo nadzor nad lastnimi stroški; ker morajo biti takšne informacije dostopne na magnetnih medijih, kar omogoča lažji nadzor;
ker je v interesu uporabnika zaželeno pojasniti, da se na glavnem prikazu vsak let ali kombinacija letov prikaže le enkrat, razen kadar pri skupnih projektih ali po drugih sporazumih vsak operativni prevoznik prevzame ločeno odgovornost za ponudbo in prodajo proizvodov v zračnem prevozu na zadevnih letih;
ker bi moral prodajalec sistema zagotoviti, da načela za tehnično skladnost z določbami, ki zadevajo enako uporabnost in varstvo podatkov, spremlja neodvisen presojevalec,
SPREJEL NASLEDNJO UREDBO:
Člen 1
Uredba (EGS) št. 2299/89 se spremeni:
Ta uredba se uporablja za računalniške sisteme rezervacij, če zajemajo proizvode v zračnem prevozu, ki so na voljo za uporabo in/ali se uporabljajo na območju Skupnosti ne glede na:
- status in državljanstvo prodajalca sistema,
- vir uporabljenih informacij ali mesto namestitve obravnavane centralne enote za obdelavo podatkov,
- geografsko lego letališč, med katerimi poteka zračni prevoz.
Člen 2
V tej uredbi:
(a) "osamezni proizvod v zračnem prevozu" pomeni zračni prevoz potnika med letališčema, vključno z vsemi sorodnimi pomožnimi storitvami in dodatnimi ugodnostmi, ki so na voljo za prodajo in/ali se prodajajo kot sestavni del takšnega proizvoda;
(b) "komplet proizvodov v zračnem prevozu" pomeni vnaprej dogovorjeno kombinacijo posameznih proizvodov v zračnem prevozu in drugih storitev, ki niso podrejene zračnemu prevozu in so na voljo za prodajo in/ali se prodajajo za skupno ceno;
(c) "proizvod v zračnem prevozu" pomeni posamezen proizvod, pa tudi komplet proizvodov v zračnem prevozu;
(d) "redni zračni prevoz" pomeni vrsto letov, od katerih ima vsak vse naslednje značilnosti:
- izvaja se z zrakoplovi za prevoz potnikov ali potnikov in tovora in/ali pošte za plačilo, in sicer tako, da lahko posamezniki na vsakem letu zakupijo sedež (neposredno od letalskega prevoznika ali njegovih pooblaščenih zastopnikov),
- poteka tako, da opravlja prevoz med točkama ali več točkami:
1. v skladu z objavljenim redom letenja ali
2. z leti, ki so tako redni in pogosti, da tvorijo prepoznavno sistematično serijo.
(e) "prevoznina" pomeni ceno, ki jo je treba plačati za posamezen proizvod v zračnem prevozu, in pogoje, v katerih se ta cena uporablja;
(f) "računalniški sistem rezervacij (CRS)" pomeni računalniški sistem, ki med drugim zajema podatke o
- redu letenja,
- razpoložljivih sedežih,
- prevozninah in
- spremljajočih storitvah letalskih prevoznikov,
brez možnosti ali z možnostmi za:
- izvajanje rezervacij ali
- izdajo vozovnic,
kadar so naročnikom na voljo nekatere ali vse navedene storitve;
(g) "možnosti za posredovanje" so tiste, ki jih prodajalec sistema ponuja za zagotavljanje informacij o redu letenja, razpoložljivih sedežih, prevozninah in spremljajočih storitvah letalskih prevoznikov, za rezerviranje in/ali izdajo vozovnic ali za vse druge s tem povezane storitve;
(h) "prodajalec sistema" pomeni fizično ali pravno osebo in njene podružnice, ki je ali so odgovorne za delovanje ali trženje CRS;
(i) "matični prevoznik" pomeni letalskega prevoznika, ki je posredno ali neposredno, sam ali skupaj z drugimi lastnik prodajalca sistema ali ga dejansko nadzoruje, pa tudi vse letalske prevoznike, katerih lastnik je ali ki jih dejansko nadzoruje;
(j) "dejanski nadzor" pomeni razmerje, ki ga sestavljajo pravice, pogodbe ali katera koli druga sredstva, ki posamično ali skupaj in z upoštevanjem obstoječih dejstev ali zakonodaje omogočajo posredno ali neposredno odločilno vplivanje na podjetje, zlasti s:
- pravico do uporabe vsega ali dela imetja podjetja,
- pravicami ali pogodbami, ki vzpostavljajo odločilen vpliv na sestavo, glasovanje ali sklepe organov podjetja ali kako drugače odločilno vplivajo na poslovanje podjetja;
(k) "sodelujoči prevoznik" pomeni letalskega prevoznika, ki ga s prodajalcem sistema veže sporazum o posredovanju proizvodov njegovega zračnega prevoza prek CRS. Kadar matični prevoznik uporablja možnosti lastnega CRS, ki jih zajema ta uredba, se šteje kot sodelujoči prevoznik;
(l) "naročnik" pomeni osebo ali podjetje, razen sodelujočega prevoznika, ki po pogodbi ali po drugem sporazumu s prodajalcem sistema uporablja možnosti za posredovanje v računalniškem sistemu rezervacij za prodajo proizvodov v zračnem prevozu;
(m) "uporabnik" pomeni vsako osebo, ki išče informacije o nakupu proizvoda v zračnem prevozu in/ali ga namerava kupiti;
(n) "glavni prikaz" pomeni izčrpen, nevtralen prikaz podatkov o letalskih povezavah med pari mest v določenem časovnem obdobju;
(o) "trajanje potovanja" pomeni časovno razliko med časom odhoda in časom prihoda po redu letenja;
(p) "izboljšanje storitev" pomeni vse proizvode ali storitve, razen možnosti za posredovanje, ki jih prodajalec sistema skupaj z računalniškim sistemom rezervacij v svojem imenu ponudi naročnikom.
Člen 3
- dodajati neprimernih pogojev k pogodbi s sodelujočim prevoznikom,
- zahtevati sprejetja dodatnih pogojev, ki po svoji naravi ali v skladu s trgovinskimi običaji niso povezani s sodelovanjem v njegovem CRS, dolžan pa je določiti enake pogoje za enako raven storitev.
(b) Prodajalec sistema kot pogoj za sodelovanje v svojem CRS ne sme zahtevati, da sodelujoči prevoznik hkrati ne sodeluje tudi v drugem sistemu.
(c) Sodelujoči prevoznik lahko s prodajalcem sistema prekine pogodbo, ki se ne izteče pred koncem prvega leta, z odpovednim rokom, ki ni nujno daljši od šestih mesecev.
V takšnem primeru prodajalec sistema nima pravice, da dobi povrnjen znesek, ki bi bil večji od stroškov, neposredno povezanih s prekinitvijo pogodbe.
4. Če se prodajalec sistema odloči, da bo k možnostim za posredovanje, ki jih ustvari, ali k opremi, ki jo pri zagotavljanju teh možnosti uporablja, dodal kakršno koli izboljšavo, mora o tem istočasno in pod enakimi pogoji posredovati informacije in ponuditi izboljšave vsem sodelujočim prevoznikom, vključno z matičnimi prevozniki, in pri tem upoštevati vse tehnične omejitve, ki so zunaj nadzora prodajalca sistema, tako da v dobavnem roku za uvedbo novih izboljšav ni razlik med matičnimi in sodelujočimi prevozniki."
2. Doda se naslednji člen:
"Člen 3a
1. (a) Matični prevoznik ne sme diskriminirati konkurenčnih CRS s tem, da jim na zahtevo in ob pravem času ne zagotovi enakih informacij o redih letenja, prevozninah in razpoložljivih sedežih v svojem zračnem prevozu, kakršne posreduje lastnemu CRS, ali da ne posreduje proizvodov iz svojega zračnega prevoza prek drugega CRS ali tako da ne sprejme ali pravočasno ne potrdi rezervacije, ki poteka prek konkurenčnega CRS za proizvode iz svojega zračnega prevoza, ki jih posreduje prek lastnega CRS. Matični prevoznik mora sprejeti in potrditi le tiste rezervacije, ki so v skladu z njegovimi prevozninami in pogoji.
(b) Matični prevoznik v zvezi s tem ni dolžan sprejeti nobenih stroškov razen za kopiranje informacij, ki jih bo objavil, in za sprejete rezervacije.
(c) Matični prevoznik ima pravico do izvajanja nadzora, s katerim zagotovi, da konkurenčni CRS upošteva člen 5(1).
2. Obveznost, ki jo nalaga ta člen, se ne sme uporabljati v korist konkurenčnega CRS, kadar se v skladu s postopki iz člena 6(5) ali člena 7(3) ali (4) ugotovi, da CRS krši člen 4a ali pa prodajalec sistema ne more dovolj jamčiti, da so izpolnjene obveznosti iz člena 6 o nepooblaščenem dostopu matičnih prevoznikov do informacij."
3. Člen 4 se nadomesti z naslednjim:
"Člen 4
2. Prodajalec sistema ne sme nameniti določenega postopka za nalaganje in/ali obdelavo ali katere koli druge možnosti za posredovanje le enemu ali več svojim matičnim prevoznikom.
3. Prodajalec sistema mora zagotoviti, da se njegove možnosti za posredovanje jasno in preverljivo ločijo od zasebnega imetja katerega koli letalskega prevoznika in od njegovih možnosti za vodenje in trženje. Ločitev je mogoče zagotoviti logično, z računalniškimi programi, ali fizično, tako da so vse povezave med možnostmi za posredovanje in zasebnimi možnostmi mogoče le prek vmesnika med posameznimi aplikacijami. Ne glede na sprejeti način ločevanja mora biti takšen vmesnik na voljo vsem matičnim in sodelujočim prevoznikom na nediskriminacijski podlagi in mora zagotavljati enako obravnavo glede postopkov, protokolov, vhoda in izhoda. Vmesniki, ki jih prodajalci sistema ponudijo, morajo biti združljivi z ustrenimi, splošno sprejetimi standardi v sektorju zračnega prevoza, če so ti na voljo."
1. (a) Prikazi, ki izhajajo iz CRS, morajo biti jasni in nediskriminacijski.
(b) Prodajalec sistema v svojem CRS ne sme namerno ali iz malomarnosti prikazati nenatančnih ali zavajajočih informacij.
2. (a) Prodajalec sistema mora prek svojega CRS za vsak posamezen posel jasno in izčrpno, brez diskriminacije ali predsodkov, zlasti glede razvrstitve prikazanih informacij, zagotoviti enega ali več glavnih prikazov in vanj(-e) vključiti podatke, ki jih posredujejo sodelujoči prevozniki v zvezi z redi letenja, vrstami prevoznin in razpoložljivimi sedeži.
(b) Uporabnik mora imeti pravico, da zahteva omejitev glavnega prikaza le na redni ali čarterski prevoz.
(c) Pri sestavi in izbiri letov za določen par mest, ki bodo vključeni v glavni prikaz, ne sme biti diskriminacije med različnimi letališči, ki oskrbujejo isto mesto.
(d) Razvrstitev možnih letov na glavnem prikazu mora biti enaka razvrstitvi v Prilogi.
(e) Merila za razvrstitev ne smejo temeljiti na nobenem dejavniku, ki je posredno ali neposredno povezan z identiteto prevoznika, in se morajo za vse sodelujoče prevoznike uporabljati na nediskriminacijski podlagi.
3. Kadar prodajalec sistema objavi informacije o prevozninah, mora biti prikaz nevtralen in nediskriminacijski, obsegati mora najmanj prevoznine za vse lete sodelujočih prevoznikov, ki so vključeni v glavni prikaz. Vir takšnih informacij mora biti sprejemljiv za sodelujočega(-e) prevoznika(-e) in prodajalca sistema, ki ju (jih) to zadeva.
4. Informacije o kompletu proizvodov, ki med drugim obsegajo ime organizatorja potovanja, razpoložljivost in prevoznine, se ne objavijo na glavnem prikazu.
5. Če se na posebno uporabnikovo željo prikaz spremeni, se ne šteje, da CRS krši to uredbo.
Člen 6
1. Naslednje določbe urejajo zagotovitev statističnih ali drugih informacij, ki jih prodajalec sistema pridobi iz svojega CRS:
(a) informacije o posameznih rezervacijah se posredujejo na enaki podlagi in le tistemu(-im) letalskemu(-im) prevozniku(-om), ki sodeluje(-jo) pri storitvi, zajeti v rezervaciji, in naročniku(-om), ki je (so) soudeležen(-i) pri rezervaciji;
(b) vsi podatki o trženju, rezervacijah in prodaji so na voljo pod pogojem, da:
(i) se takšni podatki istočasno in nediskriminacijsko ponudijo vsem sodelujočim prevoznikom, vključno z matičnimi prevozniki;
(ii) takšni podatki lahko zajemajo in, če se to zahteva, morajo zajeti vse sodelujoče prevoznike in/ali naročnike, vendar ne smejo vključevati podatkov o prepoznavnosti ali osebnih podatkov o potniku ali skupnem uporabniku;
(iii) se vse zahteve po takšnih podatkih obravnavajo enako skrbno in istočasno, z upoštevanjem načina pošiljanja, ki ga izbere posamezni prevoznik.
2. Prodajalec sistema osebnih informacij o potniku brez privolitve le-tega ne sme posredovati tistim, ki ne sodelujejo pri poslu.
3. Prodajalec sistema mora s tehničnimi ukrepi in/ali ustreznimi zaščitnimi ukrepi vsaj v zvezi z računalniškimi programi zagotoviti upoštevanje določb iz zgornjih odstavkov 1 in 2, in sicer tako, da enemu ali več matičnim prevoznikom onemogoča dostop do informacij, ki jih posredujejo ali oblikujejo letalski prevozniki, razen tako, kakor določa ta člen.
4. Prodajalec sistema mora v treh mesecih po začetku veljavnosti te uredbe vsem sodelujočim prevoznikom na zahtevo posredovati podroben opis tehničnih in upravnih ukrepov, ki jih je sprejel, da bi ravnal v skladu s tem členom.
5. Po prejemu podrobnega opisa tehničnih in upravnih ukrepov, ki jih je prodajalec sistema sprejel ali spremenil, Komisija v treh mesecih odloči, ali ukrepi zadoščajo za zaščito, ki jo zahteva ta člen. V nasprotnem primeru se odločitev Komisije lahko sklicuje na člen 3a(2). Komisija o taki odločbi takoj obvesti države članice. Razen v primeru drugačne odločitve, ki jo Svet sprejme na prošnjo države članice v dveh mesecih po odločbi Komisije, obvelja odločitev Komisije."
6. Odstavka 1 in 2 v členu 7 se nadomestita z naslednjim:
"1. Obveznosti prodajalca sistema iz členov 3 in 4 do 6 se ne uporabljajo v zvezi z matičnim prevoznikom iz tretje države, če njegov CRS zunaj območja Skupnosti ne zagotavlja letalskim prevoznikom iz Skupnosti enake obravnave, kakor jo določata ta uredba in Uredba Komisije (EGS) št. 83/91 [6].
7. Členu 7 se doda naslednji odstavek:
"5. (a) Če se ugotovi resna diskriminacija v smislu odstavka 1 ali 2, lahko Komisija v odločbi izda navodilo, naj računalniški sistemi rezervacij spremenijo svoje operacije tako, da bi diskriminacija prenehala. Komisija je o taki odločbi dolžna takoj obvestiti države članice.
(b) Razen v primeru drugačne odločitve, ki jo Svet sprejme na prošnjo države članice v dveh mesecih po odločbi Komisije, obvelja odločba Komisije."
1. Matični prevoznik ne sme niti posredno niti neposredno povezovati naročnikove uporabe določenega CRS s sprejemanjem provizije ali druge spodbude za prodajo proizvodov v zračnem prevozu, ki so na voljo na njegovih letih, oziroma z odsotnostjo le-te.
2. Matični prevoznik ne sme od naročnika niti posredno niti neposredno zahtevati uporabe določenega CRS za prodajo ali izdajo vozovnic za proizvode zračnega prevoza, ki ga sam posredno ali neposredno opravlja.
3. Noben pogoj, ki bi ga letalski prevoznik določil za potovalno agencijo, ko jo pooblasti za prodajo in izdajo vozovnic za proizvode svojega zračnega prevoza, ne sme posegati v izvajanje odstavkov 1 in 2."
9. Členi 9(4), (5) in (6) se nadomestijo z naslednjim:
"4. (a) Prodajalec sistema k pogodbi z naročnikom o dovoljeni uporabi njegovega CRS ne sme dodajati neprimernih pogojev, zlasti pa velja, da lahko naročnik s prodajalcem sistema prekine pogodbo, ki se ne izteče pred koncem prvega leta, z odpovednim rokom, ki ni nujno daljši od treh mesecev.
V takšnem primeru prodajalec sistema ni upravičen do povrnitve zneska, ki je višji od stroškov, neposredno povezanih s prekinitvijo pogodbe.
(b) V skladu z odstavkom 2 pogoji iz alinee (a) ne veljajo za dobavo tehnične opreme.
5. Prodajalec sistema mora v vsaki pogodbi z naročnikom zagotoviti:
(a) glavni prikaz v skladu s členom 5, do katerega je dostop možen za vsak posamezen posel, razen kadar uporabnik želi le informacije o enem samem letalskem prevozniku ali kadar želi informacije le v zvezi s kompletom proizvodov v zračnem prevozu.
(b) da naročnik s podatki, ki jih posredujejo računalniški sistemi rezervacij, ne ravna tako, da bi povzročil nenatančno, zavajajočo ali diskriminacijsko predstavitev informacij uporabnikom.
6. Prodajalec sistema naročniku na sme postaviti nobenih zahtev v zvezi s sprejetjem ponudbe tehnične opreme ali računalniških programov, lahko pa zahteva uporabo opreme in programov, ki so združljivi z njegovim sistemom."
10. Odstavka 1 in 2 v členu 10 se nadomestita z:
"1. Vse pristojbine, ki jih prodajalec sistema zaračuna, morajo biti nediskriminacijske, ustrezno oblikovane in morajo razumno ustrezati stroškom za opravljene in uporabljene storitve, predvsem pa morajo biti enake za enako raven storitve.
Izdani računi za storitve računalniškega sistema rezervacij morajo biti dovolj podrobni, da lahko sodelujoči prevozniki in naročniki jasno vidijo, katere storitve so bile uporabljene in pristojbine zanje; računi za pristojbino za rezervacijo morajo obsegati najmanj naslednje podatke za vsak del poti:
- vrsto rezervacije prek računalniškega sistema rezervacij (CRS),
- ime potnika,
- državo,
- identifikacijsko kodo agencije IATA/ARC,
- kodo mesta,
- par mest ali del poti,
- datum rezervacije (datum transakcije),
- datum leta,
- številko leta,
- kodo statusa (status rezervacije),
- vrsto storitve (razred storitve),
- oznako rezervacije/odpovedi.
Informacije o izdanih računih morajo biti na voljo na magnetnih medijih.
Sodelujočemu letalskemu prevozniku je treba ponuditi možnost, da je obveščen o vsaki rezervaciji/transakciji, za katero se zaračuna pristojbina za rezervacijo. Če prevoznik želi biti o tem obveščen, mora imeti možnost, da takšno rezervacijo/transakcijo zavrne, razen če je bila že sprejeta.
2. Prodajalec sistema mora zainteresiranim strankam na zahtevo ponuditi podrobne podatke o tekočih postopkih, pristojbinah, sistemskih napravah, vključno z vmesniki, ter o uporabljenih merilih za urejanje in prikazovanje. Vendar ta predpis ne zavezuje prodajalca sistema k objavi notranjih informacij, kot so npr. računalniški programi."
11. Člen 21 se nadomesti z naslednjim:
"Člen 21
Določbe člena 5, člena 9(5) in Priloga k tej uredbi se ne uporabljajo za računalniški sistem rezervacij, ki ga uporablja letalski prevoznik ali skupina letalskih prevoznikov v lastnem (lastnih) uradu(-ih) in prodajnih pultih, ki so kot taki jasno označeni."
12. Doda se naslednji člen:
"Člen 21a
1. Prodajalec sistema mora zagotoviti, da neodvisen presojevalec preveri tehnično skladnost njegovega računalniškega sistema rezervacij s členoma 4a in 6. V ta namen je treba presojevalcu kadarkoli omogočiti dostop do vseh programov, postopkov, operacij in zaščitnih ukrepov, ki se uporabljajo na računalnikih ali v računalniških sistemih, prek katerih prodajalec sistema ponuja svoje možnosti za posredovanje. Prodajalec sistema mora najmanj enkrat na leto predložiti Komisiji poročilo svojega presojevalca o preiskavi in ugotovitvah. Komisija to poročilo preuči, da bi lahko v skladu s členom 11(1) sprejela kakršenkoli potreben ukrep.
2. Prodajalec sistema mora sodelujoče prevoznike in Komisijo obvestiti o identiteti presojevalca najmanj tri mesece pred potrditvijo imenovanja in najmanj tri mesece pred vsakoletnim ponovnim imenovanjem. Če katerikoli od sodelujočih prevoznikov v mesecu po obvestilu nasprotuje sposobnosti presojevalca za izvedbo nalog po tem členu, Komisija v naslednjih dveh mesecih in po posvetu s presojevalcem, prodajalcem sistema in katero koli drugo stranko, ki uveljavlja svoj upravičen interes, odloči o tem, ali je zamenjava presojevalca nujna ali ne."
13. Člen 22 se nadomesti z naslednjim:
"Člen 22
1. Ta uredba ne posega v nacionalno zakonodajo v zvezi z varnostjo, javnim redom in varstvom podatkov.
2. Osebe, ki uživajo pravice iz člena 3(4), členov 4a, 6 in 21a, se tem pravicam ne morejo odreči niti s pogodbo niti na drug način."
14. Člen 23 se nadomesti z naslednjim:
"Člen 23
1. Svet odloči o reviziji te uredbe do 31. decembra 1997 na predlog, ki ga Komisija predloži do 31. marca 1997 skupaj s poročilom o uporabi te uredbe.
2. Svet ponovno pregleda uporabo členov 4a in 6(3) na podlagi poročila Komisije, ki ga ta predloži najpozneje do konca 1994."
15. Priloga se nadomesti s Prilogo k tej uredbi.
Člen 2
1. Ta uredba začne veljati 30. dan po objavi v Uradnem listu Evropskih skupnosti.
2. Novi členi 3(1) in 5(2)(b) Uredbe (EGS) št. 2299/89 se začnejo uporabljati šest mesecev po dnevu iz odstavka 1. Komisija lahko prizna dodatno 12-mesečno oprostitev za računalniške sisteme rezervacij, ki iz objektivnih razlogov ne morejo izpolniti določb iz člena 3(1) in člena 5(2)(b).
3. Obveznost v točki 9(c) Priloge glede prikaza povezovalnih letov z eno vrstico za posamezen del poti, ki se izvaja z drugim letalom, se uporablja od 1. januarja 1995.
Ta uredba je v celoti zavezujoča in se neposredno uporablja v vseh državah članicah.
z dne 14. decembra 1993
IZVRŠNI ODBOR JE
ob upoštevanju člena 132 Konvencije o izvajanju Schengenskega sporazuma,
z dne 20. decembra 1993 o sklenitvi Dodatnega protokola k Začasnemu sporazumu o trgovini in trgovinskih zadevah med Evropsko gospodarsko skupnostjo in Evropsko skupnostjo za premog in jeklo na eni strani in Romunijo na drugi strani ter k Evropskemu sporazumu med Evropskimi skupnostmi in njihovimi državami članicami na eni strani in Romunijo na drugi strani
(94/48/ES) SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 113 Pogodbe v povezavi s členom 228(2) Pogodbe,
ob upoštevanju sklepov Evropskega sveta, ki je zasedal v Kopenhagnu 21. in 22. junija 1993,
ob upoštevanju predloga Komisije,
ker je Komisija v imenu Skupnosti s pogajanji dosegla Dodatni protokol k Začasnemu sporazumu o trgovini in trgovinskih zadevah ter k Evropskemu sporazumu z Romunijo;
ker je treba ta dodatni protokol odobriti,
SKLENIL:
Člen 1
Dodatni protokol k Začasnemu sporazumu o trgovini in trgovinskih zadevah med Evropsko gospodarsko skupnostjo in Evropsko skupnostjo za premog in jeklo na eni strani in Romunijo na drugi strani ter k Evropskemu sporazumu med Evropskimi skupnostmi in njihovimi državami članicami na eni strani in Romunijo na drugi strani se s tem odobri v imenu Evropske skupnosti.
Besedilo Dodatnega protokola je priloženo k temu sklepu.
Člen 2
Predsednik Sveta je s tem pooblaščen, da imenuje osebo(-e), pooblaščeno(-e) za podpis Dodatnega protokola v imenu Evropske skupnosti.
Predsednik Sveta v imenu Evropske skupnosti pošlje obvestilo, predvideno v členu 8 Dodatnega protokola.
o spremembi Odločbe Sveta 90/424/EGS o odhodkih na področju veterine (94/77/ES)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Odločbe Sveta 90/424/EGS z dne 26. junija 1990 o odhodkih na področju veterine [1], kakor je bila nazadnje spremenjena z Odločbo 93/439/EGS [2], in zlasti člena 24(1) Odločbe,
ker člen 24 Odločbe 90/424/EGS predvideva možnost finančnega ukrepa Skupnosti za izkoreninjenje in spremljanje bolezni s seznama v Prilogi k Odločbi;
ker so osrčnikova vodenica, babezioza in anaplazmoza, ki jih prenašajo insekti, prisotne v francoskih čezmorskih departmajih;
ker je zaradi specifičnega zdravstvenega stanja v francoskih čezmorskih departmajih upravičeno, da se zgoraj navedene bolezni dodajo v Prilogo k Odločbi 90/424/EGS;
ker so ukrepi, predvideni s to odločbo, skladni z mnenjem Stalnega veterinarskega odbora,
SPREJELA NASLEDNJO ODLOČBO:
Člen 1
V skupino 1 seznama bolezni v Prilogi k Odločbi 90/424/EGS se dodajo naslednje alinee:
"— osrčnikova vodenica, ki jo prenašajo insekti v francoskih čezmorskih departmajih
— babezioza, ki jo prenašajo insekti v francoskih čezmorskih departmajih
— anaplazmoza, ki jo prenašajo insekti v francoskih čezmorskih departmajih" .
Člen 2
Ta odločba je naslovljena na države članice.
z dne 8. februarja 1994 o spremembi Direktive 89/556/EGS o pogojih za zdravstveno varstvo živali, ki urejajo trgovanje znotraj Skupnosti in uvoz iz tretjih držav za zarodke domačih živali vrste goveda (Besedilo velja za EGP)
(94/113/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 89/556/EGS z dne 25. septembra 1989 o pogojih za zdravstveno varstvo živali, ki urejajo trgovanje znotraj Skupnosti in uvoz iz tretjih držav za zarodke domačih živali vrste goveda [1], kakor je bila nazadnje spremenjena z Direktivo 93/52/EGS [2], in zlasti člena 16 Direktive,
ker je člen 1 Direktive 89/556/EGS zarodke, pridobljene z nekaterimi metodami, izločil iz področja uporabe navedene direktive; ker se lahko zarodki, na katerih se izvajajo metode, ki vključujejo prodor skozi ovojnico zarodka (zona pellucida), in zarodki, pridobljeni z in vitro oploditvijo, z nekaterimi dodatnimi zaščitnimi ukrepi vključijo v trgovino ali uvažajo, če izpolnjujejo zahteve Direktive 89/556/EGS;
ker so ukrepi, predvideni s to odločbo, v skladu z mnenjem Stalnega veterinarskega odbora,
SPREJELA NASLEDNJO ODLOČBO:
Člen 1
Priloge k Direktivi 89/556/EGS se spremenijo, kakor je prikazano v Prilogi k tej direktivi.
Člen 2
Ta odločba se uporablja od 1. januarja 1994.
Ne uporablja se za zarodke, zbrane, predelane in shranjene pred 1. januarjem 1994.
Člen 3
Ta odločba je naslovljena na države članice.
z dne 23. februarja 1994 o ustanovitvi Svetovalnega odbora za usklajevanje preprečevanja goljufij
(94/140/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ker gospodarjenje s finančnimi sredstvi Skupnosti zahteva učinkovito preprečevanje goljufij pri proračunu Skupnosti;
ker je predvsem naloga držav članic, da sprejmejo potrebne ukrepe za boj proti goljufijam; ker to zahteva tesno sodelovanje med državami članicami in Komisijo;
ker člen 209a Pogodbe zahteva, da države članice sprejmejo enake ukrepe za preprečevanje goljufij, ki bi lahko škodovale finančnim interesom Skupnosti, kot jih uporabljajo za preprečevanje goljufij, ki bi lahko škodovale njihovim lastnim finančnim interesom; ker morajo v ta namen s pomočjo Komisije uskladiti sprejete ukrepe za zaščito finančnih interesov Skupnosti in za preprečevanje goljufij;
ker ima Komisija veliko odgovornost iz njene splošne naloge, da zagotavlja pravilno izvedbo proračuna Skupnosti in uporabo določb Pogodbe;
ker je zato zaželeno, da Komisiji svetuje odbor, sestavljen iz predstavnikov držav članic in s katerim bi se lahko posvetovala o vseh zadevah v zvezi s preprečevanjem goljufij, s sodelovanjem med državami članicami in Komisijo ter z bojem proti goljufijam, in o vseh drugih zadevah v zvezi s pravno zaščito finančnih interesov Skupnosti;
ker so obstoječi odbori specializirani samo za določena področja; ker ti odbori ne bodo nadomeščeni, bilo pa bi koristno imeti splošen pregled nad vsemi možnimi goljufijami pri uporabi proračuna Skupnosti; ker je zato treba ustanoviti horizontalni odbor;
ker je glede na to, da naj bi bil odbor horizontalen in bi morale biti države članice zastopane na ustrezni ravni, ki odseva njihove upravne strukture, treba zagotoviti, da odbor sestavljata po dva predstavnika vsake države članice,
SKLENILA:
Člen 2
1. Odbor sestavljata po dva predstavnika vsake države članice, ki jima lahko pomagata dva uradnika zadevnih služb.
2. Predsednik odbora je predstavnik Komisije.
3. Za lažje delo odbora se lahko ustanovijo delovne skupine.
2. Ko Komisija zaprosi za mnenje odbora, lahko določi rok, v katerem mora odbor dati svoje mnenje.
3. Stališča, ki jih izrazijo predstavniki držav članic, se vključijo v zapisnik.
z dne 19. aprila 1994 o skupnem ukrepu, ki ga je Svet sprejel na podlagi člena J(3) Pogodbe o Evropski uniji, v podporo mirovnemu procesu na Bližnjem vzhodu
(94/276/SZVP) SVET EVROPSKE UNIJE JE
ob upoštevanju Pogodbe o Evropski uniji in zlasti členov J(3) in J(11) Pogodbe,
ob upoštevanju splošnih smernic, ki jih je Evropski svet izdal 29. oktobra 1993,
ob upoštevanju okvira za skupni ukrep, o katerem se je Evropski svet sporazumel 10. in 11. decembra 1993,
ob upoštevanju člena C Pogodbe o Evropski uniji,
SKLENIL:
Člen 1
(a) Z namenom delovati za sklenitev celovitega miru na Bližnjem vzhodu, ki bo temeljil na ustreznih resolucijah Varnostnega sveta Združenih narodov, bo Evropska unija:
- sodelovala pri mednarodnih sporazumih, za katere se pogodbenice dogovorijo zaradi zagotavljanja miru v smislu procesa, začetega v Madridu,
- uporabljala svoj vpliv pri spodbujanju vseh strani za brezpogojno podporo mirovnemu procesu na podlagi povabil na Madridsko konferenco in delovala za krepitev demokracije in spoštovanja človekovih pravic,
- prispevala določitvi prihodnje oblike odnosov med regionalnimi stranmi v okviru delovne skupine za nadzor nad orožjem in regionalno varnost.
(b) Evropska unija bo:
- razvijala svojo vlogo v okviru "ad hoc" povezovalnega odbora, odgovornega za usklajevanje mednarodne pomoči zasedenim ozemljem,
- ohranjala vodilno vlogo v delovni skupini za regionalni ekonomski razvoj in razvijala svoje sodelovanje v drugih multilateralnih skupinah,
- preučila dodatne načine, s katerimi bi lahko prispevala k razvoju regije.
(c) Evropska unija bo:
- nadaljevala z zavzemanjem za ukrepe, ki gradijo zaupanje in ki jih je predložila stranem,
- nadaljevala z demaršami arabskim državam z namenom zagotoviti konec bojkota Izraela,
- natančno spremljala razvoj glede vprašanja izraelskih naselbin na zasedenih ozemljih in nadaljevala z demaršami Izraelu o tem vprašanju.
Člen 2
V skladu z ustreznimi postopki Skupnosti bo Svet preučil predloge, ki jih bo Komisija predložila glede:
- hitrega izvajanja programov pomoči za razvoj zasedenih ozemelj in za oblikovanje delujočega palestinskega proračuna v tesnem sodelovanju s Palestinci in v enako tesni uskladitvi z drugimi donatorji,
- zagotavljanja pomoči v okviru obstoječih usmeritev drugim stranem v dvostranskih pogajanjih ob doseganju stvarnega napredka na poti k miru.
Člen 3
Da bi dejavno in nemudoma prispevala k ustanovitvi sil palestinske policije:
(a) bo Evropska unija zagotovila pomoč;
(b) bo predsedstvo v tesnem sodelovanju s Komisijo olajšalo usklajevanje s pomočjo izmenjave informacij med državami članicami o njihovi dvostranski pomoči;
(c) bodo sredstva iz proračuna Skupnosti v znesku, ki ne presega 10 milijonov ECU, kakor hitro mogoče porabljena za zagotovitev pomoči pri ustanovitvi sil palestinske policije.
Člen 4
Evropska unija bo na zahtevo strani sodelovala pri zaščiti palestinskega prebivalstva z začasno navzočnostjo mednarodnih sil na zasedenih ozemljih, kakor k temu poziva Resolucija Varnostnega sveta št. 904 (1994).
Operativni dogovori in režim financiranja, ki izhajajo iz tega člena, bodo urejeni v ločenem in posebnem sklepu Sveta.
Člen 5
Na zahtevo strani bo Evropska unija izvajala usklajen program pomoči za priprave in nadzor volitev na zasedenih ozemljih, ki jih predvideva Izjava o načelih z dne 13. septembra 1993. Podrobni operativni dogovori in režim financiranja bodo predmet ločenega sklepa Sveta potem, ko bo med Izraelom in PLO dosežen sporazum o načinu izvedbe volitev. Evropski parlament bo povabljen k sodelovanju pri oblikovanju takih dogovorov.
Člen 6
Evropska unija potrjuje svojo pripravljenost za sprejetje nadaljnjih operativnih odločitev v okviru tega skupnega ukrepa, v skladu z razvojem dogodkov v mirovnem procesu.
Člen 7
Ta sklep začne veljati z današnjim dnem.
Člen 8
Ta sklep se objavi v Uradnem listu.
z dne 25. maja 1994 o podrobnih pravilih za izvajanje Direktive Sveta 90/425/EGS v zvezi z odvzemom vzorcev za veterinarske inšpekcijske preglede na namembnem kraju
(94/338/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 90/425/EGS z dne 26. junija 1990 o veterinarskih in zootehničnih pregledih, ki se zaradi vzpostavitve notranjega trga izvajajo v trgovini znotraj Skupnosti z nekaterimi živimi živalmi in proizvodi [1], kakor je bila nazadnje spremenjena z Direktivo 92/118/EGS [2] in zlasti člena 5(3) Direktive,
ker lahko pristojni organ države članice na namembnem kraju živali in proizvodov s pomočjo naključnih nepristranskih veterinarskih pregledov ugotovi, da so izpolnjene zahteve člena 3 Direktive 90/425/EGS; ker lahko sočasno odvzame vzorce v skladu s členom 5(1)(a);
ker je zaradi zagotavljanja učinkovitega opravljanja pregledov na cilju in preprečevanja kakršnih koli posledičnih težav v trgovanju znotraj Skupnosti ter hkrati varovanja interesov udeleženih strani treba določiti nekatera podrobna pravila za odvzem vzorcev;
ker so ukrepi, predvideni s to uredbo, v skladu z mnenjem Stalnega veterinarskega odbora,
SPREJELA NASLEDNJO ODLOČBO:
Člen 1
Člen 4
Ta odločba je naslovljena na države članice.
z dne 24. oktobra 1994 o razširitvi pravnega varstva topografij polprevodniških izdelkov na osebe iz Kanade
(94/700/ES) SVET EVROPSKE UNIJE JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 87/54/EGS z dne 16. decembra 1986 o pravnem varstvu topografij polprevodniških izdelkov [1], in zlasti člena 3(7) Direktive,
ob upoštevanju mnenja Komisije,
ker velja pravica do pravnega varstva za polprevodniške izdelke v Skupnosti za osebe, ki izpolnjujejo pogoje za varstvo v skladu s členom 3(1) do (5) Direktive 87/54/EGS;
ker se ta pravica lahko z odločbo Sveta razširi na osebe, ki niso upravičene do varstva v skladu z navedenimi določbami;
ker bi morala, kolikor je to mogoče, o razširitvi zadevnega varstva odločati Skupnost kot celota;
ker se je prej varstvo odobrilo pod pogoji vzajemnosti osebam iz nekaterih držav in ozemelj zunaj Skupnosti, v nekaterih primerih na stalni podlagi v Odločbi 90/510/EGS [2], v drugih pa na začasni podlagi v Odločbi 93/16/EGS [3];
ker ima Kanada predpise, s katerimi priznava ustrezno varstvo projektantom topografij in je napovedala, da namerava razširiti njihovo uporabo s 1. novembrom 1994 na državljane Skupnosti ter na fizične in pravne osebe, ki imajo tam resno in dejansko podjetje za projektiranje topografij ali izdelavo integriranih vezij;
ker Sporazum o trgovinskih vidikih pravic intelektualne lastnine, ki je del rezultatov Urugvajskega kroga večstranskih trgovinskih pogajanj, vključenih v Marakeško sklepno listino z dne 15. aprila 1994, zahteva od članic, da odobrijo varstvo za topografije integriranih vezij v skladu s svojimi lastnimi določbami in določbami iz Pogodbe o intelektualni lastnini v zvezi s integriranimi vezji, na katera se nanaša;
ker bo Sporazum, skupaj s Sporazumom o ustanovitvi Svetovne trgovinske organizacije, začel veljati s 1. januarjem 1995 ali kakor hitro je to mogoče po tem datumu; ker bodo imele razvite države, ki so članice Sporazuma o ustanovitvi Svetovne trgovinske organizacije, na voljo eno leto po začetku veljavnosti navedenega Sporazuma za izvajanje Sporazuma o trgovinskih vidikih pravic intelektualne lastnine;
ker bi bilo treba z vidika obveznosti, ki jih nalagajo kanadski organi, pravico do varstva v skladu z Direktivo 87/54/EGS razširiti s 1. novembrom 1994 do izvajanja Sporazuma o trgovinskih vidikih pravic intelektualne lastnine na fizične osebe, družbe in druge pravne osebe iz Kanade,
SPREJEL NASLEDNJO ODLOČBO:
Člen 1
Države članice razširijo pravno varstvo, predvideno v skladu z Direktivo 87/54/EGS, kot sledi:
(a) fizične osebe, ki so državljani Kanade ali imajo stalno prebivališče na ozemlju Kanade, se obravnavajo tako, kot bi bili državljani države članice;
(b) družbe in druge pravne osebe Kanade, ki imajo resno in dejansko industrijsko ali trgovsko podjetje v navedeni državi, se obravnavajo tako, kot da bi imele resno in dejansko industrijsko ali trgovinsko podjetje na ozemlju države članice.
Člen 2
Ta odločba se uporablja od 1. novembra 1994.
Člen 3
Ta odločba je naslovljena na države članice.
o posebnih pogojih za uvoz živih školjk, iglokožcev, plaščarjev in morskih polžev s poreklom iz Turčije (Besedilo velja za EGP)
(94/777/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/492/EGS z dne 15. julija 1991 o zdravstvenih pogojih za proizvodnjo in dajanje na trg živih školjk [1], in zlasti člena 9 Direktive,
ker je skupina strokovnjakov Komisije opravila inšpekcijski obisk v Turčiji, da bi preverila pogoje, v katerih se žive školjke, iglokožci, plaščarji in morski polži proizvajajo in dajejo na trg;
ker je po turški zakonodaji Ministrstvo za kmetijstvo in podeželje odgovorno za zdravstveni inšpekcijski nadzor in spremljanje živih školjk, iglokožcev, plaščarjev in morskih polžev ter za spremljanje higienskih in sanitarnih pogojev proizvodnje; ker je v skladu z navedeno zakonodajo Ministrstvo za kmetijstvo in podeželje pooblaščeno, da odobri ali prepove pobiranje školjk, iglokožcev, plaščarjev in morskih polžev na nekaterih območjih;
ker so Ministrstvo za kmetijstvo in podeželje ter njegovi laboratoriji sposobni učinkovito preverjati uporabo veljavnih zakonov v Turčiji;
ker so se pristojni organi v Turčiji obvezali, da bodo Komisiji redno in hitro sporočali podatke o prisotnosti planktona z vsebnostjo toksinov na območjih pobiranja;
ker so pristojni organi v Turčiji predložili uradna zagotovila kar zadeva skladnost z zahtevami iz poglavja V Priloge k Direktivi 91/492/EGS in z zahtevami, ki so enakovredne zahtevam, ki jih predpisuje navedena direktiva za klasifikacijo proizvodnih in distribucijskih območij, odobritev odpremnih centrov ter nadzor javnega zdravja in spremljanje proizvodnje; ker se bodo Komisiji sporočale predvsem kakršne koli možne spremembe na območjih pobiranja;
ker je Turčija primerna za vključitev v seznam tretjih držav, ki izpolnjujejo pogoje enakovrednosti iz člena 9(3)(a) Direktive 91/492/EGS;
ker je treba v skladu s členom 9(3)(c) Direktive 91/492/EGS določiti seznam obratov, iz katerih se dovoli uvoz školjk, iglokožcev, plaščarjev in morskih polžev; ker se taki obrati lahko pojavijo na seznamu le, če jih pristojni turški organi uradno odobrijo; ker je dolžnost pristojnih turških organov, da zagotovijo skladnost z določbami, ki jih v ta namen določa člen 9(3)(c) Direktive 91/492/EGS;
ker se posebni pogoji uvoza uporabljajo, ne da bi to vplivalo na odločbe, sprejete v skladu z Direktivo Sveta 91/67/EGS z dne 28. januarja 1991 o pogojih v zvezi z zdravstvenim varstvom živali, ki urejajo dajanje na trg proizvodov in živali iz ribogojstva [2];
ker so ukrepi, predvideni s to odločbo, v skladu z mnenjem Stalnega veterinarskega odbora,
SPREJELA NASLEDNJO ODLOČBO:
3. pakirati jih mora odobreni odpremni center iz seznama v Prilogi C k tej odločbi, in sicer v hermetično zaprte pakete;
4. na vsakem pakiranju mora biti neizbrisna oznaka zdravstvene ustreznosti, ki vsebuje vsaj naslednje podatke:
- država odpreme: TURČIJA,
- vrsta (navadna in znanstvena imena),
- opredelitev proizvodnega območja in odpremnega centra z njihovo številko odobritve,
- datum pakiranja, ki vsebuje najmanj dan in mesec.
Člen 3
1. Spričevala iz člena 2(1) morajo biti napisana v vsaj enem uradnem jeziku države članice, kjer se opravi pregled.
2. V spričevalih mora biti navedeno ime, položaj in podpis veterinarja Ministrstva za kmetijstvo in podeželje ter njegov uradni žig, ki je drugačne barve od drugih zaznamkov na spričevalu.
Člen 4
Ta odločba je naslovljena na države članice.
z dne 16. decembra 1994 o posebnih pogojih za odobritev obratov za preembaliranje iz Direktive Sveta 77/99/EGS in pravilih za trženje izdelkov iz teh obratov
(94/837/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ker je treba opredeliti higienske pogoje, pod katerimi se ti postopki lahko izvajajo;
ker je prav tako potrebno določiti pravila za označevanje zdravstvene ustreznosti izdelkov iz teh obratov za preembaliranje;
ker so ukrepi, predvideni s to odločbo v skladu z mnenjem Stalnega veterinarskega odbora,
SPREJELA NASLEDNJO ODLOČBO:
Člen 1
1. Obrati za preembaliranje, ki izdelke samo presortirajo, ne da bi odstranili embalažo, morajo izpolnjevati ustrezne pogoje, določene v točki 1 poglavja VII Priloge B k Direktivi 77/99/EGS.
2. Obrati za preembaliranje, ki izvajajo postopke odstranjevanja embalaže in preembaliranja, morajo izpolnjevati ustrezne pogoje, določene v poglavjih I in II Priloge A k Direktivi 77/99/EGS, in ustrezne pogoje iz točk 1(a), (b), (d), (e) in (f) ter 2(a), (c), (i) in (j) poglavja I Priloge B k navedeni direktivi.
Člen 2
1. Izdelki iz obratov za preembaliranje iz člena 1(1) morajo obdržati oznako zdravstvene ustreznosti proizvodnega obrata porekla.
Izdelki iz obratov za preembaliranje iz člena 1(2) morajo biti označeni z oznako zdravstvene ustreznosti v skladu z določbami iz poglavja VI Priloge B k Direktivi 77/99/EGS. Oznako zdravstvene ustreznosti obratom za preembaliranje izda pristojni organ.
Kadar se presortirajo izdelki različnega izvora, je potrebno oznako zdravstvene ustreznosti obrata za preembaliranje nalepiti na zadnjo plast embalaže iz obrata za preembaliranje.
2. Obrati za preembaliranje morajo vzpostaviti posebni registracijski sistem, ki pristojnemu organu omogoča sledljivost preembaliranega izdelka do obrata izvora.
Člen 3
Ta odločba je naslovljena na države članice.
z dne 28. decembra 1994 o odobritvi operativnega programa za preprečevanje in zatiranje salmonele pri nekaterih živih živalih in živalskih proizvodih, ki ga je predložila Finska
(94/968/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 64/432/EGS z dne 26. junija 1964 o problemih v zvezi z zdravstvenim varstvom živali, ki vplivajo na trgovino z govedom in prašiči med državami članicami Skupnosti [1], kakor je bila spremenjena s poglavjem 2(A)(1)(h) dela 1 Priloge I(V)(E) k Aktu o pogojih pristopa Kraljevine Norveške, Republike Avstrije, Republike Finske in Kraljevine Švedske in uskladitev s pogodbami, na katerih temelji Evropska unija, ter zlasti člena 10a(2) Direktive,
ob upoštevanju Direktive Sveta 90/539/EGS z dne 15. oktobra 1990 o pogojih zdravstvenega stanja živali, ki urejajo trgovino s perutnino in valilnimi jajci med državami članicami Skupnosti in njihov uvoz iz tretjih držav [2], kakor je bila spremenjena s poglavjem 2(A)(4)(b) in (c) dela 1 Priloge I(V)(E) k Aktu o pogojih pristopa Kraljevine Norveške, Republike Avstrije, Republike Finske in Kraljevine Švedske in uskladitev s pogodbami, na katerih temelji Evropska unija, ter zlasti členov 9a, 9b in 10b Direktive,
ob upoštevanju Direktive Sveta 64/433/EGS z dne 26. junija 1964 o spremembah zdravstvenega stanja živali, ki vplivajo na trgovino s svežim mesom med državami članicami Skupnosti [3], kakor je bila spremenjena s poglavjem 3(1)(d) dela 1 Priloge I(V)(E) k Aktu o pogojih pristopa Kraljevine Norveške, Republike Avstrije, Republike Finske in Kraljevine Švedske in uskladitev s pogodbami, na katerih temelji Evropska unija, ter zlasti člena 5(4) Direktive,
ob upoštevanju Direktive Sveta 71/118/EGS z dne 15. februarja 1971 o spremembah zdravstvenega stanja živali, ki vplivajo na trgovino s svežim perutninskim mesom [4], kakor je bila spremenjena s poglavjem 3(3)(b) dela 1 Priloge I(V)(E) k Aktu o pogojih pristopa Kraljevine Norveške, Republike Avstrije, Republike Finske in Kraljevine Švedske in uskladitev s pogodbami, na katerih temelji Evropska unija, in zlasti člena 5(4) Direktive,
ob upoštevanju Direktive Sveta 92/118/EGS z dne 17. decembra 1992 o zahtevah v zvezi z zdravstvenim varstvom živali in javnim zdravjem, ki urejajo trgovino in uvoz v Skupnost za izdelke, za katere ne veljajo navedene zahteve, določene v posebnih predpisih Skupnosti iz Priloge A(I) k Direktivi 89/662/EGS, glede povzročiteljev bolezni pa v Direktivi 90/425/EGS [5], kakor je bila spremenjena s poglavjem 4(4)(c) dela 1 Priloge I(V)(E) k Aktu o pogojih pristopa Kraljevine Norveške, Republike Avstrije, Republike Finske in Kraljevine Švedske in uskladitev s pogodbami, na katerih temelji Evropska unija, ter zlasti prve alinee poglavja 2 Priloge II k Direktivi,
ker je v skladu s členom 10a(2) Direktive 64/432/EGS, členi 9a, 9b in 10b Direktive 90/539/EGS, členom 5 Direktive 64/433/EGS, členom 5 Direktive 71/118/EGS in prvo alineo poglavja 2 priloge II k Direktivi 92/118/EGS Finska 10. oktobra in 13. decembra 1994 Komisiji predložila svoj operativni program za omejevanje salmonele;
ker ta operativni program zajema vse ukrepe, za katere se je Finska zavezala, da jih bo izvedla, od datuma začetka veljavnosti Pogodbe o pristopu z namenom preprečevanja in zatiranja salmonele pri govedu in prašičih za vzrejo, proizvodnjo in zakol, vzrejni perutnini, enodnevnih piščancih, namenjenih vključitvi v jate vzrejne perutnine ali jate perutnine za proizvodnjo, nesnicah (perutnina za proizvodnjo, rejena za pridelavo jajc za prehrano), perutnini za zakol, govejem mesu in prašičjem mesu, ovčjem mesu, perutninskem mesu in jajcih za neposredno prehrano ljudi;
ker je zaradi tega treba predpisati eno samo odločbo Komisije o odobritvi operativnega programa;
ker pa so jamstva v zvezi s salmonelo, ki se uporabljajo za Finsko, in so bila že določena ali naj bi še bila določena, opredeljena za vsako posamezno kategorijo živih živali ali izdelkov živalskega izvora; ker je za uporabo navedenih jamstev potrebna odobritev ukrepov, ki jih bo Finska izvajala v posameznem sektorju,
SPREJELA NASLEDNJO ODLOČBO:
Člen 1
Odobrijo se ukrepi v zvezi z govedom in prašiči za vzrejo, proizvodnjo in zakol iz finskega programa.
Člen 2
Odobrijo se ukrepi v zvezi s plemensko perutnino in enodnevnimi piščanci, namenjenimi vključitvi v jate vzrejne perutnine ali jate perutnine za proizvodnjo, iz finskega programa.
Člen 3
Odobrijo se ukrepi v zvezi z nesnicami (perutnina za proizvodnjo, rejena za proizvodnjo jajc za prehrano) iz finskega programa.
Člen 4
Odobrijo se ukrepi v zvezi s perutnino za zakol iz finskega programa.
Člen 5
Odobrijo se ukrepi v zvezi z mesom goveda in prašičev iz finskega programa.
Člen 6
Odobrijo se ukrepi v zvezi s perutninskim mesom iz finskega programa.
Člen 7
Odobrijo se ukrepi v zvezi z jajci za neposredno prehrano ljudi iz finskega programa.
Člen 8
Finska uveljavi zakone in druge predpise za izvajanje ukrepov iz členov 1, 2, 3, 4, 5, 6 in 7 z dnem začetka veljavnosti Pogodbe o pristopu.
Člen 9
Ta odločba začne veljati ob pogoju in z dnem začetka veljavnosti Pogodbe o pristopu Norveške, Avstrije, Finske in Švedske.
Člen 10
Ta odločba je naslovljena na države članice.
z dne 24. januarja 1994 o spremembah Uredbe (EGS) št. 386/90 o opravljanju nadzora pri izvozu kmetijskih proizvodov, za katere se dobijo izvozna nadomestila ali drugi zneski
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 43 Pogodbe,
ob upoštevanju predloga Komisije(1),
ob upoštevanju mnenja Evropskega parlamenta(2),
ker mora v skladu z Uredbo Sveta (EGS) št. 386/90 z dne 12. februarja 1990 o opravljanju nadzora pri izvozu kmetijskih proizvodov, za katere se dobijo izvozna nadomestila ali drugi zneski(3), Komisija Svetu predstaviti poročilo o napredku pri uporabi Uredbe;
ker je iz tega poročila in dodatnega poročila jasno, da bi lahko nezadostna prožnost nekaterih pravil ovirala izboljšanje učinkovitosti pregledov; ker bi lahko analizo tveganja bolje izkoristili, če bi inšpekcijske službe imele več svobode pri izvajanju pregledov;
ker je zaradi obveznosti, da vsak carinski urad izpolni stopnjo 5 % na proizvod, teže osredotočiti človeške vire na visoko tvegan izvoz;
ker je ob ohranjanju splošne stopnje 5 % možno uvesti nekoliko prožnosti, tako da se inšpekcijskim službam omogoči, da svoje preglede usmerijo na občutljivejše proizvode;
ker je za ublažitev nevarnosti zamenjave zlasti pri izvoznih deklaracijah, ki so predložene ali sprejete v državi članici ali v prostorih izvoznika, treba zagotoviti uvedbo minimalne stopnje fizičnih pregledov z jemanjem reprezentativnih vzorcev s strani carinskega urada izstopa;
ker je glede na potrebo, da se v Skupnosti zagotovi učinkovita uporaba določb v zvezi s pregledi o izvoznih nadomestilih, in glede na finančno tveganje za sredstva Skupnosti treba sprejeti pravila na ravni Skupnosti,
SPREJEL NASLEDNJO UREDBO:
Člen 1
Uredba (EGS) št. 386/90 se spremeni:
- za carinski urad,
- za koledarsko leto in
- za proizvodni sektor.
Vendar se lahko stopnja 5 % za proizvodni sektor nadomesti s stopnjo 5 % za vse sektorje, če država članica uporabi sistem izbire, temelječ na analizi tveganja, ki se opravi v skladu z merili, določenimi po postopku iz člena 6. V tem primeru je za proizvodni sektor obvezna najnižja stopnja 2 %."
Člen 2
Ta uredba začne veljati sedmi dan po objavi v Uradnem listu Evropskih skupnosti.
Uredba Komisije (ES) št. 1966/94 z dne 28. julija 1994 o uvrstitvi določenega blaga v kombinirano nomenklaturo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2658/87 z dne 23. julija 1987 o tarifni in statistični nomenklaturi ter o skupni carinski tarifi [1], kakor je bila nazadnje spremenjena z Uredbo Komisije (ES) št. 1737/94 [2], in zlasti člena 9 Uredbe,
ker je zaradi zagotavljanja enotne uporabe kombinirane nomenklature, ki je priloga navedene uredbe, treba sprejeti ukrepe v zvezi z uvrstitvijo blaga iz Priloge k tej uredbi;
ker Uredba (EGS) št. 2658/87 določa splošna pravila za razlaganje kombinirane nomenklature in se ta pravila uporabljajo tudi za vse druge nomenklature, ki delno ali v celoti temeljijo na njej ali ji dodajajo dodatne pododdelke, in ki jih določajo posebne določbe Skupnosti, z namenom uporabe tarifnih ali drugih ukrepov v zvezi z blagovno menjavo;
ker se mora blago, poimenovano v stolpcu 1 v preglednici, priloženi k tej uredbi, v skladu z navedenimi splošnimi pravili uvrstiti v ustrezne oznake KN, navedene v stolpcu 2, in sicer iz razlogov, navedenih v stolpcu 3;
ker je primerno, da se lahko imetnik, ob upoštevanju ukrepov, ki veljajo v Skupnosti in se nanašajo na sisteme dvojne kontrole ter na predhodni in naknadni nadzor Skupnosti nad tekstilnimi izdelki ob uvozu v Skupnost, v skladu z določbami člena 12(6) Uredbe Sveta (EGS) št. 2913/92 z dne 12. oktobra 1992 o carinskem zakoniku Skupnosti [3], za obdobje 60 dni še naprej sklicuje na zavezujoče tarifne informacije v zvezi z uvrstitvijo blaga v kombinirano nomenklaturo, ki so jih izdali carinski organi držav članic in niso skladne s to uredbo;
ker oddelek za tarifno in statistično nomenklaturo Odbora za carinski zakonik za proizvode št. 3, 5, 6 in 7 v priloženi preglednici ni podal mnenja v roku, ki ga je določil njegov predsednik;
ker so ukrepi, določeni v tej uredbi, kar zadeva proizvode št. 1, 2, 4 v priloženi preglednici, v skladu z mnenjem oddelka za tarifno in statistično nomenklaturo Odbora za carinski zakonik,
SPREJELA NASLEDNJO UREDBO:
Člen 1
Blago, poimenovano v stolpcu 1 priložene preglednice, je zdaj uvrščeno v kombinirano nomenklaturo v ustrezne oznake KN iz stolpca 2 navedene preglednice.
Člen 2
Ob upoštevanju veljavnih ukrepov Skupnosti v zvezi s sistemi dvojne kontrole in predhodnim in naknadnim nadzorom Skupnosti nad tekstilnimi izdelki ob uvozu v Skupnost, se je v skladu z določbami člena 12(6) Uredbe (EGS) št. 2913/92 za obdobje 60 dni mogoče še naprej sklicevati na zavezujoče tarifne informacije o uvrstitvi blaga v kombinirano nomenklaturo, ki jih izdajo carinski organi in ki niso več v skladu s to uredbo.
Člen 3
Ta uredba začne veljati na 21. dan po objavi v Uradnem listu Evropskih skupnosti.
z dne 7. novembra 1994 o spremembi prilog I, II, III in IV k Uredbi Sveta (EGS) št. 2377/90 o določitvi postopka Skupnosti za določanje najvišjih mejnih vrednosti ostankov zdravil za uporabo v veterinarski medicini v živilih živalskega izvora (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2377/90 z dne 26. junija 1990 o določitvi postopka Skupnosti za določanje najvišjih mejnih vrednosti ostankov zdravil za uporabo v veterinarski medicini v živilih živalskega izvora [1], kakor je bila nazadnje spremenjena z Uredbo Komisije (ES) št. 1430/94 [2], ter zlasti členov 6, 7 in 8 Uredbe,
ker so bile priloge od sprejetja Uredbe večkrat spremenjene; ker je zaradi številnih sprememb, kompleksnosti in razpršenosti po raznih Uradnih listih Evropskih skupnosti besedila težko uporabljati in zato nimajo potrebne jasnosti, ki naj bi bila bistvena značilnost vse zakonodaje; ker je zato treba pripraviti prečiščeno besedilo; ker je treba hkrati popraviti ali natančneje izraziti ime ali kemijski opis nekaterih spojin ter popraviti nekatere bistvene napake;
ker so ukrepi, predvideni s to uredbo, v skladu z mnenjem Odbora za prilagajanje direktiv o odstranjevanju tehničnih omejitev trgovine v sektorju zdravil za uporabo v veterinarski medicini tehničnemu napredku,
SPREJELA NASLEDNJO UREDBO:
Člen 1
Priloge I, II, III in IV k Uredbi (EGS) št. 2377/90 se spremenijo, kakor je navedeno v Prilogi k tej uredbi.
Člen 2
Ta uredba začne veljati 60. dan po objavi v Uradnem listu Evropskih skupnosti.
Uredba Komisije (ES) št. 3129/94 z dne 20. decembra 1994 o spremembi Uredbe (EGS) št. 2273/93 o določitvi intervencijskih centrov za žita po pristopu Avstrije, Finske in Švedske
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Akta o pristopu Norveške, Avstrije, Finske in Švedske1 in zlasti člena 169(2) Akta,
ker je treba Uredbo Komisije (EGS) št. 2273/932, kakor je bila spremenjena z Uredbo (ES) št. 2202/943, ki ostane veljavna tudi po 1. januarju 1995, uskladiti z določbami Akta o pristopu;
ker lahko na podlagi člena 2(3) Pristopne pogodbe4 institucije Evropske unije pred pristopom sprejmejo ukrepe iz člena 169 Akta o pristopu, ki začne veljati do datuma začetka veljavnosti Pristopne pogodbe in z njim,
SPREJELA NASLEDNJO UREDBO:
Člen 1
Priloga Uredbe (EGS) št. 2273/93 se dopolni z intervencijskimi centri, naštetimi v Prilogi k tej uredbi, in s pripadajočimi označbami.
Člen 2
Ta uredba začne veljati z dnem začetka veljavnosti Pogodbe o pristopu Norveške, Avstrije, Finske in Švedske in pod njenim pogojem.
Ta uredba je v celoti zavezujoča in se neposredno uporablja v vseh državah članicah.
z dne 10. februarja 1995 o posebnih pogojih za uvoz ribiških proizvodov in proizvodov iz ribogojstva s poreklom iz Maroka (Besedilo velja za EGP)
(95/30/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/493/EGS o zdravstvenih pogojih za proizvodnjo in dajanje ribiških proizvodov na trg [1] in zlasti člena 11(1) Direktive,
ker je skupina strokovnjakov Komisije opravila inšpekcijski obisk v Maroku, da bi preverila pogoje, v katerih se ribiški proizvodi izdelujejo, skladiščijo in odpremijo v Skupnost;
ker se lahko predpisi maroške zakonodaje o zdravstvenem inšpekcijskem nadzoru in spremljanju ribiških proizvodov štejejo kot enakovredni določbam Direktive 91/493/EGS;
ker je v Maroku "Direction de l'Elevage, Ministère de l'Agriculture" (DEMA) sposobna učinkovito preverjati izvajanje veljavnih zakonov;
ker mora postopek za pridobitev zdravstvenega spričevala iz člena 11(4)(a) Direktive 91/493/EGS vključevati tudi opredelitev vzorca spričevala, minimalne zahteve glede jezika(-ov), v katerem mora biti to spričevalo napisano, in položaj osebe, pooblaščene za podpis tega spričevala;
ker je treba v skladu s členom 11(4)(b) Direktive 91/493/EGS na pakiranja ribiških proizvodov pritrditi oznako, na kateri je navedeno ime tretje države in številka odobritve obrata izvora;
ker je treba v skladu s členom 11(4)(c) Direktive 91/493/EGS sestaviti seznam odobrenih obratov; ker je ta seznam treba sestaviti na podlagi sporočil DEMA Komisiji; ker mora DEMA zato zagotoviti skladnost z določbami, ki so za ta namen opredeljene v členu 11(4) Direktive 91/493/EGS;
ker je DEMA dala uradna zagotovila v zvezi s skladnostjo s pravili iz poglavja V Priloge k Direktivi 91/493/EGS in v zvezi z izpolnjevanjem zahtev, enakovrednih zahtevam za odobritve obratov, ki so določene z Direktivo;
ker so ukrepi, predvideni s to odločbo, v skladu z mnenjem Stalnega veterinarskega odbora,
SPREJELA NASLEDNJO ODLOČBO:
1. Spričevala iz člena 2(1) morajo biti sestavljena v vsaj enem od uradnih jezikov države članice, kjer se pregledi izvajajo.
2. V spričevalih mora biti navedeno ime, usposobljenost in podpis predstavnika DEMA in njegov uradni žig, ki je drugačne barve od barve drugih zaznamkov na spričevalu.
Člen 4
Ta odločba se uporablja od 1. marca 1995.
Člen 5
Ta odločba je naslovljena na države članice.
z dne 16. junija 1995 o spremembi Uredbe (EGS) št. 2921/90 o pomoči za proizvodnjo kazeina in kazeinatov iz posnetega mleka
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 804/68 z dne 27. junija 1968 o skupni ureditvi trga za mleko in mlečne proizvode [1], kakor je bila nazadnje spremenjena z Aktom o pristopu Avstrije, Finske in Švedske in Uredbo (ES) št. 3290/94 [2], in zlasti člena 11(3) Uredbe,
SPREJELA NASLEDNJO UREDBO:
Člen 1
Uredba (EGS) št. 2921/90 se spremeni:
1. člen 2(1) se nadomesti z naslednjim:
Člen 2
Ta uredba začne veljati sedmi dan po objavi v Uradnem listu Evropskih skupnosti.
z dne 26. junija 1995 o spremembi prilog I, II, III in IV k Uredbi Sveta (EGS) št. 2377/90 o določitvi postopka Skupnosti za določanje najvišjih mejnih vrednosti ostankov zdravil za uporabo v veterinarski medicini v živilih živalskega porekla (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2377/90 z dne 26. junija 1990 o določitvi postopka Skupnosti za določanje najvišjih mejnih vrednosti ostankov zdravil za uporabo v veterinarski medicini v živilih živalskega izvora [1], kakor je bila nazadnje spremenjena z Uredbo Komisije (ES) št. 1441/95 [2], ter zlasti členov 6, 7 in 8 Uredbe,
ker je treba v skladu z Uredbo (EGS) št. 2377/90 postopno določiti najvišje mejne vrednosti ostankov za vse farmakološko aktivne snovi, ki se uporabljajo v Skupnosti v zdravilih za uporabo v veterinarski medicini, namenjenih živalim za proizvodnjo živil;
ker je treba najvišje mejne vrednosti ostankov določiti šele potem, ko se v okviru Odbora za zdravila za uporabo v veterinarski medicini preučijo vsi ustrezni podatki o varnosti ostankov zadevnih snovi za potrošnike živil živalskega izvora in o vplivu ostankov na industrijsko predelavo živil;
ker je treba pri določanju najvišjih mejnih vrednosti za ostanke zdravil za uporabo v veterinarski medicini v živilih živalskega izvora določiti živalske vrste, v katerih so lahko prisotni ostanki, mejne vrednosti, do katerih so lahko prisotni v vsakem zadevnem mesnem tkivu, pridobljenem iz zdravljene živali (ciljno tkivo), in naravo ostanka, ki je pomemben za nadzorovanje ostankov (marker ostanek);
ker je za nadzor ostankov, kakor je določen v ustrezni zakonodaji Skupnosti, običajno treba določiti najvišje mejne vrednosti ostankov za ciljna tkiva jeter ali ledvic; ker pa se jetra in ledvice pogosto odstranijo iz klavnih trupov, namenjenih za mednarodno trgovino, je zato treba vedno določiti najvišje mejne vrednosti ostankov tudi za mišična ali maščobna tkiva;
ker je v primeru zdravil za uporabo v veterinarski medicini, namenjenih nesnicam, živalim v laktaciji ali čebelam delavkam, treba določiti tudi najvišje mejne vrednosti ostankov za jajca, mleko ali med;
ker je treba v Prilogo I k Uredbi (EGS) št. 2377/90 vnesti karazolol, diazinon in spiramicin (za govedo in piščance);
ker je treba v Prilogo II k Uredbi (EGS) št. 2377/90 vnesti lecirelin, natrijev dikloroizocianurat, dinoprost trometamin, klorovodikovo kislino, jabolčno kislino, L-vinsko kislino in njene mono- in di-baznične natrijeve, kalijeve in kalcijeve soli, benzilalkohol, etanol, n-butanol;
ker je treba v Prilogo III k Uredbi (EGS) št. 2377/90 vnesti danofloksacin in eritromicin, da se omogoči končanje znanstvenih študij;
ker je treba zato, da se omogoči končanje znanstvenih študij, podaljšati veljavnost začasnih najvišjih mejnih vrednosti ostankov, ki so bile določene v Prilogi III k Uredbi (EGS) št. 2377/90, za tilozin in spiramicin (za prašiče);
ker se je izkazalo, da najvišjih mejnih vrednosti ostankov ni mogoče določiti za furazolidon, ker kakršna koli količina ostankov v živilih živalskega izvora lahko predstavlja tveganje za zdravje potrošnika; ker je zato treba v Prilogo IV k Uredbi (EGS) št. 2377/90 vnesti furazolidon;
ker je treba do začetka veljavnosti te uredbe dopustiti rok 60 dni, da lahko države članice dovoljenja za promet z zadevnimi zdravili za uporabo v veterinarski medicini, ki so bila izdana v skladu z Direktivo Sveta 81/851/EGS [3], kakor je bila nazadnje spremenjena z Direktivo 93/40/EGS [4], po potrebi prilagodijo določbam te uredbe;
ker so ukrepi, predvideni s to uredbo, v skladu z mnenjem Odbora za prilagajanje direktiv o odstranjevanju tehničnih omejitev trgovini v sektorju zdravil za uporabo v veterinarski medicini tehničnemu napredku,
SPREJELA NASLEDNJO UREDBO:
Člen 1
Priloge I, II, III in IV k Uredbi (EGS) št. 2377/90 se spremenijo, kakor je določeno v Prilogi k tej uredbi.
Člen 2
Ta uredba začne veljati šestdeseti dan po objavi v Uradnem listu Evropskih skupnosti.
z dne 7. julija 1995 o določitvi podrobnih ureditev za izvajanje postopkov odločanja Skupnosti v zvezi s pridobitvijo dovoljenj za promet z zdravili za humano ali veterinarsko uporabo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2309/93 z dne 22. julija 1993, ki določa postopke Skupnosti za pridobitev dovoljenja za promet in nadzor zdravil za ljudi in za uporabo v veterini ter ustanavlja Evropsko agencijo za vrednotenje zdravil [1], in zlasti členov 10(3) in 32(3) Uredbe,
ker se po Uredbi (EGS) št. 2309/93 od Komisije zahteva, da sprejme določbe, ki so potrebne za namene pisnega postopka v členih 10(3) in 32(3),
ker so ukrepi, ki so določeni v tej uredbi, v skladu z mnenjem Stalnega odbora za zdravila za humano uporabo in mnenjem Stalnega odbora za veterinarska zdravila,
SPREJELA NASLEDNJO UREDBO:
Člen 1
Ta uredba na podlagi odločb v zvezi s pridobitvijo dovoljenja za promet z zdravilom vzpostavlja nekatere podrobne ureditve, s katerimi Stalni odbor za zdravila za humano uporabo in Stalni odbor za veterinarska zdravila (v nadaljnjem besedilu "odbor") izvajata postopek, določen v členu 73 Uredbe (EGS) št. 2309/93, členu 37(b) Direktive Sveta 75/319/EGS [2] in členu 42(k) Direktive 81/851/EGS [3].
Člen 2
Predsednik pošlje zadeve odboru v skladu z ustreznimi določbami Uredbe (EGS) št. 2309/93, Direktive 75/319/EGS ali Direktive 81/851/EGS.
Izjemoma, ko osnutek odločbe, ki jo je pripravila Komisija, ni v skladu z mnenjem Evropske agencije za vrednotenje zdravil, se uporabi pisni postopek, kakor je opisano v členu 3.
Člen 3
V tridesetih dneh od pošiljanja osnutka odločbe države članice sporočijo predsedniku svojo odločitev, da osnutek sprejmejo, zavrnejo ali pa se vzdržijo. Države članice lahko k svoji odločitvi priložijo pisne pripombe. Za katero koli državo članico, ki v tridesetih dneh ne izrazi svojega nasprotovanja ali namere, da se vzdrži, se šteje, da se z osnutkom strinja.
Če država članica v tridesetih dneh naslovi ustrezno obrazloženo pisno zahtevo, da se osnutek odločbe preuči na sestanku odbora, se pisni postopek ustavi in predsednik čim prej skliče odbor.
Člen 4
Če po mnenju Komisije pisne pripombe, ki jih je navedla država članica po postopku, določenem v členu 3, postavljajo pomembna nova vprašanja znanstvene ali tehnične narave, ki jih v svojem mnenju Evropska agencija za vrednotenje zdravil ni obravnavala, predsednik prekine postopek in Komisija pošlje zadevo agenciji v nadaljnje preučevanje. Predsednik o tem obvesti člane odbora.
Nov postopek se začne v tridesetih dneh od dne, ko Komisija prejme odgovor agencije.
Člen 5
Če država članica uporabi nujni postopek, določen v členih 18(4) ali 40(4) Uredbe (EGS) št. 2309/93, da odloži uporabo zdravila na svojem ozemlju, se rok, določen v členu 3, skrajša na petnajst dni.
Člen 6
Če se mora osnutek odločbe preučiti na sestanku odbora, predsednik pošlje članom odbora obvestilo o sklicu sestanka, dnevni red in v okoliščinah, navedenih v drugem odstavku člena 2, osnutek odločbe, za katero se zahteva mnenje odbora, na način, kot je določen v členu 7.
Ti dokumenti morajo priti do naslovnikov najpozneje deset dni pred načrtovanim datumom sestanka ali v okoliščinah, navedenih v drugem odstavku člena 2, en mesec pred tem datumom.
Člen 7
Dopisi članom odbora, če odbor v svoji razpravi sledi postopku, navedenemu v členu 1, se pošljejo v pisni ali elektronski obliki pristojnim nacionalnim službam, ki jih določi vsaka država članica; izvod se pošlje stalnemu predstavništvu zadevne države članice.
Člen 8
Ta uredba začne veljati tretji dan po objavi v Uradnem listu Evropskih skupnosti.
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 100c(3) Pogodbe,
ob upoštevanju predloga Komisije,
ob upoštevanju mnenja Evropskega parlamenta,
ker določbe člena 100c(3) Pogodbe zahtevajo, da Svet sprejme ukrepe glede enotnega formata za vizume pred 1. januarjem 1996;
ker je uvedba enotnega vizuma pomemben korak k usklajevanju vizumske politike; ker člen 7a Pogodbe določa, da je notranji trg prostor brez notranjih meja, kjer je zagotovljen prosti pretok oseb v skladu z določbami te Pogodbe; ker se šteje, da ta ukrep skupaj z ukrepi iz poglavja VI Pogodbe o Evropski uniji tvori povezano celoto;
ker je zelo pomembno, da enotni vizum vsebuje vse potrebne podatke in zadovoljuje zelo visoke tehnične standarde glede zaščite pred ponarejanjem in prenarejanjem dokumentov; ker mora biti nalepka za vizum primerna za uporabo v vseh državah članicah in ker mora vsebovati vsem prepoznavne varnostne elemente, ki so vidni s prostim očesom;
ker določa ta uredba samo tiste tehnične standarde, ki niso zaupne narave, in ker morajo biti ti standardi dopolnjeni z novimi, ki pa morajo ostati zaupni, da bi tako lahko preprečili ponarejanje in prenarejanje dokumentov, in ne smejo vsebovati osebnih podatkov ali sklicevanj na te podatke; ker je treba pristojnost za sprejetje nadaljnjih standardov prenesti na Komisijo;
ker je za zagotavljanje, da navedeni podatki niso dostopni večjemu številu oseb, kot je potrebno, bistveno, da vsaka država članica pooblasti samo enega izvajalca za tiskanje enotnega vizuma, pri čemer ga lahko po svoji presoji zamenja, če je to potrebno; ker mora zaradi varnostnih razlogov vsaka država članica Komisiji in drugim državam članicam sporočiti naziv izvajalca, ki je pooblaščen za tiskanje enotnega vizuma;
da bi zagotovili učinkovitost Uredbe, mora ta uredba veljati za vse vizume iz člena 5, pri čemer je državam članicam prepuščeno, ali bodo uporabljale enotni vizum tudi za vizume, ki se uporabljajo v druge namene, opredeljene v členu 5, če kljub spremembam na vizumu, ki morajo biti vidne s prostim očesom, takega vizuma ni mogoče zamenjati z enotnim vizumom;
ker je treba pri osebnih podatkih, ki se vpišejo v enotni vizum v skladu s Prilogo k tej uredbi, upoštevati določbe držav članic glede varstva osebnih podatkov in ustrezno zakonodajo Skupnosti,
SPREJEL NASLEDNJO UREDBO:
Člen 1
Vizumi, ki jih izdajo države članice v skladu s členom 5, se izdelajo v obliki enotnega vizuma (nalepka). Ti vizumi morajo ustrezati tehničnim standardom, ki so določeni v Prilogi.
Člen 2
Nadaljnji tehnični standardi, ki preprečujejo ponarejanje in prenarejanje vizuma, se določijo po postopku, opisanem v členu 6.
Člen 3
1. Tehnični standardi iz člena 2 so zaupne narave in se ne objavijo. Dostopni so samo izvajalcem, ki jih države članice pooblastijo za tiskanje vizumov, in osebam, ki jih v skladu s predpisi za to pooblasti država članica ali Komisija.
2. Vsaka država članica pooblasti za tiskanje samo enega izvajalca in sporoči njegovo ime Komisiji ter preostalim državam članicam. Dve ali več držav članic lahko za tiskanje pooblastijo istega izvajalca. Vsaka država članica ima pravico zamenjati izvajalca, ki ga je imenovala. O tem obvesti Komisijo in druge države članice.
Člen 4
1. Ne glede na ustrezne, obširnejše določbe o varstvu osebnih podatkov ima posameznik, ki mu je izdan vizum, pravico, da preveri osebne podatke na vizumu in po potrebi zahteva popravke ali črtanje napačnih podatkov.
2. Enotni vizum ne vsebuje strojno berljivih podatkov, razen tistih, ki so vpisani tudi v poljih, opisanih v točkah 6 do 12 Priloge, ali v potni listini.
Člen 5
V smislu te uredbe pomeni "vizum" odobritev ali odločitev države članice, ki se zahteva za vstop na njeno državno ozemlje zaradi:
- nameravanega prebivanja v državi članici ali v več državah članicah, ki ne more biti daljše od treh mesecev,
- tranzita prek ozemlja ali prek tranzitnega območja na letališču te države članice ali več držav članic.
Člen 6
1. Pri sklicevanju na postopek, ki ga opredeljuje ta člen, veljajo naslednje določbe.
2. Komisiji pomaga odbor, ki ga sestavljajo predstavniki držav članic in ki mu predseduje predstavnik Komisije.
Predstavnik Komisije predloži odboru osnutek ukrepov, ki jih je treba sprejeti. Odbor poda svoje mnenje o osnutku v roku, ki ga lahko določi predsednik glede na nujnost zadeve. Mnenje se v primeru sklepov, ki jih na predlog Komisije sprejme Svet, sprejme z večino glasov, določeno v členu 148(2) Pogodbe. Glasovi predstavnikov držav članic v odboru se ponderirajo na način, opisan v navedenem členu. Predsednik ne glasuje.
3. (a) Komisija sprejme predvidene ukrepe, če so v skladu z mnenjem odbora.
(b) Če predvideni ukrepi niso v skladu z mnenjem odbora ali če mnenje ni bilo predloženo, Komisija takoj pošlje Svetu predlog ukrepov, ki bi morali biti sprejeti. Svet o tem odloča s kvalificirano večino.
Če po izteku dveh mesecev Svet še ni ukrepal, Komisija sprejme predlagane ukrepe, razen če se Svet z navadno večino odloči proti tem ukrepom.
Člen 7
Če države članice uporabljajo enotni format za vizume za namene, ki jih člen 5 ne predvideva, morajo sprejeti ustrezne ukrepe, da se prepreči zamenjava z vizumom iz člena 5.
Člen 8
Ta uredba začne veljati dvajseti dan po objavi v Uradnem listu Evropskih skupnosti.
z dne 22. junija 1995 o spremembi Uredbe (EGS) št. 2092/91 o ekološki pridelavi kmetijskih proizvodov in o označevanju tovrstno pridelanih kmetijskih proizvodov in živil
SVET EVROPSKE UNIJE JE
ob upoštevanju Pogodbe o ustanovitvi Evropske gospodarske skupnosti in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ker je bila Komisija v okviru Uredbe (EGS) št. 2092/91 [4] posebej pooblaščena, da do 1. julija 1994 pregleda več določb navedene uredbe in po potrebi predloži ustrezne predloge za spremembo navedene uredbe;
ker je postalo jasno, da je treba določbe, ki potečejo 1. julija 1995, o označevanju kmetijskih proizvodov in živil, ki vsebujejo sestavino kmetijskega izvora in so jo pridelali proizvajalci, ki se preusmerjajo v ekološko kmetovanje, podaljšati, da se navedenim proizvajalcem omogoči ovrednotenje dodatnih stroškov pridelave z ustreznim označevanjem proizvodov;
ker je pregled členov 5, 10 in 11, ki ga je Svet zahteval do 1. julija 1994, pokazal, da so potrebne številne tehnične spremembe in spremembe priprave navedenih členov kot tudi nekaterih drugih določb, da se zagotovi ustrezno upravljanje in izvajanje Uredbe; ker ima oblikovanje navedenih spremenjenih pravil zato prednost in je treba oblikovanje pravil o reji živali posledično preložiti za določeno obdobje;
ker je iz pregleda postalo jasno, da je treba izboljšati določbe o označevanju živil, ki so samo delno pripravljena iz sestavin kmetijskega izvora, pridelanih v skladu s postopki ekološke pridelave, da bi omogočili večji poudarek ekološko pridelani sestavini v takih živilih;
ker je postalo tudi jasno, da mora označba, predvidena v Prilogi V, ostati neobvezna, vendar pa jo je treba zaradi preprečevanja neustrezne uporabe te označbe omejiti na prodajo predpakiranih proizvodov ali neposredno prodajo končnemu potrošniku s strani proizvajalca ali pripravljavca, pod pogojem, da se narava proizvoda lahko nedvoumno ugotovi;
ker je nadalje postalo jasno, da je sadilni material treba pridobiti iz ekološko gojenih rastlin, potreben pa je sistem odstopanj, da se proizvajalcem v prehodnem obdobju omogoči uporaba konvencionalno pridelanega sadilnega materiala, kadar ni na voljo nobenega ustreznega ekološko pridelanega sadilnega materiala;
ker mora biti iz istih razlogov dovoljeno, da se cele sadike, pridobljene na konvencionalen način in namenjene za sajenje za rastlinsko pridelavo, uporabljajo v vmesnem obdobju;
ker je postalo jasno, da številni proizvodi, ki so se uporabljali pred sprejetjem Uredbe (EGS) št. 2092/91 v skladu s kodeksi ravnanja pri ekološkem kmetovanju, ki se upoštevajo v Skupnosti, niso vključeni v Prilogo II k Uredbi; ker bi se uporaba teh proizvodov morala dovoliti v obsegu, v kakršnem je dovoljena v konvencionalnem kmetijstvu;
Člen 1
Uredba (EGS) št. 2092/91 se s tem spremeni, kakor sledi:
1. V členu 1(2) se datum "1. julij 1992" nadomesti s "30. junij 1995".
2. Člen 4(2) se nadomesti z naslednjim:
"2. "pridelava"; pomeni postopke na kmetijskem gospodarstvu, ki vključujejo pridelavo, pakiranje in osnovno označevanje ekološko pridelanih kmetijskih pridelkov tega gospodarstva;";
3. Člen 4(3) se nadomesti z naslednjim:
"3. "priprava"; pomeni postopke konzerviranja in/ali predelave kmetijskih proizvodov ter tudi pakiranja in/ali sprememb označevanja, ki se nanašajo na predstavitev postopkov ekološke pridelave svežih, konzerviranih in/ali predelanih proizvodov;";
4. Člen 4(6) se nadomesti z naslednjim:
"6. "sestavine"; pomeni snovi, vključno z aditivi, ki se uporabljajo pri pripravi proizvodov, naštetih v členu 1(1)(b), kakor je opredeljeno v členu 6(4) Direktive 79/112/EGS o približevanju zakonodaj držav članic v zvezi z označevanjem, predstavitvijo in oglaševanjem živil za prodajo končnemu potrošniku;";
5. V členu 4 se dodata naslednja odstavka:
"9. "predpakirana živila"; pomeni vsak posamezen proizvod, kakor je opredeljen v členu 1(3)(b) Direktive 79/112/EGS;
10. "seznam sestavin"; je seznam sestavin, naveden v členu 6 Direktive 79/112/EGS.";
6. V členu 2, členu 5(1)(b), členu 9(9)(a), 11(1)(b), členu 11(2)(a) in členu 11(6)(a) se "člena 6 in 7" nadomestita s "členom 6";
7. V členu 5(1) se doda naslednja točka:
"(d) se pri proizvodih, pripravljenih po 1. januarju 1997, označevanje sklicuje na ime in/ali šifro kontrolnega organa oblasti ali organa, ki je pristojna za pridelovalca. Države članice odločijo, ali bodo zahtevale sklicevanje na ime in/ali na šifro, ter o tem ustrezno obvestijo Komisijo;";
8. Člen 5(2) se črta;
9. Člen 5(3) se nadomesti z naslednjim:
"3. Označevanje in oglaševanje proizvoda, opredeljenega v členu 1(1)(b), lahko v prodajnem opisu nosi označbe, ki se sklicujejo na postopke ekološke pridelave, samo, kadar:
(a) vsaj 95 % sestavin proizvoda, ki so kmetijskega izvora, izvira iz proizvodov ali pa so proizvodi, pridobljeni v skladu s pravili iz člena 6 ali uvoženi iz tretjih držav v skladu z ureditvijo iz člena 11;
(b) so vse druge sestavine proizvoda, ki so kmetijskega izvora, vključene v oddelek C Priloge VI ali jih je država članica začasno dovolila v skladu z izvedbenimi ukrepi, sprejetimi, kadar je to ustrezno, na podlagi odstavka 7;
(c) proizvod vsebuje samo snovi, uvrščene na seznam v oddelku A Priloge VI, kot sestavine nekmetijskega izvora;
(d) proizvodi ali njihove sestavine kmetijskega izvora iz pododstavka (a) niso bili obdelani s snovmi, ki niso uvrščene na seznam v oddelku B Priloge VI;
(e) proizvod ali njegove sestavine niso bili obdelani z ionizirajočim sevanjem;
(f) je proizvod pripravil ali uvozil pridelovalec, za katerega veljajo kontrolni ukrepi, določeni v členih 8 in 9;
(g) se pri proizvodih, pripravljenih po 1. januarju 1997, označevanje sklicuje na ime in/ali šifro kontrolnega organa oblasti ali organa, pristojne za pridelovalca, ki je izvedel zadnji postopek priprave proizvoda. Države članice odločijo, ali bodo zahtevale sklicevanje na ime in/ali na šifro, ter o tem ustrezno obvestijo Komisijo.
Iz označb, ki se sklicujejo na postopke ekološke pridelave, mora biti jasno razvidno, da gre za postopek ekološke pridelave, in jih mora spremljati sklicevanje na zadevne sestavine kmetijskega izvora, razen če tako sklicevanje jasno izhaja iz seznama sestavin."
10. Člen 5(4) se nadomesti z naslednjim:
"4. Sestavine kmetijskega izvora se lahko vključijo v oddelek C Priloge VI, samo kadar je dokazano, da so te sestavine kmetijskega izvora in se jih v Skupnosti ne prideluje v zadostnih količinah v skladu s pravili iz člena 6 ali da jih ni mogoče uvoziti iz tretjih držav v skladu s pravili iz člena 11."
11. Člen 5(5) se nadomesti z naslednjim:
"5. Proizvodi, označeni ali oglaševani v skladu z odstavkoma 1 ali 3, imajo lahko označbe, ki se sklicujejo na preusmeritev v postopke ekološke pridelave, pod pogojem, da:
(a) so v celoti izpolnjene zahteve iz odstavka 1 ali odstavka 3, z izjemo tistih, ki zadevajo trajanje preusmeritvenega obdobja iz odstavka 1 Priloge I;
(b) je upoštevano vsaj 12-mesečno preusmeritveno obdobje pred spravilom pridelkov;
(c) te označbe kupca proizvoda ne zavajajo glede razlike od proizvodov, ki izpolnjujejo vse zahteve iz odstavkov 1 ali 3. Po 1. januarju 1996 morajo te označbe vsebovati besede "proizvod iz preusmeritve v ekološko kmetijstvo";, barva, velikost in oblika črk pa ne sme biti bolj izstopajoča kot prodajni opis proizvoda; v tej označbi besedi "ekološko kmetijstvo"; ne smeta biti bolj izraziti kakor besede "proizvod iz preusmeritve v";;
(d) proizvod vsebuje samo eno sestavino kmetijskega izvora;
(e) se za proizvode, pripravljene po 1. januarju 1997, označevanje sklicuje na ime in/ali šifro kontrolnega organa oblasti ali organa, pristojnega za pridelovalca, ki je izvedel zadnji postopek priprave proizvoda. Države članice odločijo, ali bodo zahtevale sklicevanje na ime in/ali šifro, ter o tem ustrezno obvestijo Komisijo;";
12. V členu 5 se za odstavkom 5 vstavi naslednji odstavek:
"5a. Brez poseganja v določbe odstavka 3 označevanje in oglaševanje proizvoda iz člena 1(1)(b) lahko nosi označbe, ki se sklicujejo na postopke ekološke pridelave, samo, kadar:
(a) vsaj 70 % sestavin kmetijskega izvora izvira iz proizvodov ali pa so proizvodi, pridobljeni v skladu s pravili iz člena 6 ali uvoženi iz tretjih držav v skladu z ureditvijo iz člena 11;
(b) so vse druge sestavine proizvoda, ki so kmetijskega izvora, vključene v oddelek C Priloge VI, ali jih je država članica začasno dovolila v skladu z izvedbenimi ukrepi, sprejetimi, kadar je to ustrezno, na podlagi odstavka 7;
(c) so označbe, ki se sklicujejo na postopke ekološke pridelave, na seznamu sestavin in samo v jasnem razmerju s sestavinami, pridobljenimi v skladu s pravili iz člena 6 ali uvoženimi iz tretjih držav v skladu z ureditvijo iz člena 11; so enake barve in velikosti ter z enako obliko črk kakor druge oznake na seznamu sestavin. Te označbe morajo biti podane tudi v ločeni izjavi v istem polju kakor prodajni opis in morajo navajati odstotek sestavin kmetijskega izvora ali tako pridelanih sestavin, pridobljenih v skladu s pravili iz člena 6 ali uvoženih iz tretjih držav v skladu z ureditvijo iz člena 11. Po barvi, velikosti in obliki črk izjava ne sme biti bolj izstopajoča kakor prodajni opis proizvoda. Izjava je v naslednji obliki: "X % kmetijskih sestavin je pridelanih v skladu s pravili ekološke pridelave";;
(d) proizvod vsebuje samo sestavine, uvrščene na seznam v oddelku A Priloge VI kot sestavine nekmetijskega izvora;
(e) proizvod ali njegove sestavine kmetijskega izvora iz pododstavka (a) niso bili obdelani s snovmi, ki niso uvrščene na seznam v oddelku B Priloge VI;
(f) proizvod ali njegove sestavine niso bili obdelani z ionizirajočim sevanjem;
(g) je proizvod pripravil ali uvozil pridelovalec, za katerega veljajo kontrolni ukrepi, določeni v členih 8 in 9;
(h) se pri proizvodih, pripravljenih po 1. januarju 1997, označevanje sklicuje na ime in/ali šifro kontrolnega organa oblasti ali organa, pristojnega za pridelovalca, ki je izvedel zadnji postopek priprave. Države članice odločijo, ali bodo zahtevale sklicevanje na ime in/ali na šifro, ter o tem ustrezno obvestijo Komisijo;";
13. Člen 5(6) se nadomesti z naslednjim:
"6. V prehodnem obdobju, ki se izteče 31. decembra 1997, se označevanje in oglaševanje proizvoda iz člena 1(1)(b), pripravljenega delno iz sestavin, ki ne izpolnjujejo zahtev iz odstavka 3(a), lahko sklicuje na postopke ekološke pridelave, pod pogojem da:
(a) vsaj 50 % sestavin kmetijskega izvora izpolnjuje zahteve iz odstavka 3(a);
(b) proizvod izpolnjuje zahteve iz odstavka 3(c), (d), (e) in (f);
(c) so označbe, ki se sklicujejo na postopke ekološke pridelave:
- navedene samo na seznamu sestavin, kakor je predvideno v Direktivi 79/112/EGS, kakor je bila nazadnje spremenjena z Direktivo 89/395/EGS,
- jasno nanašajo samo na sestavine, pridobljene v skladu s pravili iz člena 6 ali uvožene v skladu z ureditvijo iz člena 11;
(d) so sestavine in njihove sorazmerne količine na seznamu sestavin navedene po masi v padajočem vrstnem redu;
(e) so označbe na seznamu sestavin enake barve, velikosti in oblike črk;";
14. Prvi pododstavek člena 5(8) se nadomesti z naslednjim:
"8. Izčrpni seznami snovi in proizvodov iz odstavka 3(b), (c) in (d) in odstavka 5a(b), (d) in (e) se pripravijo v oddelkih A, B in C Priloge VI v skladu s postopkom, določenim v členu 14.";
15. Člen 5(9) se nadomesti z naslednjim in dodata se odstavka 10 in 11:
"9. Za izračun odstotkov iz odstavkov 3 in 6 se uporabljajo pravila, predvidena v členih 6 in 7 Direktive 79/112/EGS.
10. V proizvodu iz člena 1(1) sestavina, pridobljena po pravilih iz člena 6, ni prisotna skupaj z enako sestavino, ki ni pridobljena po navedenih pravilih.
11. Pred 1. januarjem 1999 Komisija pregleda določbe tega člena in člena 10 ter predloži ustrezne predloge za morebitno spremembo.";
16. Člen 6 se nadomesti z naslednjim:
"Člen 6
1. Postopek ekološke pridelave za pridelavo proizvodov iz člena 1(1)(a), razen semen in vegetativnega sadilnega materiala, pomeni naslednje:
(a) izpolnjene morajo biti vsaj zahteve Priloge I in, kadar je to ustrezno, tudi podrobna pravila, ki se nanje nanašajo;
(b) kot fitofarmacevtska sredstva, detergenti, gnojila, dodatki za izboljšanje tal ali za drug namen, kadar je ta namen v zvezi z nekaterimi snovmi opredeljen v Prilogi II, se lahko uporabljajo samo proizvodi, sestavljeni iz snovi iz seznama v prilogah I in II. Uporabljajo se lahko samo v posebnih pogojih, določenih v prilogah I in II, če je ustrezna uporaba v splošnem kmetijstvu dovoljena v zadevnih državah članicah v skladu z ustreznimi določbami Skupnosti ali nacionalnimi predpisi, ki so v skladu z zakonodajo Skupnosti;
(c) uporablja se samo seme ali vegetativni sadilni material, pridelan s postopkom ekološke pridelave iz odstavka 2.
2. Postopek ekološke pridelave pomeni, da sta (so) bili za semena in vegetativni sadilni material izvorna rastlina za semena in matična(-e) rastlina(-e) za vegetativni sadilni material pridelani(-e) v skladu z določbami pododstavkov (a) in (b) prejšnjega odstavka vsaj en rod ali, v primeru pridelkov iz rastlin trajnic, dve rastni dobi.
3. (a) Z odstopanjem od odstavka 1(c) se semena in vegetativni sadilni material, ki niso pridelani s postopkom ekološke pridelave, v prehodnem obdobju, ki se izteče 31. decembra 2000, in z odobritvijo pristojnega organa oblasti države članice lahko uporabljajo, če uporabniki navedenega sadilnega materiala lahko kontrolni organ ali organ oblasti države članice zadostno dokažejo, da na trgu ni bilo mogoče dobiti sadilnega materiala za ustrezno sorto zadevne vrste, ki izpolnjuje zahteve iz odstavka 2. V takem primeru je treba uporabiti sadilni material, ki ni obdelan s proizvodi, ki niso uvrščeni na seznam v oddelku B Priloge II, če je na voljo na trgu Skupnosti. Države članice obvestijo druge države članice in Komisijo o vseh dovoljenjih, izdanih v skladu s tem odstavkom.
(b) Postopek, določen v členu 14, se lahko uporablja pri odločanju o:
- uvedbi omejitev prehodnega ukrepa iz pododstavka (a) za določene vrste in/ali tipe sadilnega materiala in/ali odsotnosti obdelave s kemikalijami, pred 31. decembrom 2000,
- ohranitvi odstopanja, predpisanega v pododstavku (a), glede na določene vrste in/ali tipe sadilnega materiala ter glede na celotno Skupnost ali nekatere njene dele, še po 31. decembru 2000,
- uvedbi postopkovnih pravil in meril o odstopanju, navedenem v pododstavku (a), in ustreznem obveščanju zadevnih strokovnih organizacij, drugih držav članic in Komisije.
4. Pred 31. decembrom 1999 Komisija pregleda določbe tega člena in zlasti odstavka 1(c) in odstavka 2 ter predloži ustrezne predloge za morebitno spremembo.";
17. Za členom 6 se doda naslednji člen:
"Člen 6a
1. V tem členu pomenijo "sadike"; celotne sadike, namenjene za sajenje za rastlinsko pridelavo.
2. Postopek ekološke pridelave pomeni, da če proizvajalci uporabljajo samo sadike, so bile te pridelane v skladu s členom 6.
3. Z odstopanjem od odstavka 2 se sadike, ki niso pridobljene s postopki ekološke pridelave, lahko uporabljajo v prehodnem obdobju, ki se izteče 31. decembra 1997, če so izpolnjeni naslednji pogoji:
(a) pristojni organ oblasti države članice odobri uporabo potem, ko uporabnik ali uporabniki tega materiala kontrolnemu organu oblasti ali organu države članice zadostno dokažejo, da na trgu Skupnosti ni bilo mogoče dobiti ustrezne sorte zadevne vrste;
(b) sadike od sejanja niso bile obdelane z nobenimi drugimi proizvodi, razen tistih s seznama v oddelkih A in B Priloge II;
(c) sadike izvirajo od proizvajalca, ki je sprejel sistem kontrolnih pregledov, enakovreden ureditvi iz člena 9, in je privolil v uporabo omejitve iz pododstavka (b); ta določba začne veljati 1. januarja 1996;
(d) po sajenju je treba sadike gojiti v skladu z določbami člena 6(1)(a) in (b) v obdobju vsaj šest tednov pred spravilom;
(e) označevanje vsakega proizvoda, ki vsebuje sestavine, pridobljene iz takih sadik, lahko izključuje označbo iz člena 10;
(f) brez poseganja v vse omejitve, ki so posledica postopka iz odstavka 4, se vsa dovoljenja, izdana na podlagi tega odstavka umaknejo, takoj ko ni več pomanjkanja, in se iztečejo najpozneje 31. decembra 1997.
4. (a) Kadar se izda dovoljenje iz odstavka 3, država članica drugi državi članici in Komisiji takoj posreduje naslednje podatke:
- datum dovoljenja,
- ime zadevne sorte in vrste,
- zahtevane količine in utemeljitev količin,
- pričakovano obdobje shranjevanja,
- vse druge informacije, ki jih Komisija ali države članice zahtevajo.
4. (b) Če informacije, ki jih država članica posreduje Komisiji in državi članici, ki je izdala dovoljenje, kažejo, da je ustrezna sorta na voljo v obdobju shranjevanja, država članica razmisli o umiku dovoljenja ali skrajšanju njegove veljavnosti ter obvesti Komisijo in druge države članice o izvedenih ukrepih v desetih dneh od datuma prejema navedenih informacij.
4. (c) Na zahtevo države članice ali na pobudo Komisije se zadeva predloži v preučitev odboru iz člena 14. V skladu s postopkom, določenim v členu 14, se lahko odloči, da se dovoljenje umakne ali spremeni obdobje veljavnosti.";
18. V členu 7 se za odstavkom 1 doda naslednji odstavek:
"1a. Pogoji, predvideni v odstavku 1, se ne uporabljajo za proizvode, ki so bili v splošni rabi pred sprejetjem te uredbe v skladu s kodeksom ravnanja pri ekološkem kmetovanju, po katerem se ravna v Skupnosti.";
19. V členu 9(1) se besede "pridelovalci, ki pridelujejo ali pripravljajo proizvode iz člena 1" nadomestijo z besedami "pridelovalci, ki pridelujejo, pripravljajo ali uvažajo iz tretjih držav proizvode iz člena 1".
20. V členu 9(5)(b) se izraz "nepravilnosti" nadomesti z "nepravilnosti in/ali kršitve".
21. V členu 9(6)(c) se izraz "kršitvami" nadomesti z "nepravilnostmi in/ali kršitvami".
22. V členu 9(6)(d) se izraz "določenih v odstavkih 7, 8 in 9" nadomesti z "določenih v odstavkih 7, 8, 9 in 11".
23. V členu 9 se za odstavkom 6 doda naslednji odstavek:
"6a. Pred 1. januarjem 1996 države članice izdajo šifro vsakemu kontrolnemu organu ali organu oblasti, ki je odobren ali imenovan v skladu z določbami tega člena. O tem ustrezno obvestijo druge države članice in Komisijo; Komisija objavi šifre v seznamu, navedenem v zadnjem pododstavku člena 15."
24. V členu 9 se doda naslednji odstavek:
"11. Od 1. januarja 1998 in brez poseganja v določbe odstavkov 5 in 6 morajo odobreni kontrolni organi izpolnjevati zahteve, določene v pogojih standarda EN 45011 z dne 26. junija 1989."
25. Člen 10(1) se nadomesti z naslednjim:
"1. Označba in/ali logo, prikazan v Prilogi V, ki označuje, da so proizvodi zajeti v posebnem kontrolnem sistemu, se lahko pritrdi na etiketo proizvodov, kakor so navedeni v členu 1, samo, kadar:
(a) ti proizvodi izpolnjujejo zahteve člena 5(1) ali (3);
(b) so ti proizvodi v vseh postopkih proizvodnje in priprave predmet kontrolnih postopkov iz člena 9;
(c) proizvajalec ali pripravljavec te proizvode proda neposredno končnemu potrošniku v zapečateni embalaži ali jih daje v promet kot predpakirana živila; pri neposredni prodaji končnemu potrošniku s strani proizvajalca ali pripravljavca se zapečatena embalaža ne zahteva, če označevanje omogoča, da se proizvod, ki mora imeti to označbo, jasno in nedvoumno prepozna;
(d) je na etiketi prikazano ime in/ali firma proizvajalca, pripravljavca ali prodajalca skupaj z imenom ali šifro kontrolnega organa oblasti ali organa kot tudi vsaka oznaka, ki se zahteva v skladu z ustreznimi predpisi o označevanju živil v skladu z zakonodajo Skupnosti."
26. V členu 10(3)(a) se besede "členih 5, 6 in 7" nadomestijo z besedami "členih 5 in 6".
27. V členu 10 se odstavki 5, 6 in 7 nadomestijo z naslednjim:
"Splošni izvršilni ukrepi
Člen 10a
1. Kadar država članica pri proizvodu, ki izvira iz druge države članice in nosi označbe iz člena 2 in/ali Priloge V, ugotovi nepravilnosti ali kršitve v zvezi z uporabo te uredbe, o tem ustrezno obvesti državo članico, ki je imenovala kontrolni organ oblasti ali odobrila kontrolni organ, in Komisijo.
2. Države članice sprejmejo vse potrebne ukrepe za preprečitev goljufive uporabe označb, navedenih v členu 2 in/ali Prilogi V." ;
28. V členu 11(3)(a) se izraz "kontrolnim organom oblasti" nadomesti s "kontrolnim organom in/ali kontrolnim organom oblasti";
29. V členu 11(6)(a) se datum "31. julij 1995" nadomesti z "31. december 2002";
30. V členu 11(6)(a) se zadnji stavek nadomesti z naslednjim:
"Izteče se s trenutkom odločitve o vključitvi tretje države na seznam iz odstavka 1(a), razen če ne gre za proizvod, pridelan v regiji, ki ni opredeljena v odločbi iz odstavka 1(a), in ni bil preučen v okviru prošnje, ki jo je predložila tretja država, in samo kadar se ta tretja država strinja z nadaljevanjem ureditve dovoljenj, predvidene v tem odstavku."
31. V členu 11 se doda naslednji odstavek:
"7. Komisija lahko v skladu s postopkom iz člena 14 na prošnjo države članice odobri kontrolni organ tretje države, ki ga je predhodno ocenila zadevna država članica, in ga doda na seznam iz odstavka 1(a). Komisija prošnjo posreduje zadevni tretji državi."
32. V členu 13 se za prvo alineo doda naslednja alinea:
"— podrobna pravila za uporabo te uredbe;".
33. V členu 13 se zadnja alinea nadomesti z naslednjim:
"— spremembe Priloge V, da se določi logo Skupnosti, ki naj spremlja ali nadomesti označbo, da so proizvodi vključeni v program kontrolnega sistema."
Člen 2
Ta uredba začne veljati sedmi dan po objavi v Uradnem listu Evropskih skupnosti.
Uredba Komisije (ES) št. 2694/95 z dne 21. novembra 1995 o uvrstitvi določenega blaga v kombinirano nomenklaturo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2658/87 z dne 23. julija 1987 o tarifni in statistični nomenklaturi ter skupni carinski tarifi [1], nazadnje spremenjene z Uredbo Komisije (ES) št. 2588/95 [2] in zlasti člena 9 Uredbe,
ker se mora v skladu z navedenimi splošnimi pravili blago, poimenovano v stolpcu 1 preglednice v prilogi k tej uredbi, uvrstiti v ustrezne tarifne oznake KN iz stolpca 2, in sicer iz utemeljitev, navedenih v stolpcu 3;
SPREJELA NASLEDNJO UREDBO:
Člen 1
Blago, poimenovano v stolpcu 1 priložene preglednice, je zdaj uvrščeno v kombinirano nomenklaturo v ustrezne tarifne oznake KN iz stolpca 2 navedene preglednice.
Člen 2
Na podlagi člena 12(6) Uredbe (EGS) št. 2913/92 se je za obdobje treh mesecev mogoče še naprej sklicevati na zavezujoče tarifne informacije, ki so jih izdali carinski organi držav članic in niso skladne s pravicami, ki jih določa ta uredba.
Člen 3
Ta uredba začne veljati 21. dan po objavi v Uradnem listu Evropskih skupnosti.
Uredba Komisije (ES) št. 2802/95 z dne 4. decembra 1995 o uvrstitvi določenega blaga v kombinirano nomenklaturo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2658/87 z dne 23. julija 1987 [1] o tarifni in statistični nomenklaturi ter o skupni carinski tarifi, nazadnje spremenjene z Uredbo Komisije (ES) št. 2588/95 [2], in zlasti člena 9 Uredbe,
ker Uredba (EGS) št. 2658/87 določa splošna pravila za razlaganje kombinirane nomenklature in se ta pravila uporabljajo tudi za vsako drugo nomenklaturo, ki delno ali v celoti temelji na kombinirani ali ki ji dodaja dodatne pododdelke in je določena s posebnimi določbami Skupnosti, z namenom uporabe tarifnih ali drugih ukrepov v zvezi z blagovno menjavo;
SPREJELA NASLEDNJO UREDBO:
Člen 1
Blago, poimenovano v stolpcu 1 priložene preglednice, je zdaj uvrščeno v kombinirano nomenklaturo v ustrezne oznake KN iz stolpca 2 navedene preglednice.
Člen 2
Na podlagi člena 12(6) Uredbe (EGS) št. 2913/92 se je za obdobje treh mesecev mogoče še naprej sklicevati na zavezujoče tarifne informacije, ki so jih izdali carinski organi držav članic in niso v skladu s pravicami, ki jih določa ta uredba.
Člen 3
Ta uredba začne veljati 21. dan po objavi v Uradnem listu Evropskih skupnosti.
z dne 5. decembra 1995 o določitvi izvoznih nadomestil v vinskem sektorju in razveljavitvi Uredbe (EGS) št. 2137/93
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 822/87 z dne 16. marca 1987 o skupni ureditvi trga za vino [1], kakor je bila nazadnje spremenjena z Uredbo (ES) št. 1544/95 [2], in zlasti člena 55(8) Uredbe,
ker je zaradi položaja v mednarodni trgovini ali posebnih zahtev nekaterih trgov lahko potrebno spreminjanje nadomestil v skladu z uporabo ali posebnostmi določenega proizvoda;
SPREJELA NASLEDNJO UREDBO:
Člen 1
1. Izvozna nadomestila, predvidena v členu 55 Uredbe (EGS) št. 822/87, so določena v Prilogi k tej uredbi.
2. Uredba (EGS) št. 2137/93 se razveljavi.
Člen 2
Ta uredba začne veljati tretji dan po objavi v Uradnem listu Evropskih skupnosti.
Uredba Komisije (ES) št. 2916/95 z dne 18. decembra 1995 o spremembi nekaterih uredb o skupni ureditvi trgov za perutninsko meso in jajca in skupnem sistemu trgovanja z ovalbuminom in laktalbuminom
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 234/79 z dne 5. februarja 1979 o postopku za prilagoditev nomenklature skupne carinske tarife, ki se uporablja za kmetijske proizvode [1], kakor je bila spremenjena z Uredbo (EGS) št. 3209/89 [2], in zlasti člena 2(1) Uredbe,
ob upoštevanju Uredbe Sveta (EGS) št. 2771/75 z dne 29. oktobra 1975 o skupni ureditvi trga za jajca [3], kakor je bila nazadnje spremenjena z Aktom o pristopu Avstrije, Finske in Švedske in z Uredbo (ES) št. 3290/94 [4], in zlasti členov 3(2), 5(4), 6(4) in 18(13) Uredbe,
ob upoštevanju Uredbe Sveta (EGS) št. 2777/75 z dne 29. oktobra 1975 o skupni ureditvi trga za perutninsko meso [5], kakor je bila nazadnje spremenjena z Aktom o pristopu Avstrije, Finske in Švedske in z Uredbo (ES) št. 3290/94, in zlasti členov 5(4) in 8(12) Uredbe,
ob upoštevanju Uredbe Sveta (EGS) št. 2783/75 z dne 29. oktobra 1975 o skupnem sistemu trgovanja z ovalbuminom in laktalbuminom, kakor je bila nazadnje spremenjena z Aktom o pristopu Avstrije, Finske in Švedske in z Uredbo (ES) št. 3290/94, in zlasti členov 2(2), 3(4), in 4(4) Uredbe,
ob upoštevanju Uredbe Sveta (EGS) št. 715/90 z dne 5. marca 1990 o ureditvah, ki se uporabljajo za kmetijske proizvode in nekatere vrste blaga, ki so posledica predelave kmetijskih proizvodov s poreklom iz držav AKP ali čezmorskih držav in ozemelj (ČDO), kakor je bila nazadnje spremenjena z Uredbo (EGS) št. 2484/94 [6], in zlasti člena 27(2) Uredbe,
ob upoštevanju Uredbe Sveta (ES) št. 3491/93 z dne 13. decembra 1993 o nekaterih postopkih za uporabo Evropskega sporazuma o pridružitvi med Evropskimi skupnostmi in njihovimi državami članicami na eni strani in Republiko Madžarsko na drugi strani, kakor je bila nazadnje spremenjena z Uredbo (ES) št. 3379/94 [7], in zlasti člena 1 Uredbe,
ob upoštevanju Uredbe Sveta (ES) št. 3492/93 z dne 13. decembra 1993 o nekaterih postopkih za uporabo Evropskega sporazuma o pridružitvi med Evropskimi skupnostmi in njihovimi državami članicami na eni strani in Republiko Poljsko na drugi strani [8], kakor je bila nazadnje spremenjena z Uredbo (ES) št. 3379/94, in zlasti člena 1 Uredbe,
ob upoštevanju Uredbe Sveta (ES) št. 3296/94 z dne 19. decembra 1994 o nekaterih postopkih za uporabo Evropskega sporazuma o pridružitvi med Evropskimi skupnostmi in njihovimi državami članicami na eni strani in Češko republiko na drugi strani [9], kakor je bila nazadnje spremenjena z Uredbo (ES) št. 3379/94, in zlasti člena 1 Uredbe,
ob upoštevanju Uredbe Sveta (ES) št. 3297/94 z dne 19. decembra 1994 o nekaterih postopkih za uporabo Evropskega sporazuma o pridružitvi med Evropskimi skupnostmi in njihovimi državami članicami na eni strani in Slovaško republiko na drugi strani, kakor je bila nazadnje spremenjena z Uredbo (ES) št. 3379/94, in zlasti člena 1 Uredbe,
ob upoštevanju Uredbe Sveta (EGS) št. 1601/92 z dne 15. junija 1992 o posebnih ukrepih za Kanarske otoke glede nekaterih kmetijskih proizvodov [10], kakor je bila nazadnje spremenjena z Uredbo (ES) št. 2537/95 [11], in zlasti člena 3(4) Uredbe,
ob upoštevanju Uredbe Sveta (ES) št. 774/94 z dne 29. marca 1994 o odpiranju in določitvi upravljanja nekaterih tarifnih kvot Skupnosti za visoko kakovostno govedino in za prašičje in perutninsko meso, pšenico in soržico ter otrobe in druge ostanke [12], kakor je bila nazadnje spremenjena z Uredbo Komisije (ES) št. 2198/95 [13], in zlasti člena 1 Uredbe,
ob upoštevanju Uredbe Sveta (ES) št. 3641/93 z dne 20. decembra 1993 o nekaterih postopkih za uporabo Začasnega trgovinskega sporazuma med Evropsko gospodarsko skupnostjo in Evropsko skupnostjo za premog in jeklo na eni strani in Republiko Bolgarijo na drugi strani [14], kakor je bila nazadnje spremenjena z Uredbo (ES) št. 3379/94, in zlasti člena 1 Uredbe,
ob upoštevanju Uredbe Sveta (ES) št. 3642/93 z dne 20. decembra 1993 o nekaterih postopkih za uporabo Začasnega trgovinskega sporazuma med Evropsko gospodarsko skupnostjo in Evropsko skupnostjo za premog in jeklo na eni strani in Romunijo na drugi strani, kakor je bila nazadnje spremenjena z Uredbo (ES) št. 3379/94, in zlasti člena 1 Uredbe,
ob upoštevanju Uredbe Sveta (ES) št. 1275/95 z dne 29. maja 1995 o nekaterih postopkih za uporabo Sporazuma o prosti trgovini med Evropsko skupnostjo, Evropsko skupnostjo za atomsko energijo in Evropsko skupnostjo za premog in jeklo na eni strani in Republiko Estonijo na drugi strani [15] in zlasti člena 1 Uredbe,
ob upoštevanju Uredbe Sveta (ES) št. 1276/95 z dne 29. maja 1995 o nekaterih postopkih za uporabo Sporazuma o prosti trgovini med Evropsko skupnostjo, Evropsko skupnostjo za atomsko energijo in Evropsko skupnostjo za premog in jeklo na eni strani in Republiko Latvijo na drugi strani [16] in zlasti člena 1 Uredbe,
ob upoštevanju Uredbe Sveta (ES) št. 1277/95 z dne 29. maja 1995 o nekaterih postopkih za uporabo Sporazuma o prosti trgovini med Evropsko skupnostjo, Evropsko skupnostjo za atomsko energijo in Evropsko skupnostjo za premog in jeklo na eni strani in Republiko Litvo na drugi strani [17] in zlasti člena 1 Uredbe,
SPREJELA NASLEDNJO UREDBO:
Člen 1
1. Oznaka KN 020731 se nadomesti z oznako KN 020734; oznaki KN 02073990 in 020750 se nadomestita z oznakami KN 02071391, 02071491, 02072691, 02072791, 02073591, 02073681, 02073685 in 02073689; oznaka 160232 se vstavi za oznako 1602 31:
- v členu 1(1) Uredbe (EGS) št. 2777/75,
- v členu 1 Uredbe Komisije (EGS) št. 109/80 [19].
2. Oznaka KN 010512 se vstavi pred oznako KN 010519:
3. Oznaka KN 160232 se vstavi pred oznako KN 160239:
- v členu 6(2) Uredbe (EGS) št. 715/90,
- v členu 1 in členu 3(1)(b) Uredbe Komisije (EGS) št. 903/90 [21].
4. Oznaka KN 020723 se nadomesti z oznako KN 020733 v Prilogi k Uredbi Komisije (EGS) št. 1729/92 [22].
- Uredba Komisije (EGS) št. 2699/93 [23],
- Uredba Komisije (ES) št. 1431/94 [24],
- Uredba Komisije (ES) št. 1559/94 [25],
- Uredba Komisije (ES) št. 1474/95 [26],
- Uredba Komisije (ES) št. 1484/95 [27],
- Uredba Komisije (ES) št. 1866/95 [28].
6. Člen 1 Uredbe Sveta (EGS) št. 2783/75 se nadomesti z naslednjim:
"Člen 1 Razen če ta uredba ne določa drugače, se za naslednje proizvode uporabljajo carinske stopnje skupne carinske tarife: Oznaka KN Poimenovanje
– Jajčni albumin:
Člen 2
Ta uredba je v celoti zavezujoča in se neposredno uporablja v vseh državah članicah.
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 84(2) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
v skladu s postopkom, določenim v členu 189c Pogodbe [3],
ker je Skupnost resno zaskrbljena zaradi smrtnih žrtev v nesrečah ladij;
ker se bo Mednarodni kodeks za varno upravljanje ladij in preprečevanje onesnaževanja, v nadaljnjem besedilu "Kodeks ISM", ki ga je z Resolucijo skupščine A.741(18) z dne 4. novembra 1993 sprejela Mednarodna pomorska organizacija (IMO) ob navzočnosti držav članic, z vključitvijo v Mednarodno konvencijo o varstvu človeškega življenja na morju 1974 začel uporabljati za ro-ro potniška plovila od 1. julija 1998;
ker to predstavlja enega od številnih ukrepov za izboljšanje varnosti na morju; ker Kodeks ISM še ni zavezujoč, temveč priporočilen;
ker se lahko varnost človeškega življenja na morju učinkovito izboljša z dosledno in obvezno uporabo Kodeksa ISM;
ker je najpomembnejša skrb Skupnosti varno upravljanje ro-ro potniških trajektov; ker lahko enotno in koherentno izvajanje Kodeksa ISM v vseh državah članicah pomeni korak k varnejšemu upravljanju ro-ro potniških trajektov;
ker je Svet v svoji Resoluciji z dne 22. decembra 1994 o varnosti ro-ro potniških trajektov [4] zaprosil Komisijo, naj predloži predlog o predčasni obvezni uporabi Kodeksa ISM za vse linijske prevoze ro-ro potniških trajektov, ki plujejo v evropska pristanišča ali iz njih, v skladu z mednarodnim pravom;
ker je za zagotovitev vzpostavitve in pravilnega vzdrževanja sistemov za varno upravljanje potrebno, da družbe, ki upravljajo ro-ro potniške trajekte v pomorskem prometu, dosledno in obvezno uporabljajo Kodeks ISM na ladji in v družbi;
ker je ukrepanje na ravni Skupnosti najboljši način za zagotavljanje predčasne obvezne uveljavitve Kodeksa ISM in učinkovito kontrolo njegove uporabe ob preprečevanju izkrivljanja konkurence med različnimi pristanišči Skupnosti in ro-ro potniškimi trajekti; ker lahko le uredba, ki se neposredno uporablja, zagotovi tako uveljavitev; ker predčasna uveljavitev zahteva, da uredba velja od 1. julija 1996;
ker predčasna obvezna uporaba Kodeksa ISM za vse ro-ro potniške trajekte, ne glede na njihovo zastavo, upošteva tudi zahtevo iz točke 2 Resolucije IMO A.741(18), ki močno spodbuja vlade k čimprejšnji uporabi Kodeksa, pri čemer med drugim daje prednost potniškim ladjam;
ker je za varnost ladij prvenstveno odgovorna država zastave; ker lahko države članice zagotovijo, da trajekti, ki plujejo pod njihovo zastavo, in družbe, ki jih upravljajo, upoštevajo ustrezne predpise za varno upravljanje; ker je edini način za zagotavljanje varnosti na vseh ro-ro potniških trajektih, ki opravljajo ali želijo opravljati linijske prevoze, ne glede na zastave, pod katerimi plujejo, da države članice kot pogoj za opravljanje linijskih prevozov iz njihovih pristanišč zahtevajo dejansko izpolnjevanje varnostnih predpisov;
ker družbe, ki upravljajo ro-ro potniške trajekte, ki plujejo izključno v zaščitenih vodah med pristanišči iste države članice, predstavljajo manjše tveganje in bodo morale prevzeti sorazmerno večjo upravno delovno obremenitev kakor druge družbe ter bi jim zato morali zagotoviti začasno odstopanje;
ker je treba določiti predpostavke za uveljavitev predpisov Kodeksa ISM ter pogoje za izdajo in preverjanje spričevala o skladnosti in spričevala o varnem upravljanju;
ker lahko države članice menijo, da je izpolnjevanje obveznosti iz te uredbe treba prenesti na posebne organizacije ali jim tako izpolnjevanje zaupati; ker zagotavljanje enotne in ustrezne ravni kontrole zahteva, da so take organizacije samo tiste, ki izpolnjujejo zahteve Direktive Sveta 94/57/ES z dne 22. novembra 1994 o skupnih predpisih in standardih za organizacije, pooblaščene za inšpekcijski pregled in nadzor ladij ter za ustrezne ukrepe pomorskih uprav [5];
ker mora imeti država članica možnost z odločbo, sprejeto v okviru regulativnega odbora in ki jo države članice morajo upoštevati, začasno prepovedati plovbo nekaterih ro-ro potniških trajektov, ki plujejo iz njenih pristanišč, če meni, da obstaja tveganje za resno nevarnost za življenje, premoženje ali okolje;
ker je za spreminjanje te uredbe zaradi upoštevanja razvoja na mednarodni ravni potreben poenostavljen postopek z udeležbo regulativnega odbora;
ker hitro uvajanje teh varnostnih predpisov Grčiji povzroča posebne tehnične in upravne težave zaradi velikega števila družb s sedežem v Grčiji, ki upravljajo trajekte, ki plujejo pod grško zastavo in izključno med grškimi pristanišči; ker je treba zato zagotoviti časovno omejeno odstopanje za ureditev takega stanja ob upoštevanju, da so potniški in trajektni linijski prevozi med grškimi pristanišči do 1. januarja 2004 izvzeti iz svobode opravljanja storitev, ki jo zagotavlja Uredba Sveta (EGS) št. 3577/92 z dne 7. decembra 1992 o uporabi načela prostega pretoka storitev v pomorskem prometu znotraj držav članic (pomorska kabotaža) [6],
SPREJEL NASLEDNJO UREDBO:
Člen 1
Namen te uredbe je izboljšati varno upravljanje in delovanje ro-ro potniških trajektov, ki opravljajo linijske prevoze v pristanišča držav članic Skupnosti ali iz njih, ter preprečevati onesnaževanje, ob zagotavljanju, da družbe, ki upravljajo ro-ro potniške trajekte, upoštevajo Kodeks ISM:
- z vzpostavitvijo in pravilnim vzdrževanjem sistemov za varno upravljanje na ladji in na kopnem ter
- z izvajanjem kontrole navedenih sistemov prek uprav držav zastave in držav pristanišča.
Člen 2
V tej uredbi in za izvajanje Kodeksa ISM:
(a) "ro-ro trajekt" pomeni potniško plovilo za morsko plovbo z možnostjo neposrednega vkrcanja in izkrcanja cestnih in železniških vozil ter prevoza več kot 12 potnikov;
(b) "linijski prevoz" pomeni zaporedje plovb ro-ro trajektov med dvema ali več istimi pristanišči bodisi:
(1) v skladu z objavljenim voznim redom bodisi
(2) plovb, ki so tako redne ali pogoste, da tvorijo prepoznavno sistematično zaporedje;
(c) "družba" pomeni lastnika ro-ro trajekta ali katero koli drugo organizacijo ali osebo, kot je upravljavec ali zakupnik, ki je od lastnika prevzela odgovornost za plovbo ro-ro trajekta;
(d) "priznana organizacija" pomeni organizacijo, priznano v skladu z določbami Direktive 94/57/ES;
(e) "Kodeks ISM" pomeni Mednarodni kodeks za varno upravljanje ladij in preprečevanje onesnaževanja, ki ga je z Resolucijo skupščine A.741(18) z dne 4. novembra 1993 sprejela IMO, in je priložen k tej uredbi;
(f) "uprava" pomeni vlado države, pod zastavo katere sme pluti ro-ro trajekt;
(g) "spričevalo o skladnosti" pomeni spričevalo, izdano družbam v skladu z odstavkom 13.2 Kodeksa ISM;
(h) "spričevalo o varnem upravljanju" pomeni spričevalo, izdano ro-ro trajektom v skladu z odstavkom 13.4 Kodeksa ISM;
(i) "zaščitene vode" so območja, na katerih je letna verjetnost, da značilna višina valov preseže 1,5 m, manjša od 10 %, in na katerih ro-ro trajekt ni nikoli oddaljen več kot 6 morskih milj od pribežališča, na katerem se brodolomci lahko izkrcajo.
Člen 3
Uredba velja za vse družbe, ki upravljajo vsaj en ro-ro trajekt, ki opravlja linijske prevoze v pristanišče države članice Skupnosti ali iz njega, ne glede na zastavo, pod katero pluje.
Člen 4
1. Da lahko njihova plovila opravljajo linijski prevoz v pristanišče države članice Skupnosti ali iz njega, morajo vse družbe izpolnjevati vse določbe odstavkov 1.2 do 13.1 in odstavka 13.3 Kodeksa ISM, kakor da so obvezni.
2. Z odstopanjem od odstavka 1 lahko družbe, ki upravljajo ro-ro trajekt(-e), ki opravlja(-jo) linijske prevoze izključno v zaščitenih vodah med pristanišči iste države članice, odložijo uskladitev z določbami te uredbe do 1. julija 1997.
Člen 5
1. Države članice morajo glede družb in ro-ro trajektov izpolnjevati določbe odstavkov 13.2, 13.4 in 13.5 Kodeksa ISM, kakor da so obvezni.
2. Za namene odstavka 1 lahko države članice svoje obveznosti v celoti ali delno prenesejo ali zaupajo samo priznani organizaciji.
Za namene odstavka 13.2 Kodeksa ISM lahko država članica izda spričevalo o skladnosti le družbi, ki ima glavni sedež na njenem ozemlju. Pred izdajo se država članica posvetuje z upravo države, pod zastavo katere plujejo ro-ro trajekti družbe, če navedena uprava ni uprava države članice, ki izda spričevalo.
3. Spričevalo o skladnosti velja pet let od datuma izdaje, če se enkrat letno opravi preverjanje, da se potrdi pravilno delovanje sistema za varno upravljanje in da so morebitne spremembe, nastale po zadnjem preverjanju, v skladu s predpisi Kodeksa ISM.
4. Spričevalo o varnem upravljanju velja pet let od datuma izdaje, če se vsakih 30 mesecev ali pogosteje opravi vmesno preverjanje, da se potrdi pravilno delovanje sistema za varno upravljanje in da so morebitne spremembe, nastale po zadnjem preverjanju, v skladu s predpisi Kodeksa ISM.
5. Za namene te uredbe in zlasti člena 6 vsaka država članica prizna spričevalo o skladnosti ali spričevalo o varnem upravljanju, ki ga izda uprava katere koli druge države članice ali priznana organizacija v njenem imenu.
6. Država članica prizna spričevala o skladnosti in spričevala o varnem upravljanju, ki jih izdajo ali so izdana v imenu uprav tretjih držav, če se prepriča, da izkazujejo skladnost z določbami te uredbe.
Spričevala o skladnosti in spričevala o varnem upravljanju, izdana v imenu uprave tretjih držav, so lahko priznana le, če jih je izdala priznana organizacija.
Člen 6
Države članice zagotovijo, da vse družbe, ki opravljajo linijske prevoze z ro-ro trajekti v njihova pristanišča ali iz njih, izpolnjujejo določbe te uredbe.
Člen 7
Če država članica meni, da družba kljub dejstvu, da je imetnik spričevala o skladnosti, ne more opravljati linijskih prevozov z ro-ro trajekti v njena pristanišča ali iz njih zaradi tveganja za resno nevarnost za življenje, premoženje ali okolje, se lahko opravljanje takih prevozov začasno prepove, dokler nevarnost ni odpravljena.
V zgoraj navedenih okoliščinah se uporablja naslednji postopek:
Člen 8
Za upoštevanje splošnih določb Kodeksa ISM Komisija preveri izvajanje te uredbe tri leta po začetku njene veljavnosti in predlaga vse potrebne ukrepe.
Člen 9
Za upoštevanje razvoja na mednarodni ravni in zlasti v okviru IMO se lahko
(a) opredelitev "Kodeksa ISM" v členu 2;
(b) obdobja veljavnosti spričevala o skladnosti in/ali spričevala o varnem upravljanju ter pogostost preverjanja po členih 5(3) in (4);
(c) Priloga;
Člen 10
1. Komisiji pomaga odbor, ustanovljen na podlagi člena 12(1) Direktive Sveta 93/75/EGS [7].
2. Predstavnik Komisije predloži odboru osnutek potrebnih ukrepov. Odbor poda svoje mnenje o osnutku v roku, ki ga lahko glede na nujnost zadeve določi predsednik. Mnenje se sprejme z večino, ki jo določa člen 148(2) Pogodbe za sprejemanje odločitev Sveta na predlog Komisije. Glasovi predstavnikov držav članic v odboru se ponderirajo na način, določen v navedenem členu. Predsednik ne glasuje.
3. (a) Komisija sprejme predlagane ukrepe, če so v skladu z mnenjem odbora.
(b) Če predlagani ukrepi niso v skladu z mnenjem odbora ali če mnenje ni bilo podano, Komisija brez odlašanja Svetu predloži predlog ukrepov, ki naj se sprejmejo. Svet odloča s kvalificirano večino.
(c) Če Svet ne odloči v 40 dneh po prejemu predloga, predlagane ukrepe sprejme Komisija.
Člen 11
Z odstopanjem od prvega pododstavka se ta uredba do 31. decembra 1997 ne uporablja za družbe, ki so inkorporirane po grškem pravu, ki imajo glavni sedež v Grčiji in upravljajo ro-ro potniške trajekte, registrirane v Grčiji, ki plujejo pod grško zastavo in opravljajo linijske prevoze izključno med pristanišči v Grčiji.
Ta uredba je v celoti zavezujoča in se neposredno uporablja v vseh državah članicah.
z dne 25. junija 1996 o izboljševanju kmetijske statistike Skupnosti
(96/411/ES) SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju Odločbe Sveta 93/464/EGS z dne 22. julija 1993 o okvirnem programu za prednostne ukrepe na področju statističnih informacij med letoma 1993 in 1997 [3] ter zlasti člena 4(a) Odločbe,
ker okvirni program za obdobje 1993-1997 iz Odločbe 93/464/EGS med drugim predvideva potrebo po boljši porabi sredstev, namenjenih za kmetijsko statistiko, z uveljavljanjem rezultatov "pregleda usklajenosti zakonodaje" na podlagi predhodnega statističnega programa iz Resolucije Sveta z dne 19. junija 1989 o izvajanju načrta prednostnih ukrepov na področju statističnih informacij: Statistični program Evropskih skupnosti (1989 do 1992) [4];
ker so se pri pregledu usklajenosti zakonodaje opredelili glavni vidiki sprememb, ki jih je treba vključiti v kmetijsko statistiko Skupnosti;
ker te spremembe vključujejo nekaj glavnih področij, na katerih so mogoči prihranki in kjer nastajajo nove ali povečane potrebe; ker morajo biti te spremembe skladne z dogovorjenimi splošnimi načeli;
ker je treba nacionalne prilagoditve usklajevati na ravni Skupnosti za zagotovitev:
(a) da ostanejo podatki dovolj zanesljivi za vsako državo članico in primerljivi med državami članicami;
(b) da lahko Komisija pravočasno opredeli, pripravi in predlaga spremembe, ki so morda potrebne v zakonodaji Sveta, pa tudi pravočasno odobri izvedbena pravila za zakonodajo Sveta;
(c) ustreznosti metodoloških študij, ki jih različne države članice opravijo o učinkovitem zadovoljevanju novih potreb po informacijah;
(d) da se pri načrtovanju nacionalnih dejavnosti upošteva skupni interes Skupnosti;
(e) da se finančna sredstva Skupnosti, ki pospešujejo uresničevanje tega programa, uporabljajo poleg drugih nacionalnih sredstev in kar najučinkoviteje;
ker je najboljše sredstvo za doseganje te uskladitve formalna struktura, ki omogoča skupno obravnavanje tehničnih ovir in prednosti ter sprejemanje odločitev, na podlagi katerih se lahko nacionalni interesi usklajujejo z interesi Skupnosti;
ker je za pospeševanje zahtevanih prilagoditev potreben finančni prispevek Skupnosti državam članicam v skladu z njihovimi objektivnimi potrebami;
ker je za dosego zaželenih prihrankov treba prilagoditi tehnično izvajanje nekaterih raziskav; ker naj se take prilagoditve dovolijo ob upoštevanju ustreznih zaščitnih ukrepov;
ker je treba predvideti morebitno razširitev te direktive v zvezi z naslednjim okvirnim programom za prednostne ukrepe na področju statističnih informacij, ki se nanašajo na obdobje po letu 1997;
ker je delitev nalog med Komisijo in državami članicami popolnoma skladna z načelom subsidiarnosti,
SPREJEL NASLEDNJO ODLOČBO:
Člen 1
Namen
Da bi se izboljšal način, s katerim kmetijska statistika Skupnosti zadovoljuje potrebe po informacijah, ki izhajajo iz reforme skupne kmetijske politike, države članice izvajajo ustrezne ukrepe za prilagajanje svojih nacionalnih sistemov kmetijske statistike znotraj omejitev, ki jih postavljajo razpoložljiva sredstva. Pri tem bodo upoštevale delovna področja iz prilog I in II k tej odločbi ter cilje, značilnosti in merila iz Priloge III.
Člen 2
Vloga Komisije
V sodelovanju z državami članicami Komisija:
(a) izdela skupni načrt za usklajevanje dela in splošni okvir za potrebne metodološke opise;
(b) preveri kakovost in primerljivost podatkov;
(c) opredeli in izvaja ukrepe na ravni Skupnosti za namene te odločbe.
Člen 3
Časovni okvir in postopek
Proces prilagajanja kmetijske statistike Skupnosti iz člena 1 se začne v obdobju 1996 do 1997. Usklajuje ga Komisija, in sicer s tehničnimi akcijskimi načrti, kakršni so predvideni v členu 4. Po tem obdobju se lahko Svet v skladu s predlogi Komisije iz člena 11 odloči za podaljšanje.
Člen 4
Tehnični akcijski načrti za kmetijsko statistiko
1. V skladu s postopkom iz člena 10 Komisija vsako leto izdela tehnični akcijski načrt za kmetijsko statistiko. Ti načrti obsegajo ukrepe, ki jih morajo države članice izvajati skladno s členom 1. Razpoložljiva sredstva se porabijo tako, da se omogoči največja možna izboljšava v stroškovni učinkovitosti kmetijske statistike Skupnosti pri izpolnjevanju zahtev zakonodaje Skupnosti ter neformalnih sporazumov in zadovoljevanju novih potreb po informacijah.
2. Vsak letni tehnični akcijski načrt vključuje podroben opis dejavnosti za naslednje leto in predvideni časovni razpored za naslednji dve leti. Med pripravo načrta je treba upoštevati:
(a) obstoječe obveznosti za zadevna leta, npr. seznam in pogostost raziskovanj Skupnosti, ki jih morajo izvajati države članice, in druge podatke, ki jih je treba predložiti Komisiji;
(b) pisne informacije držav članic, kakršne so predvidene v točkah (b) in (c) člena 5;
(c) sredstva, potrebna za vsak preučevan ukrep in razpoložljiva sredstva.
Člen 5
Poročila držav članic
Vsako leto (leto n) najpozneje do 31. marca države članice predložijo:
(a) kratko poročilo o izvajanju dogovorjenih ukrepov za preteklo leto (leto n - 1);
(b) zgoščen opis raznih predlaganih ukrepov za načrt v naslednjem letu (leto n + 1);
(c) prijavo glavnih načrtovanih ali predlaganih dejavnosti za dve leti zatem (leti n + 2 in n + 3), ki se upoštevajo za namene te odločbe.
Opis obsega predvidene spremembe v metodologiji izvajanja, delo, ki ga je treba opraviti, predvidene težave in predloge za njihovo premagovanje, vplive na nacionalna sredstva in sredstva Skupnosti ter predloge za izboljšave na ravni Skupnosti. Označijo se ukrepi, za katere je potrebna finančna podpora Skupnosti.
Da bi se te predložitve olajšale, Komisija izdela poenostavljene standardne obrazce po postopku iz člena 10.
Člen 6
Finančne določbe
1. Skupnost prevzame del stroškov, ki jih imajo države članice pri prilagajanju nacionalnih sistemov za kmetijsko statistiko, ali takih stroškov za pripravljalno delo v zvezi z novimi ali naraščajočimi potrebami, ki so del tehničnega akcijskega načrta.
2. V povezavi s tehničnim akcijskim načrtom in v skladu s postopkom iz člena 10 se Komisija vsako leto odloča, kolikšen znesek naj se prispeva državam članicam.
3. Prispevek je državam članicam na voljo vsako leto, potem ko Komisija odobri predloženo letno poročilo o izvajanju predvidenega ukrepa v preteklem letu. V sodelovanju s pristojnimi organi držav članic Komisija na kraju samem izvede vse preglede, za katere meni, da so potrebni.
Člen 7
Prilagodljivost
Če je to potrebno za namen te odločbe in v času veljavnosti akcijskega tehničnega načrta, lahko Komisija po postopku iz člena 10 odobri zahtevo države članice, da se ji dovoli prilagoditev enega ali več naslednjih elementov kmetijskega statističnega raziskovanja iz Priloge IV: zajete regije, teritorialne podrazdelitve, opredelitve, metodologija in datum raziskovanja, seznam značilnosti ter velikost razredov.
Člen 8
Prilagajanje spremenljivim okoliščinam
Komisija lahko spremeni Prilogo I (statistična področja, na katerih so se opredelili možni prihranki) in Prilogo II (statistična področja, na katerih se porajajo nove ali naraščajoče potrebe) v skladu s postopkom iz člena 10. O teh spremembah obvesti Evropski parlament in Svet.
Člen 9
Vloga Stalnega odbora za statistiko kmetijstva
Stalni odbor za statistiko kmetijstva, ustanovljen na podlagi Sklepa 72/279/EGS [5], zaseda vsaj enkrat na leto, da razpravlja o naslednjem:
(a) poročilih, ki jih države članice izdelajo o izvajanju programa v preteklem letu;
(b) ukrepih, ki jih države članice predlagajo za naslednje leto, in pregledu za dve leti po tem;
(c) tehničnem akcijskem načrtu za naslednje leto;
(d) finančnem prispevku Skupnosti iz člena 6;
(e) morebitnih spremembah prilog I in II.
Člen 10
Potrebni izvedbeni ukrepi
Komisija sprejme ukrepe, potrebne za izvajanje te odločbe. Komisiji pomaga Stalni odbor za statistiko kmetijstva, v nadaljnjem besedilu "odbor".
Predstavnik Komisije predloži odboru osnutek ukrepov, ki naj se sprejmejo. Odbor predloži svoje mnenje o osnutku v roku, ki ga lahko predsednik določi glede na nujnost zadeve. Mnenje se sprejme z večino, ki jo določa člen 148(2), za sprejemanje sklepov Sveta na predlog Komisije. Glasovi predstavnikov držav članic v odboru se ponderirajo na način, določen v navedenem členu. Predsednik ne glasuje.
Komisija sprejme predvidene ukrepe, če so ti v skladu z mnenjem odbora.
Če predvideni ukrepi niso skladni z mnenjem odbora ali mnenje ni bilo dano, Komisija Svetu takoj predloži predlog ukrepov, ki naj se sprejmejo. Svet odloča s kvalificirano večino.
Če tri mesece po napotitvi na Svet ta ne ukrepa, sprejme predlagane ukrepe Komisija.
Člen 11
Poročilo
Po posvetovanju s Stalnim odborom za statistiko kmetijstva Komisija predloži poročilo o napredku v zvezi s to odločbo skupaj z morebitnimi predlogi za njeno razširitev Evropskemu parlamentu in Svetu pred 1. novembrom 1997.
Člen 12
Ta odločba je naslovljena na države članice.
z dne 20. maja 1996 o dajanju gensko spremenjenega sterilnega moškega radiča (Cichorium intybus L.) z delno toleranco na herbicid glufosinat-amonij v promet v skladu z Direktivo Sveta 90/220/EGS (Besedilo velja za EGP)
(96/424/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 90/220/EGS z dne 23. aprila 1990 o namernem sproščanju gensko spremenjenih organizmov v okolje [1], kakor je bila nazadnje spremenjena z Direktivo Komisije 94/15/ES [2], in zlasti člena 13 Direktive,
ker je v skladu s členi 10 do 18 Direktive 90/220/EGS določen postopek Skupnosti, po katerem lahko pristojni organi države članice dovolijo dajanje proizvodov iz gensko spremenjenih organizmov v promet;
ker je bila pri pristojnem organu države članice (Nizozemska) vložena prijava o dajanju takega proizvoda v promet;
ker je pristojni organ Nizozemske Komisiji predložil spis s pozitivnim mnenjem; ker so pristojni organi drugih držav članic vložili ugovore zoper ta spis;
ker mora zato v skladu s členom 13(3) Komisija odločiti po postopku iz člena 21 Direktive 90/220/EGS;
ker je Komisija po preučitvi vseh ugovorov v skladu s področjem uporabe Direktive 90/220/EGS in podrobnosti, predloženih v spisu, sklenila:
- da ni nobenega razloga za domnevo, da ima prenos bar gena na divje populacije radiča škodljive učinke glede na dejstvo, da bi takšen prenos prinesel divjim populacijam kvečjemu kompetitivno ali selektivno prednost, če bi bil herbicid glufosinat-amonijedino sredstvo za obvladovanje teh populacij, kar pa ni,
- da dovoljenje za dajanje tega proizvoda v promet ne sme vključevati njegove uporabe kot hrane za ljudi ali krme za živali, ker vložena prijava ne pokriva teh vidikov,
- da ni varnostnih pomislekov glede navedbe na etiketi, da je bil proizvod proizveden s tehnikami genskega spreminjanja,
- ker je 50 % hibridnih semen tolerantnih na herbicid, mora biti na etiketi navedeno, da je proizvod lahko toleranten na herbicid glufosinat-amonij, kar gojitelje opozori, da morda ne bo možno obvladovanje samosevcev z glufosinat-amonijem;
ker odobritev kemičnih herbicidov, ki se uporabljajo za rastline, in ocena vpliva njihove uporabe na zdravje ljudi in okolje sodita v področje veljavnosti Direktive Sveta 91/414/EGS z dne 15. julija 1991 o dajanju fitofarmacevtskih sredstev v promet [3], kakor je bila nazadnje spremenjena z Direktivo Komisije 96/12/ES [4], in ne v področje uporabe Direktive 90/220/EGS;
ker člena 11(6) in 16(1) navedene direktive vsebujeta dodatne zaščitne določbe za primeru, da so na voljo nove informacije o tveganjih zaradi proizvoda;
ker so ukrepi, predvideni s to odločbo, v skladu z mnenjem odbora predstavnikov držav članic, ustanovljenem po členu 21 Direktive 90/220/EGS,
SPREJELA NASLEDNJO ODLOČBO:
Člen 1
1. Brez poseganja v drugo zakonodajo Skupnosti in v skladu s pogoji iz odstavkov 2, 3 in 4 nizozemski organi dovolijo dajanje v promet naslednjega proizvoda, ki ga je prijavil Bejo-Zaden BV (Ref. C/NL/94/25) v skladu s členom 13 Direktive 90/220/EGS.
Proizvod sestavljajo semena in rastline, pridobljene iz linij (RM3-3, RM3-4 in RM3-6) radiča (Cichorium intybus L. subspecies radicchio rosso), ki so bile spremenjene z uporabo Ti-plazmida z odstranjenimi geni, ki so citotoksični ali povzročajo tumorje Agrobacterium tumefaciens, ki je med robovi T-DNA vseboval:
(i) barnase gen iz Bacillus amyloliquefaciens (ribonukleaza) s promotorjem PTA29 iz Nicotiane tabacum in terminator gen za nopalin-sintazo iz Agrobacterium tumefaciens;
(ii) bar geniz Streptomyces hygroscopicus (fosfinotricin-acetiltransferaza) s promotorjem PSsuAra-tp iz Arabidopsisa thaliana in terminator gen TL-DNA 7 iz Agrobacteriumtumefaciens;
(iii) neo geniz Escherichia coli (neomicin-fosfotransferaza II) s promotorjem za gen nopalin-sintazo iz Agrobacterium tumefaciens in terminator gen za oktopin-sintazo iz Agrobacteriuma tumefaciensa.
2. To dovoljenje obsega vse potomce, pridobljene s križanjem tega proizvoda z vsakim tradicionalno gojenim radičem.
3. To dovoljenje velja samo za uporabo tega proizvoda za gojenje.
4. Brez poseganja v označevanje, ki ga zahteva druga zakonodaja Skupnosti, je na etiketi vsakega pakiranja semen navedeno, da:
- se proizvod uporablja samo za gojenje,
- je proizvod morda odporen na herbicid glufosinat-amonij.
Člen 2
Ta odločba je naslovljena na države članice.
o posebnih pogojih za uvoz ribiških proizvodov in proizvodov iz ribogojstva s poreklom iz Mavretanije (Besedilo velja za EGP)
(96/425/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/493/EGS z dne 22. julija 1991 o zdravstvenih pogojih za proizvodnjo in dajanje na trg ribiških proizvodov [1], kakor je bila nazadnje spremenjena z Direktivo 95/71/ES [2] in zlasti člena 11 Direktive,
ker je skupina izvedencev Komisije opravila inšpekcijski obisk Mavretanije, da bi preverila razmere, v katerih se ribiški proizvodi proizvajajo, skladiščijo in pošiljajo v Skupnost;
ker se lahko določbe mavretanske zakonodaje o zdravstvenem inšpekcijskem nadzoru in spremljanju ribiških proizvodov štejejo za enakovredne določbam Direktive 91/493/EGS;
ker je "Ministère des Pêches et de l’Économie Maritime – Centre National de Recherches Océanographiques et des Pêches – Département Valorisation et Inspection Sanitaire (MPEM–CNROP–DVIS)", pristojni organ v Mavretaniji, sposoben učinkovito preverjati uporabljanje veljavne zakonodaje;
ker mora postopek za pridobitev zdravstvenega spričevala iz člena 11(4)(a) Direktive 91/493/EGS zajemati tudi opredelitev vzorca spričevala, minimalne zahteve glede jezika(-ov), v katerem(-ih) mora biti sestavljeno, in položaj osebe, pooblaščene za njegov podpis;
ker je treba v skladu s členom 11(4)(b) Direktive 91/493/EGS na pakiranja ribiških proizvodov pritrditi oznako, na kateri so navedeni ime tretje države in številke odobrenih obratov in zamrzovalnega plovila, iz katerih proizvod izvira;
ker je treba v skladu s členom 11(4)(c) Direktive 91/493/EGS sestaviti seznam odobrenih obratov in zamrzovalnih plovil; ker mora biti ta seznam sestavljen na podlagi obvestila MPEM–CNROP–DVIS Komisiji; ker mora MPEM–CNROP–DVIS zagotoviti upoštevanje določb, ki so v ta namen določene v členu 11(4) Direktive 91/493/EGS;
ker je MPEM–CNROP–DVIS dal uradna zagotovila glede upoštevanja pravil iz poglavja V Priloge k Direktivi 91/493/EGS in glede izpolnjevanja zahtev, enakovrednih zahtevam, ki so v navedeni direktivi določene za odobritev obratov in zamrzovalnih plovil;
ker so ukrepi, predvideni s to odločbo, v skladu z mnenjem Stalnega veterinarskega odbora,
SPREJELA NASLEDNJO ODLOČBO:
1. Spričevalo iz točke 1 člena 2 mora biti sestavljeno v vsaj enem uradnem jeziku države članice, kjer se opravljajo preverjanja.
2. Na spričevalu morajo biti ime, funkcija in podpis predstavnika "Ministère des Pêches et de l’Économie Maritime – Centre National de Recherches Océanographiques et des Pêches –Département Valorisation et Inspection Sanitaire (MPEM–CNROP–DVIS)" ter uradni žig MPEM–CNROP–DVIS v barvi, ki se razlikuje od barv drugih navedb v spričevalu.
Člen 4
Ta odločba je naslovljena na države članice.
o posebnih pogojih za uvoz ribiških proizvodov in proizvodov iz ribogojstva s poreklom iz Slonokoščene obale (Besedilo velja za EGP)
(96/609/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/493/EGS z dne 22. julija 1991 o zdravstvenih pogojih za proizvodnjo ribiških proizvodov in njihovo dajanje na trg [1], kakor je bila nazadnje spremenjena z Direktivo 95/71/ES [2] in zlasti člena 11 Direktive,
ker je skupina strokovnjakov Komisije opravila inšpekcijski obisk na Slonokoščeni obali, da bi preverila pogoje, pod katerimi poteka proizvodnja, skladiščenje in pošiljanje ribiških proizvodov v Skupnost;
ker se določbe zakonodaje Slonokoščene obale o zdravstvenem inšpekcijskem nadzoru in spremljanju ribiških proizvodov lahko štejejo za enakovredne določbam iz Direktive 91/493/EGS;
ker je "Ministère de l’Agriculture et des Ressources Animales-Direction Générale des Ressources Animales (MARA-DGRA)" na Slonokoščeni obali zmožno učinkovito preveriti izvajanje veljavnega zakona;
ker mora zajemati postopek za pridobitev zdravstvenega spričevala iz člena 11(4)(a) Direktive 91/493/EGS tudi opredelitev vzorca spričevala, minimalne zahteve glede jezika (jezikov), v katerem (katerih) mora biti napisano, in položaj osebe, ki je pooblaščena, da ga podpiše;
ker je treba skladno s členom 11(4)(b) Direktive 91/493/EGS pritrditi oznako na pakiranjih ribiških proizvodov, ki navaja ime tretje države in številko odobritve obrata, iz katerega proizvod izvira;
ker je treba, skladno s členom 11(4)(c) Direktive 91/493/EGS, sestaviti seznam odobrenih obratov; ker mora biti seznam sestavljen na podlagi obvestila, ki ga Komisiji predloži MARA-DGRA; ker mora torej MARA-DGRA zagotoviti skladnost z določbami, predpisanimi v ta namen s členom 11(4) Direktive 91/493/EGS;
ker je MARA-DGRA predložilo uradna zagotovila glede skladnosti s pravili iz poglavja V Priloge k Direktivi 91/493/EGS in glede izpolnjevanja zahtev, ki ustrezajo tistim, ki so predpisane z navedeno direktivo za odobritev obratov;
ker so ukrepi, predvideni s to odločbo, v skladu z mnenjem Stalnega veterinarskega odbora,
SPREJELA NASLEDNJO ODLOČBO:
1. Spričevalo iz točke 1 člena 2 mora biti napisano v vsaj enem uradnem jeziku države članice, kjer se izvajajo preverjanja.
2. Na spričevalu mora biti ime, položaj in podpis predstavnika "Ministère de l’Agriculture et des Ressources Animales-Direction Générale des Ressources Animales (MARA-DGRA)" ter uradni žig slednjega v barvi, ki se razlikuje od barv drugih navedb na spričevalu.
Člen 4
Ta odločba je naslovljena na države članice.
o prepovedi uporabe v živinoreji določenih snovi, ki imajo hormonalno ali tirostatično delovanje, in beta-agonistov ter o razveljavitvi direktiv 81/602/EGS, 88/146/EGS in 88/299/EGS
SVET EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
(1) ker Direktiva 81/602/EGS [4] prepoveduje določene snovi, ki imajo hormonalno delovanje, in vse snovi s tirostatičnim delovanjem in ker Direktiva 88/146/EGS [5] v živinoreji prepoveduje uporabo določenih snovi s hormonalnim delovanjem in obenem dopušča določena odstopanja;
(2) ker Direktiva Sveta 88/299/EGS [6] določa pogoje za uporabo odstopanj, predvidenih v členu 7 Direktive 88/146/EGS, od prepovedi trgovanja z določenimi kategorijami živali in njihovim mesom;
(3) ker so zaradi ostankov, ki jih pustijo v mesu in drugih živilih živalskega izvora, določene snovi s tirostatičnim, estrogenim, androgenim ali gestagenim delovanjem lahko nevarne za potrošnike in lahko tudi vplivajo na kakovost živil živalskega izvora;
(4) ker se nove snovi z anaboličnim delovanjem, kot so beta-agonisti, nedovoljeno uporabljajo pri reji živine z namenom stimuliranja rasti in donosa pri živalih;
(5) ker rezultati preiskave Komisije v državah članicah od leta 1990 do 1992 kažejo, da so beta-agonisti na široko dostopni v živinorejskem sektorju, kar vodi do njihove nedovoljene uporabe;
(6) ker lahko nedovoljena uporaba beta-agonistov resno ogroža človekovo zdravje; ker mora biti v interesu potrošnika torej prepovedano posedovanje beta-agonistov, dajanje teh živalim, ne glede na vrsto, in dajanje beta-agonistov na trg za namen uporabe pri živalih; ker je treba poleg tega prepovedati posedovanje stilbenov in tirostatičnih snovi, dajanje teh snovi živalim, ne glede na vrsto, in dajanje stilbenov in tirostatičnih snovi na trg, ter s predpisi urediti uporabo drugih snovi;
(7) ker pa je mogoče dovoliti uporabo zdravil za uporabo v veterinarski medicini, ki temeljijo na beta-agonistih za natančno opredeljene terapevtske namene, za določene kategorije goveda, kopitarjev in hišnih ljubljenčkov;
(8) ker je treba poleg tega zagotoviti, da lahko vsi potrošniki dobijo meso in živila, pridobljena iz mesa, pod enakimi pogoji ponudbe in da ti izdelki čim bolj ustrezajo zdravstvenim zahtevam in pričakovanjem potrošnikov; ker se bo zaradi upoštevanja zahtev potrošnikov poraba navedenih izdelkov lahko samo povečala;
(9) ker se mora še naprej uporabljati prepoved uporabe hormonskih snovi za namene pitanja; ker je mogoče dovoliti uporabo določenih snovi za terapevtske ali zootehnične namene, kar pa mora biti strogo nadzirano, tako da se prepreči vsaka zloraba;
(10) ker karence niso usklajene na ravni Skupnosti in ker so med državami članicami precejšnje razlike, zlasti kar zadeva zdravila za uporabo v veterinarski medicini z dovoljenjem za promet, ki vsebujejo hormonske snovi ali beta-agoniste; ker je v interesu usklajevanja treba torej določiti maksimalne karence za taka zdravila;
(11) ker je splošno pravilo, da se ne sme trgovati z živimi živalmi, ki so bile zdravljene z navedenimi snovmi za terapevtske ali zootehnične namene, ali z mesom takih živali; ker bi to lahko škodovalo učinkovitosti nadzornih ukrepov programa kot celote; ker pa je treba predvideti odstopanja od te prepovedi, pod določenimi pogoji, za trgovanje znotraj Skupnosti in za uvoz iz tretjih držav živali, namenjenih za razplod, ter plemenskih živali, ki se ne uporabljajo več za razplod;
(12) ker je mogoče dovoliti taka odstopanja, če so dana ustrezna zagotovila, tako da se preprečijo nepravilnosti pri trgovanju; ker morajo zagotovila veljati za proizvode, ki jih je dovoljeno uporabljati, za pogoje uporabe proizvodov in za preglede, s katerimi se zagotavlja, da so pogoji izpolnjeni, zlasti kar se tiče karence izločanja snovi;
(13) ker je treba poskrbeti za učinkovito preverjanje uporabe določb, ki izhajajo iz te direktive;
(14) ker je treba razveljaviti direktive 81/602/EGS, 88/146/EGS in 88/299/EGS;
(15) ker bo za učinkovito zatiranje nezakonite uporabe promotorjev rasti in produktivnost pri masovni vzreji v vseh državah članicah, treba organizirati delovanje na ravni Skupnosti;
(16) ker je 18. januarja 1996 Evropski parlament zaprosil Komisijo in Svet, naj še naprej nasprotujeta uvozu v Skupnost mesa, ki je bilo obdelano s hormoni, ter zahteval ohranitev popolne prepovedi uporabe promotorjev rasti v masovni vzreji, in v ta namen naročil Svetu, naj nemudoma sprejme predlog Komisije, o katerem je Evropski parlament podal mnenje 19. aprila 1994,
SPREJEL NASLEDNJO DIREKTIVO:
Člen 1
1. Za namene te direktive se uporabljajo opredelitve pojmov mesa in mesnih izdelkov iz direktiv 64/433/EGS [7], 71/118/EGS [8], 77/99/EGS [9] in 91/495/EGS [10], opredelitve pojmov proizvodov iz ribogojstva iz Direktive 91/493/EGS [11] in opredelitve pojma zdravil za uporabo v veterinarski medicini iz direktiv 81/851/EGS [12] ter 81/852/EGS [13].
2. Poleg teh se uporabljajo naslednje opredelitve pojmov:
(a) "živali na kmetiji" so domače živali, ki spadajo v naslednje vrste: goveda, prašiči, ovce in koze; domači kopitarji, perutnina in kunci, ter divje živali tistih vrst in divji prežvekovalci, ki so bili vzrejeni na gospodarstvih;
(b) "zdravljenje" pomeni uporabo (v skladu s členom 4 te direktive) zdravila za uporabo v veterinarski medicini, ki se jo po veterinarskem pregledu daje posamezni živali na kmetiji za zdravljenje nekega reprodukcijskega problema - vključno z nezaželeno brejostjo, in pri beta-agonistih, za sprožanje tokolize) pri kravah, ki se otelijo, ter za zdravljenje respiratornih problemov in za sprožanje tokolize pri kopitarjih, ki se gojijo za druge namene kot za proizvodnjo mesa;
(c) "zootehnični ukrepi" pomenijo uporabo:
(i) zdravilo za uporabo v veterinarski medicini, ki ima dovoljenje za promet (v skladu s členom 5 te direktive), ki se ga daje živali za sinhroniziranje estrusa in za pripravo darovalk in prejemnic za presajanje zarodka, po veterinarskem pregledu ali, v skladu z drugim odstavkom člena 5, na odgovornost veterinarja;
(ii) pri vodnih živalih uporabo zdravila za uporabo v veterinarski medicini, ki ima dovoljenje za promet, na skupini plemenskih živali za spremembo spola, po veterinarskem pregledu in na odgovornost veterinarja;
(d) "nedovoljena uporaba snovi" pomeni uporabo zdravil za uporabo v veterinarski medicini, ki nimajo dovoljenja za promet ali zdravil za uporabo v veterinarski medicini, ki imajo dovoljenje za promet v skladu z zakonodajo Skupnosti, vendar za druge indikacije ali pod drugimi pogoji kot so tisti, predpisani z zakonodajo Skupnosti.
Člen 3
Države članice prepovejo:
(a) dajanje živali na kmetiji ali vodni živali, s kakršnim koli sredstvom oz. na kakršenkoli način, snovi s tirostatičnim, estrogenim, androgenim ali gestagenim delovanjem ter beta-agonistov;
(b) posedovanje, razen pod uradnim nadzorom, živali iz točke (a), dajanje na trg ali v zakol za prehrano ljudi živali iz kmetij ali vodnih živali, ki vsebujejo snovi, navedene pod (a), ali v katerih je bila ugotovljena prisotnost takih snovi, razen če je mogoče dokazati, da so bile zadevne živali zdravljene v skladu z določbami členov 4 ali 5;
(c) dajanje na trg za prehrano ljudi vodnih živali, ki so jim bile dane snovi, navedene pod (a), ter predelanih proizvodov, pridobljenih iz takih živali;
(d) dajanje na trg mesa živali, navedenih pod (b);
(e) predelavo mesa, navedenega pod (d).
Člen 4
Ne glede na člena 2 in 3 smejo države članice dovoliti:
1. dajanje živalim na kmetiji, za terapevtske namene, β-estradiola 17, testosterona in progesterona ter derivatov, ki po absorpciji na mestu uporabe hitro razpadejo v izhodne (starševske) komponente. Zdravila za uporabo v veterinarski medicini, ki se uporabljajo za zdravljenje, morajo biti v skladu z zahtevami v prometu, predpisanimi v Direktivi 81/851/EGS, in jih lahko da samo veterinar, z injekcijo ali v obliki nožničnih spiral pri zdravljenju disfunkcije jajčnikov, ni pa dovoljeno dajanje zdravil v obliki podkožnih vstavkov živalim na kmetiji, ki so bile nedvoumno identificirane. Zdravljenje identificiranih živali mora evidentirati odgovorni veterinar. Zabeležiti mora vsaj naslednje podatke v registru, ki je lahko register, predpisan v Direktivi 81/851/EGS:
- način zdravljenja,
- vrsto zdravila za uporabo v veterinarski medici, ki ima dovoljenje za promet, ki je bilo uporabljeno,
- datum zdravljenja,
- identiteto zdravljenih živali.
Register mora biti na voljo pristojnemu organu, če ga ta zahteva.
2. za terapevtske namene dajanje zdravil za uporabo v veterinarski medicini z dovoljenjem za promet, ki vsebujejo:
(i) alil trenbolon, ki se daje oralno, ali beta-agoniste, kopitarjem in hišnim ljubljenčkom, če se uporabljajo v skladu z navodili proizvajalca;
(ii) beta-agoniste v obliki injekcije za sprožanje tokolize pri kravah, ki se telijo.
Take snovi mora dajati veterinar, ali, pri zdravilih za uporabo v veterinarski medicini, navedenih pod (i), na njegovo neposredno odgovornost; zdravljenje mora evidentirati odgovorni veterinar, ki mora zabeležiti vsaj podatke iz točke 1.
Kmetom je prepovedano posedovanje zdravil za uporabo v veterinarski medicini, ki vsebujejo beta-agoniste, ki se lahko uporabljajo za indukcijo pri zdravljenju tokolize.
Vendar pa je brez poseganja v določbe prvega pododstavka točke 2(ii) prepovedano zdravljenje živali za proizvodnjo, vključno s plemenskimi živalmi, ki se ne uporabljajo več za razplod.
Člen 5
Ne glede na člen 3(a) in brez poseganja v člen 2 smejo države članice v okviru zootehničnih ukrepov dovoliti dajanje živalim na kmetiji zdravil za uporabo v veterinarski medicini, ki imajo estrogeno, androgeno ali gestageno delovanje, ki so registrirana v skladu z določbami direktiv 81/851/EGS in 81/852/EGS. Taka zdravila za uporabo v veterinarski medicini mora dajati odgovorni veterinar nedvoumno identificiranim živalim; zdravljenje mora evidentirati odgovorni veterinar v skladu z določbami točke 1 člena 4.
Vendar pa lahko države članice dovolijo, da sinhronizacijo estrusa in pripravo darovalk in prejemnic za presajanje zarodka ne opravi veterinar sam, temveč da se to opravi na njegovo odgovornost.
Pri vodnih živalih je dovoljeno, da se za spremembo spola mladim ribam v prvih treh mesecih življenja dajejo zdravila za uporabo v veterinarski medicini, ki imajo androgeno delovanje in ki imajo dovoljenje za promet v skladu z določbami direktiv 81/851/EGS in 81/852/EGS.
V primerih, predvidenih v tem členu, veterinar napiše recept za enkratno uporabo, v katerem opredeli zdravljenje oz. ukrepe in količino potrebnega proizvoda ter evidentira predpisane proizvode.
Vendar pa so prepovedani zootehnični ukrepi pri živalih za proizvodnjo, in tudi v času pitanja pri plemenskih živalih, ki se ne uporabljajo več za razplod.
Člen 6
1. Hormonski proizvodi in beta-agonisti, ki jih je v skladu z določbami členov 4 in 5 dovoljeno dajati živalim na kmetiji, morajo izpolnjevati zahteve direktiv 81/851/EGS in 81/852/EGS.
2. Vendar pa niso dovoljeni:
(a) naslednji hormonski proizvodi:
(i) zdravila za uporabo v veterinarski medicini, ki imajo podaljšano delovanje;
(ii) zdravila za uporabo v veterinarski medicini, katerih karenca je več kot 15 dni po koncu zdravljenja;
(iii) zdravila za uporabo v veterinarski medicini:
- ki so pridobila dovoljenje za promet v skladu s pravili, ki so veljala pred spremembami, ki jih je uvedla Uredba (EGS) 2309/93 [14],
- za katera niso znani pogoji uporabe,
- za katere ne obstajajo reagenti ali oprema za uporabo pri analitskih tehnikah za ugotavljanje vrednosti ostankov, ki presegajo dovoljene meje,
(b) zdravila za uporabo v veterinarski medicini, ki vsebujejo beta-agoniste s karenco nad 28 dni po koncu zdravljenja.
Člen 7
1. Za namene trgovine smejo države članice dovoliti dajanje na trg plemenskih živali in plemenskih živali, ki se ne uporabljajo več za razplod, ki so po zaključku reprodukcijske dobe prestale zdravljenje iz členov 4 in 5, in smejo dovoliti žigosanje mesa takih živali z znakom Skupnosti, če so izpolnjeni pogoji iz členov 4 in 5 ter če je stanje v skladu z minimalnimi karencami, določenimi v členu 6(2), pod (a)(ii) ali (b) ali karencami, določenimi v dovoljenju za dajanje na trg.
Vendar pa je dovoljena trgovina z dragocenimi konji in zlasti dirkalnimi in tekmovalnimi konji, cirkuškimi konji in konji za vzrejo ali za razstave, vključno z registriranimi kopitarji, ki so jim bila za namene iz člena 4 dana zdravila za uporabo v veterinarski medicini, ki vsebujejo alil trenbolon ali beta-agoniste, še pred koncem karence zdravil za uporabo v veterinarski medicini, če so izpolnjeni pogoji, ki urejajo uporabo zdravil, in če sta na potrdilu o zdravstvenem stanju ali na potnem listu, ki spremlja živali, napisana vrsta in datum zdravljenja.
2. Meso ali proizvodi živali, ki so jim bile dane snovi z estrogenim, androgenim ali gestagenim delovanjem ali beta-agonisti, v skladu s farmakopejskimi določbami te direktive, nesmejo biti dani v prodajo na trg za prehrano ljudi, razen če so živali dobivale zdravila za uporabo v veterinarski medicini, ki izpolnjujejo zahteve člena 6, in če je bila pred zakolom živali upoštevana predpisana karenca.
Člen 8
Države članice zagotovijo:
1. da je ob času uvoza, proizvodnje, shranjevanja, distribucije, prodaje in uporabe snovi iz členov 2 in 3(a), posedovanje takih snovi omejeno na osebe, ki jih za to pooblašča nacionalna zakonodaja v skladu z določbami člena 1 Direktive 90/676/EGS [15];
2. da poleg pregledov, predpisanih v direktivah, ki urejajo promet raznih takih proizvodov, pristojni nacionalni organi brez vnaprejšnjega obvestila opravijo še uradne preglede, predpisane v členu 11 Direktive 96/23/EGS [16], z namenom ugotoviti:
(a) posedovanje ali prisotnost snovi ali proizvodov, ki so prepovedani v skladu z določbami člena 2, ki se jih namerava dati živalim z namenom hitrejšega pitanja;
(b) nedovoljeno zdravljenje živali;
(c) neupoštevanje karence iz člena 6;
(d) neupoštevanje omejitev uporabe določenih snovi ali proizvodov iz členov 4 in 5;
3. da se opravijo naslednji testi:
(a) testi za dokazovanje prisotnosti snovi iz točke 1, pri živalih, v pitni vodi živali in na vseh mestih, kjer se vzrejajo oziroma držijo živali;
4. če pregledi, navedeni v točkah 2 in 3 zgoraj, pokažejo:
(a) prisotnost zdravil za uporabo v veterinarski medicini, katerih uporaba ali posedovanje je prepovedano, ali prisotnost ostankov snovi, katerih uporaba spada pod nedovoljeno zdravljenje, se taka zdravila za uporabo v veterinarski medicini zasežejo, tako zdravljene živali ali njihovo meso pa se da pod uradno nadzorstvo, dokler se ne uporabijo predpisane sankcije;
(b) če niso izpolnjene zahteve iz točk 2(b) in (c), pristojni organ sprejme ustrezne ukrepe, ki so v skladu z resnostjo kršitve.
Člen 9
Brez poseganja v določbe Direktive 81/851/EGS morajo podjetja, ki kupujejo ali proizvajajo snovi s tirostatičnim, estrogenim, androgenim ali gestagenim delovanjem ali beta-agoniste, podjetja, ki so pooblaščena za trženje takih snovi, in podjetja, ki kupujejo ali proizvajajo zdravila za uporabo v humani medicini ali zdravila za uporabo v veterinarski medicini iz takih snovi, voditi evidence, v katerih so v kronološkem vrstnem redu natančno navedene proizvedene ali kupljene količine in prodane količine ali količine, uporabljene za proizvodnjo zdravil za uporabo v humani medicini ali zdravil za uporabo v veterinarski medicini, ter imena oseb, ki so jim bile te količine prodane ali od katerih so bile kupljene.
Zgoraj navedene informacije morajo biti na voljo pristojnemu organu na njegovo zahtevo in v primeru računalniških datotek v tiskani obliki.
Člen 10
Kjer rezultati pregledov, opravljenih v državi članici, pokažejo, da v državi porekla živalskih proizvodov niso bile upoštevane zahteve te direktive, lahko pristojni organ države članice uporabi določbe Direktive Sveta 89/608/EGS z dne 21. novembra 1989 o medsebojni pomoči upravnih organov držav članic in o sodelovanju med njimi ter Komisijo pri zagotavljanju pravilne uporabe zakonodaje o veterinarskih in zootehničnih zadevah [17].
Člen 11
1. Tretje države, katerih zakonodaja dovoljuje promet in uporabo stilbenov, derivatov stilbenov, njihovih soli in estrov, ali promet tirostatičnih snovi za uporabo pri vseh živalskih vrstah, ne smejo biti na seznamih držav, iz katerih smejo v skladu z zakonodajo Skupnosti države članice uvažati živali iz kmetij ali vodne živali ali meso in proizvode, pridobljene od takih živali.
2. Države članice tudi prepovedo uvoz iz tretjih držav, ki so na katerem od seznamov, omenjenih v odstavku 1:
(a) Živali iz kmetij ali vodnih živali
(i) ki so jim bili na kakršenkoli način dani proizvodi ali snovi iz točke (a) člena 2;
(ii) ki so jim bili dani proizvodi in snovi iz točke (a) člena 3, razen če so bili ti proizvodi ali snovi uporabljeni v skladu z določbami in zahtevami iz členov 4, 5 in 7, in če so bile upoštevane karence, ki so dovoljene v mednarodnih priporočilih;
(b) mesa ali proizvodov, pridobljenih od živali, ki jih je prepovedano uvažati v skladu z določbami točke (a).
3. Vendar pa je dovoljen uvoz živali, namenjenih za plemenske živali, in plemenskih živali, ki se ne uporabljajo več za razplod, ter mesa takih živali, iz tretjih držav, če te dajo zagotovila, ki so vsaj enakovredna zagotovilom, predpisanim v tej direktivi, ki so bila določena v skladu s postopkom iz člena 33 Direktive 96/23/EGS za namen uveljavitve poglavja V navedene direktive.
4. Pregledi uvoza iz tretjih držav se opravljajo v skladu s členom 4(2)(c) Direktive Sveta 91/496/EGS z dne 15. julija 1991, ki določa načela, ki urejajo organizacijo veterinarskih pregledov živali, ki vstopajo v Skupnost iz tretjih držav [18], in v skladu z določbami člena 8(2) Direktive Sveta 90/675/EGS z dne 10. decembra 1990, ki določa načela, ki urejajo organizacijo veterinarskih pregledov proizvodov, ki vstopajo v Skupnost iz tretjih držav [19].
Člen 12
Svet lahko s kvalificirano večino na predlog Komisije, sprejme prehodne ukrepe, ki so potrebni za sprejem ukrepov, predvidenih v tej direktivi.
Člen 13
1. S 1. julijem 1997 se razveljavijo direktive 81/602/EGS, 88/146/EGS in 88/299/EGS.
2. Sklicevanja na razveljavljene direktive se štejejo kot sklicevanja na to direktivo in se jih razlaga v skladu s korelacijsko tabelo v Prilogi.
Člen 14
1. Države članice sprejmejo zakone in druge predpise, potrebne za uskladitev s to direktivo, skupaj z ustreznimi sankcijami 1. julija 1997; najkasneje do 1. julija 1997 pa sprejmejo zakone in druge predpise, skupaj z ustreznimi sankcijami, potrebne za uskladitev z določbami te direktive o beta-agonistih. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice sporočijo Komisiji temeljne določbe nacionalne zakonodaje, ki jih sprejmejo na področju, ki ga ureja ta direktiva.
3. Preden se začnejo uporabljati določbe te direktive o beta-agonistih, se še naprej uporabljajo ustrezna nacionalna pravila v skladu s splošnimi določbami Pogodbe.
Člen 15
Direktiva Komisije 96/28/ES z dne 10. maja 1996 o prilagoditvi Direktive Sveta 76/116/EGS o približevanju zakonodaj držav članic v zvezi z gnojili tehničnemu napredku (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti in zlasti člena 100a Pogodbe,
ob upoštevanju Direktive Sveta 76/116/EGS z dne 18. decembra 1975 o približevanju zakonodaj držav članic v zvezi z gnojili [1], kakor je bila nazadnje spremenjena z Direktivo 89/530/EGS [2], in zlasti člena 9(1) direktive,
ker je v členu 7a Pogodbe predvideno območje brez notranjih meja, na katerem je zagotovljen prosti pretok blaga, ljudi, storitev in kapitala;
ker so v Direktivi 76/116/EGS predpisana pravila za trženje gnojil na notranjem trgu;
ker je treba Prilogi I Direktive 76/116/EGS dodati nova gnojila, da bodo lahko deležna ugodnosti oznak Skupnosti, predvidenih v Prilogi II te direktive;
ker obvestilo 94/C 138/04 [3] uvaja postopek, ki mu mora slediti vsaka oseba (proizvajalec ali njegov zastopnik), ki želi za gnojilo uporabiti oznake Skupnosti, predvidene v Prilogi II Direktive 76/116/EGS, s predložitvijo tehnične dokumentacije oblastem države članice, ki bodo dokumentacijo zbirale in jo predstavile delovni skupini za gnojila Evropske komisije;
ker so ukrepi, predpisani v tej direktivi, v skladu z mnenjem Odbora za prilagajanje tehničnemu napredku direktiv, ki se nanašajo na odpravljanje tehničnih ovir v trgovini z gnojili,
SPREJELA NASLEDNJO DIREKTIVO:
Člen 1
Priloga I Direktive 76/116/EGS se spremeni:
1. Gnojilo v Prilogi I k tej direktivi se doda točki 1, naslovljeni "Dušikova gnojila", v delu A.
Pod A.1 v Prilogi III Direktive 76/116/EGS se dodata naslednji izdelek in dovoljeno odstopanje:
"Sečninsko-amonijev sulfat 0,5 %"
. Člen 3
1. Države članice sprejmejo zakone in druge predpise, potrebne za uskladitev s to direktivo, najpozneje do 31. maja 1997. O tem takoj obvestijo Komisijo.
2. Države članice predložijo Komisiji besedila predpisov nacionalne zakonodaje, sprejetih na področju, ki ga ureja ta direktiva.
Člen 4
Ta direktiva je naslovljena na države članice.
o spremembi Direktive 77/388/EGS o skupnem sistemu davka na dodano vrednost
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 99 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
ob upoštevanju mnenja Ekonomsko-socialnega odbora [2],
ker člen 12(3)(d) Direktive 77/388/EGS [3] določa, da mora Svet na predlog Komisije soglasno odločiti o pravilih, ki zadevajo obdavčenje kmetijskih proizvodov razen tistih, ki sodijo v kategorijo 1 Priloge H, še pred 31. decembrom 1994; ker do tega datuma tiste države članice, ki so že uporabljale znižano stopnjo, to še naprej uporabljajo, medtem ko je tiste, ki uporabljajo splošno stopnjo, niso mogle uporabljati; ker to omogoča dveletni odlog do uporabe splošne stopnje;
ker so izkušnje pokazale, da je neravnovesje v strukturi stopenj DDV, ki jih države članice uporabljajo za kmetijske proizvode v cvetličarskem in vrtnarskem sektorju, povzročilo prijavljene primere goljufivih dejavnosti; ker je to strukturno neravnovesje neposreden učinek uporabe člena 12(3)(d) in ga je treba ustrezno odpraviti;
ker bi bila najprimernejša rešitev dati vsem državam članicam možnost, da v prehodnem obdobju uporabljajo znižano stopnjo za kmetijske proizvode v cvetličarskem in vrtnarskem sektorju ter les za kurjavo,
SPREJEL TO DIREKTIVO:
Člen 1
Direktiva 77/388/EGS se spremeni:
1. Člen 12(3)(d) se črta;
2. v člen 28(2) se vnese naslednje:
"(i) Države članice lahko uporabljajo znižano stopnjo za dobavo živih rastlin (skupaj s čebulicami, koreninami in podobnim, z rezanim cvetjem in okrasnim listjem) in lesa za kurjavo."
Člen 2
Države članice predložijo Komisiji besedila temeljnih določb nacionalne zakonodaje, sprejetih na področju, ki ga ureja ta direktiva.
Člen 3
Ta direktiva se uporablja od 1. januarja 1995.
Člen 4
Ta direktiva je naslovljena na države članice.
Direktiva 96/57/ES Evropskega parlamenta in Sveta z dne 3. septembra 1996
o zahtevah po energetski učinkovitosti za gospodinjske električne hladilnike, zamrzovalnike in njihove kombinacije
EVROPSKI PARLAMENT IN SVET EVROPSKE UNIJE STA ob upoštevanju Pogodbe o ustanovitvi Evropske skupnosti, zlasti člena 100a Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
v skladu s postopkom, določenim v členu 189b Pogodbe [3],
(1) ker je pomembno, da se spodbudijo ukrepi, katerih namen je pravilno delovanje notranjega trga;
(2) ker je Svet v svoji Resoluciji z dne 15. januarja 1985 o izboljšanju programov energetskega varčevanja v državah članicah [4] te pozval, naj si prizadevajo, in kadar je potrebno, še okrepijo svoja prizadevanja za spodbuditev gospodarnejše porabe energije z nadaljnjim razvojem celovitih politik energetskega varčevanja;
(3) ker gospodinjski hladilni aparati predstavljajo znaten delež domače porabe električne energije v Skupnosti in zato tudi celotne porabe električne energije; ker imajo različni modeli hladilnih aparatov, ki so na voljo na trgu Skupnosti, zelo različne stopnje porabe za dano prostornino in podobne značilnosti, t. j. izredno različno energetsko učinkovitost;
(4) ker nekatere države članice trenutno sprejemajo določbe v zvezi z učinkovitostjo gospodinjskih hladilnikov in zamrzovalnikov, kar bi lahko ustvarilo ovire v trgovini s temi izdelki v Skupnosti;
(5) ker je primerno, da je v predlogih za približevanje določb, ki jih določa zakon ali drugi predpis v državah članicah v zvezi z zdravjem, varnostjo, varstvom okolja in potrošnika, podlaga visoka raven varstva; ker ta direktiva, da bi znatno izboljšala energetsko učinkovitost teh aparatov, zagotavlja visoko raven varstva okolja in potrošnika;
(6) ker je sprejetje takih ukrepov v pristojnosti Skupnosti; ker so zahteve te direktive v okviru njenih ciljev in s tem izpolnjujejo zahteve člena 3b Pogodbe;
(7) ker poleg tega člen 130r Pogodbe poziva k varstvu in izboljšanju okolja ter preudarni in gospodarni uporabi naravnih virov, ta dva cilja pa sta cilja okoljske politike Skupnosti; ker proizvajanje in poraba energije sestavljata 30 % emisij ogljikovega dioksida (CO2), ki ga ustvari človek, in približno 35 % primarne porabe energije v Skupnosti; ker ti odstotki naraščajo;
(8) ker je poleg tega dvojni cilj Odločbe Sveta 89/364/EGS z dne 5. junija 1989 o akcijskem programu Skupnosti za izboljšanje učinkovitosti porabe električne energije [5] spodbuditi potrošnike k odločitvi za aparate in opremo z visoko električno učinkovitostjo ter izboljšati učinkovitost aparatov in opreme;
(9) ker je v svojih sklepih z dne 29. oktobra 1990 Svet kot cilj določil ustalitev emisij ogljikovega dioksida (CO2) v Skupnosti do leta 2000 na ravneh iz leta 1990; ker so za dosego tega cilja potrebni strožji ukrepi za ustalitev emisij CO2 v Skupnosti;
(10) ker je z Odločbo 91/565/EGS [6] ustanovljen program za spodbujanje energetske učinkovitosti v Skupnosti (program SAVE);
(11) ker ukrepi za energetsko učinkovitost, ki jih vključujejo najsodobnejši razpoložljivi modeli hladilnih aparatov, ne povečujejo pretirano njihovih proizvodnih stroškov in lahko v nekaj letih ali celo hitreje s prihranki energijepovrnejonjihovo nabavno ceno; ker ta izračun ne upošteva dodatne koristi, ki jo prinaša taka izognitev zunanjim stroškom proizvodnje električne energije, kot je emisija ogljikovega dioksida (CO2) in drugih škodljivih snovi;
(12) ker bo "naravna" pridobitev v energetski učinkovitosti zaradi tržnih pritiskov in izboljšanih proizvodnih procesov, ocenjena na približno 2 % na leto, prispevala k prizadevanjem za dosego strožjih standardov energetske porabe;
(13) ker Direktiva 92/75/EGS [7] (okvirna direktiva) in Direktiva Komisije 94/2/ES [8] (Direktiva o izvajanju Direktive 92/75/EGS), ki zahtevata obvezno označevanje aparatov in navedbo porabe energije v drugih oblikah, povečujeta ozaveščenost potrošnikov o energetski učinkovitosti gospodinjskih hladilnih aparatov; ker bo ta ukrep zato tudi spodbudil različne konkurente, da za svoje aparate ponudijo višje ravni energetske učinkovitosti od standardov, ki jih zahteva ta direktiva; ker je za dosego polne koristi in resnično izboljšanje celotne povprečne učinkovitosti prodanih aparatov potrošnikom poleg podatkov treba zagotoviti tudi navedbo standardov;
(14) ker mora ta direktiva, katere namen je odstraniti tehnične ovire v zvezi z izboljšanjem energetske učinkovitosti gospodinjskih hladilnih aparatov, slediti "novemu pristopu", ki je vzpostavljen z Resolucijo Sveta z dne 7. maja 1985 o novem pristopu v zvezi s tehnično uskladitvijo in standardi [9], ki posebej določa, da je zakonodajna uskladitev omejena na sprejem bistvenih zahtev v okviru direktiv, s katerimi morajo biti skladni izdelki na trgu;
(15) ker je potreben učinkovit sistem izvrševanja za zagotovitev pravilnega uresničevanja direktive, da se zajamčijo pravični pogoji konkurence za proizvajalce in zavarujejo potrošnikove pravice;
(16) ker bi bilo treba upoštevati Sklep Sveta 93/465/EGS z dne 22. julija 1993 v zvezi z moduli za različne faze postopkov ugotavljanja skladnosti in pravili za pritrjevanje in uporabo oznake skladnosti CE [10], ki so namenjeni uporabi v direktivah o tehničnem usklajevanju;
(17) ker bi bilo treba v interesu mednarodne trgovine uporabiti mednarodne standarde, kadarkoli je primerno; ker porabo električne energije hladilnega aparata določa standard EN 153 Evropskega odbora za standardizacijo iz julija 1995, ki temelji na mednarodnem standardu;
(18) ker morajo imeti gospodinjski hladilni aparati, ki izpolnjujejo zahteve energetske učinkovitosti te direktive, pritrjeno oznako CE in ustrezne podatke, da bi bil zanje mogoč prosti pretok;
(19) ker je ta direktiva omejena na gospodinjske hladilne aparate za živila, ki so priklopljeni na glavne električne razdelilne plošče, z izključitvijo kosovno izdelanih aparatov; ker je hladilna oprema za komercialno uporabo veliko bolj raznolika in je ne bi bilo primerno vključiti v to direktivo,
SPREJELA NASLEDNJO DIREKTIVO:
Člen 1
Ta direktiva se uporablja za nove gospodinjske hladilnike, omare za shranjevanje zamrznjene hrane, zamrzovalnike za hrano in njihove kombinacije, napajane iz električnega omrežja, kot so opredeljeni v Prilogi I (v nadaljnjem besedilu "hladilni aparati"). Ne nanaša se na aparate, ki lahko uporabljajo tudi druge vire energije, zlasti akumulatorske baterije, na gospodinjske hladilne aparate, ki delujejo po absorpcijskem načinu, in aparate, proizvedene po posebnem naročilu.
Člen 2
1. Države članice sprejmejo vse potrebne ukrepe za zagotovitev, da se hladilni aparati, ki jih zajema ta direktiva, lahko dajejo v promet v Skupnosti le, če je poraba električne energije zadevnega aparata nižja ali enaka največji dopustni porabi električne energije za njegov razred, kakor se izračuna po postopkih, določenih v Prilogi I.
2. Proizvajalec hladilnega aparata, ki ga zajema ta direktiva, njegov pooblaščeni zastopnik s sedežem v Skupnosti ali oseba, odgovorna za dajanje aparata na trg Skupnosti, je odgovorna za zagotovitev, da vsak aparat, ki se daje na trg, izpolnjuje zahtevo, navedeno v odstavku 1.
Člen 3
1. Države članice ne smejo na svojem ozemlju prepovedati, omejiti ali ovirati dajanja tistih hladilnih aparatov v promet, ki imajo oznako CE, ki izpričuje njihovo skladnost z vsemi določbami te direktive.
2. Države članice predvidevajo, da so hladilni aparati, ki imajo oznako CE, ki se zahteva po členu 5, skladni z vsemi določbami te direktive, razen če imajo dokaz, da ni tako.
3. (a) Kadar za hladilne aparate veljajo tudi druge direktive, ki zajemajo druge vidike in prav tako določajo pritrditev oznake CE, slednja kaže, da se za zadevne hladilne aparate prav tako predvideva, da izpolnjujejo določbe omenjenih drugih direktiv, razen če obstajajo nasprotni dokazi.
(b) Kadar pa ena ali več od zgoraj omenjenih direktiv dopušča proizvajalcu, da med prehodnim obdobjem izbere, katere predpise bo uporabil, oznaka CE kaže skladnost izključno z določbami tistih direktiv, ki jih je proizvajalec uporabil. Tedaj je v dokumentih, obvestilih ali navodilih, priloženih hladilnim aparatom, treba navesti referenčne številke uporabljenih direktiv, kakor so objavljene v Uradnem listu Evropskih skupnosti.
Člen 4
Postopki ugotavljanja skladnosti in obveznosti v zvezi z oznako CE za hladilne aparate so določeni v Prilogi II.
Člen 5
1. Kadar se aparati dajo v promet, morajo imeti oznako CE, ki jo sestavljata začetnici CE. Oblika oznake, ki se mora uporabljati, je prikazana v Prilogi III. Oznaka CE se vidno, čitljivo in neizbrisno pritrdi na hladilne aparate, in kadar je primerno, na embalažo.
2. Pritrjevanje kakršnih koli oznak na hladilne aparate, ki bi lahko zavedle tretje strani glede pomena in oblike oznake CE, je prepovedano. Na aparate, njihovo embalažo, list z navodili ali drugo dokumentacijo se lahko pritrdi katera koli druga oznaka, če ostane oznaka CE vidna in čitljiva.
Člen 6
1. Kadar država članica ugotovi, da je oznaka CE neustrezno pritrjena, mora proizvajalec ali njegov pooblaščeni zastopnik s sedežem v Skupnosti uskladiti izdelek in prenehati s kršitvijo v skladu s pogoji, ki jih določi država članica. Kadar proizvajalec niti njegov pooblaščeni zastopnik nima sedeža v Skupnosti, te obveznosti prevzame oseba, ki da hladilni aparat na trg Skupnosti.
2. Kadar izdelek še naprej ni skladen, država članica sprejme vse potrebne ukrepe v skladu s členom 7, da bi omejila ali prepovedala dajanje zadevnega izdelka na trg ali zagotovila, da se izdelek umakne s trga.
Člen 7
1. Vsaka odločitev, sprejeta v skladu s to direktivo, ki vsebuje omejitev dajanja hladilnih aparatov na trg, mora navajati natančne razloge, na katerih temelji. Prizadeto stran je treba nemudoma obvestiti o odločitvi in obenem o možnostih in rokih za pravna sredstva, ki so ji na razpolago na podlagi veljavne zakonodaje zadevne države članice.
2. Država članica nemudoma obvesti Komisijo o vsakem takem ukrepu, pri čemer navede razloge za svojo odločitev. Komisija o tem obvesti druge države članice.
Člen 8
Pred iztekom štirih let od sprejetja te direktive Komisija oceni dosežene rezultate in jih primerja s pričakovanimi. S ciljem napredovanja na drugo stopnjo izboljšanja energetske učinkovitosti Komisija nato v posvetu z zainteresiranimi stranmi preuči potrebo po določitvi drugega sklopa ustreznih ukrepov za opazno izboljšanje energetske učinkovitosti gospodinjskih hladilnih aparatov. Tedaj vsak ukrep v zvezi z energetsko učinkovitostjo in datum začetka njegove veljave temeljita na ravneh energetske učinkovitosti, ki se jih lahko gospodarsko in tehnično upraviči v luči takratnih okoliščin. Preuči se tudi katerikoli drug ukrep, ki je ocenjen kot primeren za izboljšanje učinkovitosti gospodinjskih hladilnih aparatov.
Člen 9
1. Države članice sprejmejo in objavijo zakone in druge predpise, potrebne za uskladitev s to direktivo, v enem letu po njenem sprejetju. O tem takoj obvestijo Komisijo.
Države članice začnejo uporabljati te določbe po preteku treh let od datuma sprejetja te direktive.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice sporočijo Komisiji besedila predpisov nacionalne zakonodaje, sprejetih na področju, ki ga ureja ta direktiva.
3. Med triletnim obdobjem po sprejetju te direktive države članice dovolijo dajanje tistih hladilnih aparatov na trg, ki izpolnjujejo enake pogoje, kakršni so se uporabljali na njihovem ozemlju na dan sprejetja te direktive.
Člen 10
z dne 30. septembra 1996 o spremembi Direktive Sveta 76/432/EGS o približevanju zakonodaje držav članic o zavornih napravah kmetijskih ali gozdarskih traktorjev na kolesih (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti, zlasti člena 100a Pogodbe,
ob upoštevanju Direktive Sveta 74/150/EGS z dne 4. marca 1974 o približevanju zakonodaje držav članic o homologaciji kmetijskih ali gozdarskih traktorjev na kolesih [1], kakor je bila nazadnje spremenjena z Direktivo 88/297/EGS [2], zlasti členov 12 in 13 Direktive,
ker se lahko preskus zaviranja izboljša tako, da se povprečni pojemek nadomesti z enačbo, ki določa zavorno pot kot funkcijo hitrosti; ker bodo tej spremembi sledile druge, katerih cilj je izboljšati varnost traktorjev in delov, ki so vključeni v njihovo uporabo;
ker so določbe te direktive v skladu z mnenjem Odbora za prilagajanje tehničnemu napredku, ustanovljenega z Direktivo 74/150/EGS,
SPREJELA NASLEDNJO DIREKTIVO:
Člen 1
Prilogi I in II k Direktivi Sveta 76/432/EGS( [3]) se spremenita skladno s Prilogo k tej direktivi.
Člen 2
Od 1. oktobra 1997 države članice ne smejo:
- v zvezi s tipom traktorja zavrniti podelitve EGS-homologacije, izdaje dokumenta, navedenega v zadnji alinei člena 10(1) Direktive 74/150/EGS, ali podelitve nacionalne homologacije ali
Od 1. marca 1988 države članice:
- ne smejo več podeliti EGS-homologacije ali izdati dokumenta, navedenega v zadnji alinei člena 10(1) Direktive 74/150/EGS, in
- lahko zavrnejo podelitev nacionalne homologacije
za tip traktorja zaradi razlogov v zvezi z zavornimi napravami, če niso izpolnjene zahteve Direktive 76/432/EGS, kakor je bila spremenjena s to direktivo.
Člen 3
1. Države članice sprejmejo zakone in druge predpise, potrebne za uskladitev s to direktivo, do 1. oktobra 1997. O tem takoj obvestijo Komisijo.
2. Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
3. Države članice predložijo Komisiji besedilo temeljnih predpisov nacionalne zakonodaje, sprejetih na področju, ki ga ureja ta direktiva.
Člen 4
Direktiva Evropskega parlamenta in Sveta 96/73/ES z dne 16. decembra 1996
o nekaterih metodah za kvantitativno analizo dvokomponentnih mešanic tekstilnih vlaken
EVROPSKI PARLAMENT IN SVET EVROPSKE UNIJE STA ob upoštevanju Pogodbe o ustanovitvi Evropske skupnosti in zlasti člena 100a Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
v skladu s postopkom, določenim v členu 189b Pogodbe [3],
ker je bila Direktiva Sveta 72/276/EGS z dne 17. julija 1972 o približevanju zakonodaje držav članic v zvezi z določenimi metodami za kvantitativno analizo dvokomponentnih mešanic tekstilnih vlaken [4] večkrat in znatno spremenjena in ker bi bilo treba zaradi večje jasnosti in preglednosti pripraviti prečiščeno besedilo navedene direktive;
ker se mora v skladu z Direktivo Evropskega parlamenta in Sveta 96/74/ES z dne 16. decembra 1996 o tekstilnih imenih [5] na oznaki navesti surovinska sestava tekstilnih izdelkov in je treba z analizo nadzorovati skladnost teh izdelkov z navedbami na etiketi;
ker bi metode, uporabljene za uradna testiranja, ki se izvajajo v državah članicah za določitev surovinske sestave za tekstilne izdelke, morale biti enotne glede predhodne obdelave vzorca in kvantitativne analize le-tega;
ker Direktiva 96/74/ES predvideva, da bodo metode za zbiranje vzorcev in analizo, ki se uporabljajo v državah članicah za določanje surovinske sestave za izdelke, podrobno opredeljene v posamičnih direktivah in ker je zato v Prilogi II te direktive navedenih 15 enotnih metod analize za večino tekstilnih izdelkov, narejenih iz dvokomponentnih mešanic, ki so na trgu;
ker tehnični napredek zahteva pogoste prilagoditve tehničnih specifikacij, ki so določene z posamičnimi direktivami o metodah za analizo tekstila, in ker je za omogočanje izvajanja ukrepov, ki so v ta namen potrebni, treba določiti postopek, ki ustvarja tesno sodelovanje med državami članicami in Komisijo v okviru Odbora za direktive o tekstilnih imenih in označevanju;
ker lahko pri dvokomponentnih mešanicah, za katere ne obstaja enotna metoda analize na ravni Skupnosti, v laboratoriju, ki je odgovoren za testiranja, določijo sestavo takih mešanic z uporabo katere koli veljavne metode, ki jo imajo na voljo, s tem da v poročilu o analizi navedejo dobljene rezultate ter stopnjo točnosti uporabljene metode, če je ta točnost znana;
ker so določbe te direktive v skladu z mnenjem Odbora za direktive o tekstilnih imenih in označevanju;
ker ta direktiva ne sme vplivati na obveznosti držav članic v zvezi s časovnimi roki za prenos direktiv, navedenih v delu B Priloge III,
SPREJELA NASLEDNJO DIREKTIVO:
Člen 1
Ta direktiva se nanaša na metode za kvantitativno analizo določenih dvokomponentnih mešanic tekstilnih vlaken skupaj s pripravo preskusnih vzorcev in preskušancev.
Člen 2
"Preskusni vzorec" pomeni vzorec ustrezne velikosti za analizo, ki se vzame iz laboratorijskih osnovnih vzorcev, ti pa so vzeti iz skupine izdelkov za analizo.
"Preskušanec" pomeni del preskusnega vzorca, ki je potreben za posamezni testni rezultat.
Člen 3
Države članice sprejmejo vse potrebne ukrepe za zagotovitev, da se v skladu z Direktivo 96/74/ES določbe Prilog I in II o metodah za kvantitativno analizo določenih dvokomponentnih tekstilnih mešanic vlaken, vključno s pripravo preskusnih vzorcev in preskušancev, uporabljajo pri vseh uradnih preskusih za določitev sestave tekstilnih izdelkov na trgu.
Člen 4
V katerem koli laboratoriju, ki je odgovoren za testiranja dvokomponentnih mešanic, za katere ne obstaja enotna metoda analize na ravni Skupnosti, določijo sestavo takih mešanic z uporabo katere koli veljavne metode, ki jim je na voljo, s tem da v poročilu o analizi navedejo dobljene rezultate ter stopnjo točnosti uporabljene metode, kolikor je ta znana.
Člen 5
1. Ustanovi se Odbor za direktive o tekstilnih imenih in označevanju, v nadaljnjem besedilu "odbor"; sestavljajo ga predstavniki držav članic, predseduje pa mu predstavnik Komisije.
2. Odbor sprejme svoj poslovnik.
3. Prilagoditve tehničnemu napredku pri metodah za kvantitativno analizo, ki so določene v Prilogi II, se opravijo v skladu s postopkom, določenim v členu 6.
Člen 6
1. Kadar se uporabi postopek iz tega člena, zadeve predloži odboru predsednik na lastno pobudo ali na predlog predstavnika države članice.
2. Predstavnik Komisije predloži odboru osnutek potrebnih ukrepov. Odbor da svoje mnenje o osnutku v roku, ki ga lahko določi predsednik glede na nujnost zadeve. Mnenje se sprejme z večino, ki jo določa člen 148(2) Pogodbe za sprejemanje odločitev Sveta na predlog Komisije. Glasovi predstavnikov držav članic v odboru se ponderirajo na način iz navedenega člena. Predsednik ne glasuje.
3.(a) Komisija sprejme predlagane ukrepe, če so v skladu z mnenjem odbora.
(b) Če predlagani ukrepi niso v skladu z mnenjem odbora ali če mnenje ni bilo dano, Komisija brez odlašanja predloži Svetu predlog ukrepov, ki naj se sprejmejo.
Svet odloča s kvalificirano večino.
(c) Če Svet ne odloči v treh mesecih po prejemu predloga, sprejme predlagane ukrepe Komisija.
Člen 7
Države članice predložijo Komisiji besedila temeljnih predpisov nacionalne zakonodaje, sprejetih na področju, ki ga ureja ta direktiva.
Člen 8
Direktive, navedene v delu A Priloge III, so s tem razveljavljene ne glede na obveznosti držav članic glede rokov za njihov prenos, ki so navedeni v delu B Priloge III.
Sklicevanja na razveljavljene direktive se štejejo za sklicevanja na to direktivo in se berejo v skladu s korelacijsko tabelo v Prilogi IV.
Člen 9
Ta direktiva je naslovljena na države članice.
Ta direktiva začne veljati dvajseti dan po objavi v Uradnem listu Evropskih skupnosti.
z dne 19. novembra 1996 o sistemih najemanja ladijskega prostora in določanja cen v nacionalnem in mednarodnem prevozu po celinskih plovnih poteh v Skupnosti
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 75 Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
v skladu s postopkom, določenim v členu 189c Pogodbe [3],
ker rastoči problemi zasičenosti cest in železnic, prometne varnosti, okolja, varčevanja z energijo in kakovosti življenja vseh državljanov v javnem interesu zahtevajo hitrejši razvoj in boljšo uporabo prevoznega potenciala celinskih plovnih poti, zlasti z izboljšanjem njihove konkurenčnosti;
ker razlike v nacionalnih ureditvah sistemov gospodarske dejavnosti prevoza po celinskih plovnih poteh ne omogočajo tekočega delovanja notranjega trga v tem sektorju; ker bi bilo treba zato uvesti skupne določbe na ravni Skupnosti za celoten trg celinskih plovnih poti skladno z Resolucijo Sveta z dne 24. oktobra 1994 o strukturnih izboljšavah v prevozu po celinskih plovnih poteh [4];
ker tekoče delovanje notranjega trga zahteva prilagoditev prevoza po celinskih plovnih poteh z organizacijo rotacijskega najemanja ladijskega prostora, da bi se tako približali večji komercialni prožnosti in sistemu prostega najemanja ladijskega prostora in določanja cen;
ker je treba v ta namen predvideti prehodno obdobje, pri čemer bi področje uporabe sistema rotacije postopno omejili, da bi se prevozniki prilagodili pogojem prostega trga in, če je primerno, ustanovili trgovska združenja, ki bolje ustrezajo logističnim potrebam vkrcevalcev;
ker je v skladu z načelom subsidiarnosti potrebno in hkrati primerno, da se določi enoten časovni razpored za postopno liberalizacijo trga na ravni Skupnosti, pri čemer bi bile države članice odgovorne za izvedbo take liberalizacije;
ker je treba sprejeti predpise, ki bi dopuščali ukrepanje na zadevnem trgu prevoza v primeru resnih motenj; ker bi bilo treba v ta namen Komisijo pooblastiti, da sprejme ustrezne ukrepe po postopku svetovalnega odbora,
SPREJEL NASLEDNJO DIREKTIVO:
Člen 1
Za namene te direktive:
(a) "rotacijski sistem najemanja ladijskega prostora" pomeni sistem, ki ga sestavlja razporejanje zahtevkov strank za prevoze na borzi ladijskega prostora po predhodno določenih cenah in po objavljenih pogojih na osnovi vrstnega reda, po katerem so plovila na voljo po razkladanju. Od prevoznikov se zahteva, da si v vrstnem redu njihove prijave v rotaciji izberejo tovor med razpoložljivim tovorom. Tisti, ki ničesar ne izberejo, obdržijo svoj položaj v vrstnem redu;
(b) "prevoznik" pomeni lastnika ali upravljavca enega ali več plovil, s katerimi opravlja prevoze po celinskih plovnih poteh;
(c) "pristojni organ" pomeni organ, ki ga država članica imenuje za upravljanje in organiziranje rotacijskega sistema najemanja ladijskega prostora;
(d) "resne motnje trga" pomeni pojav problemov na trgu prevoza po celinskih plovnih poteh, ki so specifični za ta trg in lahko povzročijo resne in potencialno trajne presežke ponudbe nad povpraševanjem ter s tem resno ogrozijo finančno stabilnost in preživetje velikega števila prevoznikov po celinskih plovnih poteh, če kratkoročne in srednjeročne napovedi za zadevni trg ne kažejo znatnih in trajnih izboljšav.
Člen 2
Na področju nacionalnega in mednarodnega prevoza po celinskih plovnih poteh v Skupnosti zadevne stranke prosto sklepajo pogodbe in se prosto pogajajo o cenah.
Člen 3
Ne glede na člen 2 lahko države članice za prehodno obdobje do 1. januarja 2000 ohranijo sistem minimalnih obveznih tarif in rotacijske sisteme najemanja ladijskega prostora, pod pogojem, da:
- so izpolnjeni pogoji, določeni v členih 4, 5 in 6; ter
- so predpisani sistemi rotacije in določanja cen prosto dostopni vsem prevoznikom držav članic pod enakimi pogoji.
Člen 4
V prehodnem obdobju iz člena 3 v rotacijske sisteme najemanja ladijskega prostora ne sodijo:
(a) olja in plini, tekoči tovor in suhi tovor v razsutem stanju, posebni tovori, kot so težki in nedeljivi tovori, prevoz zabojnikov, prevoz znotraj pristaniških območij, vsaka vrsta prevoza za lastne potrebe in vsaka vrsta prevoza, ki že poteka izven rotacijskega sistema najemanja ladijskega prostora;
(b) tovori, ki jih ni mogoče učinkovito prevažati s takimi sistemi, zlasti:
- prevoz, ki zahteva opremo za ravnanje z blagom,
- kombinirani prevoz, tj. intermodalni prevoz, pri katerem potekajo poti v glavnem po celinskih plovnih poteh, začetne in/ali končne etape (kar se da kratke) pa po cesti ali železnici.
Člen 5
V prehodnem obdobju iz člena 3 države članice sprejmejo potrebne ukrepe za kar največje povečanje fleksibilnosti v rotacijskih sistemih najemanja ladijskega prostora, zlasti:
- tako, da vkrcevalcem zagotovijo možnost sklepanja pogodb za večkratne vožnje, to je serijo zaporednih voženj z istim plovilom,
- z zagotovitvijo, da se enkratne ali večkratne vožnje, ki se dvakrat zaporedno ponudijo v rotacijskem sistemu najemanja ladijskega prostora, ne da bi našle odjemalca, izvzamejo iz sistema in se o njih prosto pogaja.
Člen 6
V obdobju dveh let od začetka veljavnosti te direktive države članice, ki sodelujejo v rotacijskem sistemu najemanja ladijskega prostora, sprejmejo potrebne ukrepe, ki ladjarjem omogočajo prosto izbiro med tremi vrstami pogodb:
- pogodbami na čas, vključno s pogodbami o zakupu, če da prevoznik eno ali več plovil in posadko na voljo izključno eni stranki za določeno obdobje za prevoz blaga za navedeno stranko proti plačilu določenega zneska denarja na dan. Pogodbo stranki skleneta prostovoljno,
- tonažnimi pogodbami, kjer se prevoznik obveže, da bo v obdobju, predpisanem v pogodbi, prepeljal določeno tonažo proti plačilu prevozne tarife na tono. Stranki skleneta pogodbo prostovoljno, mora pa vključevati velike pošiljke,
- pogodbami za enkratne ali večkratne vožnje.
Člen 7
1. V primeru resnih motenj na trgu prevoza po celinskih plovnih poteh lahko Komisija brez poseganja v Uredbo Sveta (EGS) št. 1101/89 z dne 27. aprila 1989 o strukturnih izboljšavah v prevozu po celinskih plovnih poteh [5] na zahtevo države članice sprejme ustrezne ukrepe in zlasti ukrepe, namenjene preprečevanju morebitnega novega povečanja prevozne zmogljivosti, ponujene na zadevnem trgu. Odločba se sprejme po postopku iz člena 8(2).
2. V primeru zahteve države članice za ustrezne ukrepe se odločba sprejme v obdobju treh mesecev od prejema zahtevka.
3. Zahtevi države članice za sprejetje ustreznih ukrepov se morajo priložiti vsi potrebni podatki za presojo gospodarskega položaja zadevnega sektorja, zlasti:
- navedba povprečnih stroškov in cen za različne vrste prevoza;
- stopnja uporabe skladišča,
- pričakovano povpraševanje.
Ti podatki se lahko uporabijo samo v statistične namene. Ne smejo se uporabiti v davčne namene ali sporočiti tretjim osebam.
4. Odločbe, sprejete skladno s tem členom, katerih trajanje ne sme presegati trajanja motenj na trgu, se takoj uradno sporočijo državam članicam.
Člen 8
1. Komisiji pomaga odbor, ustanovljen z Direktivo 91/672/EGS [6].
2. Predstavnik Komisije predloži odboru osnutek ukrepov v sprejem. Odbor poda svoje mnenje o osnutku, po potrebi z glasovanjem, v roku, ki ga lahko določi predsednik glede na nujnost zadeve.
Mnenje se vnese v zapisnik; poleg tega ima vsaka država članica pravico zahtevati, da se njeno stališče vnese v zapisnik.
Komisija v največji meri upošteva mnenje odbora. Komisija odbor obvesti, kako se je njegovo mnenje upoštevalo.
Člen 9
1. Države članice sprejmejo zakone in druge predpise, potrebne za uskladitev s to direktivo, pred 1. januarjem 1997. O tem takoj obvestijo Komisijo.
Države se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice nemudoma predložijo Komisiji besedila temeljnih predpisov nacionalne zakonodaje, sprejetih na področju, ki ga ureja ta direktiva.
Člen 10
Uredba Komisije (ES) št. 242/96 z dne 7. februarja 1996 o uvrstitvi določenega blaga v kombinirano nomenklaturo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2658/87 z dne 23. junija 1987 o tarifni in statistični nomenklaturi ter skupni carinski tarifi [1], nazadnje spremenjene z Uredbo Komisije (ES) št. 3009/95 [2] in zlasti člena 9 Uredbe,
ker je zaradi zagotavljanja enotne uporabe kombinirane nomenklature, ki je priloga navedene uredbe, treba sprejeti ukrepe v zvezi z uvrstitvijo blaga iz Priloge k tej uredbi;
ker Uredba (EGS) št. 2658/87 določa splošna pravila za razlago kombinirane nomenklature in se ta pravila uporabljajo tudi za vsako drugo nomenklaturo, ki delno ali v celoti temelji na njej ali ji dodaja dodatne pododdelke, in ki jo določajo posebni predpisi Skupnosti, z namenom uporabe tarifnih ali drugih ukrepov v zvezi z blagovno menjavo;
ker se mora v skladu z navedenimi temeljnimi pravili blago, poimenovano v stolpcu 1 preglednice v prilogi k tej uredbi, uvrstiti v ustrezne tarifne oznake KN iz stolpca 2, in sicer iz utemeljitev, navedenih v stolpcu 3;
ker je sprejeto, da se po določbah iz člena 12(6) Uredbe Sveta (EGS) št. 2913/92 z dne 12. oktobra 1992 o carinskem zakoniku Skupnosti [3], nazadnje spremenjene z Uredbo Komisije (EGS) št. 2454/93 [4], imetnik za obdobje treh mesecev še naprej lahko sklicuje na zavezujoče tarifne informacije, ki jih izdajo carinski organi držav članic v zvezi z uvrstitvijo blaga v kombinirano nomenklaturo in ki niso v skladu s pravicami, določenimi s to uredbo;
ker so ukrepi, predvideni v tej uredbi, skladni z mnenjem oddelka za tarifno in statistično nomenklaturo Odbora za carinski zakonik,
SPREJELA NASLEDNJO UREDBO:
Člen 1
Blago, poimenovano v stolpcu 1 priložene preglednice, je zdaj uvrščeno v kombinirano nomenklaturo v ustrezne tarifne oznake KN iz stolpca 2 navedene preglednice.
Člen 2
Na podlagi člena 12(6) Uredbe (EGS) št. 2913/92 se je za obdobje treh mesecev mogoče še naprej sklicevati na zavezujoče tarifne informacije, ki so jih izdali carinski organi držav članic in niso skladni s pravicami, ki jih določa ta uredba.
Člen 3
Ta uredba začne veljati 21. dan po objavi v Uradnem listu Evropskih skupnosti.
z dne 29. marca 1996 o spremembah uredb (EGS) št. 1362/87 in (EGS) št. 1158/91 v zvezi z odkupom in dodelitvijo pomoči za zasebno skladiščenje posnetega mleka v prahu in Uredbe (EGS) št. 1756/93 o določitvi operativnih dogodkov za kmetijski menjalni tečaj, ki se uporablja za mleko in mlečne proizvode
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 804/68 z dne 27. junija 1968 o skupni ureditvi trga za mleko in mlečne proizvode [1], nazadnje spremenjene z Uredbo Komisije (ES) št. 2931/95 [2], in zlasti členov 7(5) in 28 Uredbe,
ob upoštevanju Uredbe Sveta (EGS) št. 3813/92 z dne 28. decembra 1992 o obračunski enoti in menjalnih tečajih, ki se uporabljajo za namene skupne kmetijske politike [3], nazadnje spremenjene z Uredbo (ES) št. 150/95 [4], in zlasti člena 6(2) Uredbe,
ker je bila Uredba Sveta (EGS) št. 1014/68 z dne 20. julija 1968 o določitvi splošnih pravil za javno skladiščenje posnetega mleka v prawu [5], nazadnje spremenjena z Uredbo (EGS) št. 3577/90 [6], razveljavljena s 1. marcem 1996 z Uredbo Sveta (ES) št. 1538/95 [7]; ker je bilo nekaj pravil v Uredbi (EGS) št. 1014/68 vključenih v člen 7 Uredbe (EGS) št. 804/68, spremenjene z Uredbo (ES) št. 1538/95; ker je bila Uredba Komisije (EGS) št. 625/78 z dne 30. marca 1978 o podrobnih pravilih uporabe za javno skladiščenje posnetega mleka v prawu [8], nazadnje spremenjena z Uredbo (ES) št. 1802/95 [9], preoblikovana, ko je bila prilagojena zaradi razveljavitve Uredbe (EEC) št. 1014/68; ker je bila posledično s 1. marcem 1996 razveljavljena tudi Uredba (EGS) št. 625/78 z Uredbo Komisije (ES) št. 322/96 z dne 22. februarja 1996 o podrobnih pravilih uporabe za javno skladiščenje posnetega mleka v prahu [10];
ker se Uredba Komisije (EGS) št. 1362/87 z dne 18. maja 1987 o podrobnih pravilih za uporabo Uredbe Sveta (EGS) št. 777/87 v zvezi z odkupom in dodelitvijo pomoči za zasebno skladiščenje posnetega mleka v prahu [11], nazadnjespremenjena z Uredbo (ES) št. 1137/94 [12], Uredba Komisije (EGS) št. 1158/91 z dne 3. maja 1991 o odkupu posnetega mleka v prahu preko javnega razpisa za intervencijske agencije [13], nazadnje spremenjena z Uredbo (ES) št. 1802/95, in Uredba Komisije (EGS) št. 1756/93 [14], nazadnje spremenjena z Uredbo (ES) št. 315/96 [15], sklicujejo na Uredbi (EGS) št. 1014/68 in (EGS) št. 625/78; ker je treba ta sklicevanja nadomestiti s sklicevanji na Uredbo (ES) št. 322/96; ker je treba nadalje Uredbo (EGS) št. 1158/91 spremeniti tako, da določa način izračuna odkupne cene na osnovi vsebnosti beljakovin v posnetem mleku v prahu;
ker člen 5 Uredbe (EGS) št. 1362/87 glede sheme zasebnega skladiščenja posnetega mleka v prahu določa, da ga izvajalec lahko ne glede na običajna pravila, ki se uporabljajo, po poteku tridesetdnevnega pogodbenega obdobja odstrani iz skladišča, če je posneto mleko v prahu namenjeno izvozu; ker se to odstopanje le redko uporablja in po nepotrebnem otežuje upravljanje sheme; ker se mora torej zaradi tega odpraviti;
ker so ukrepi, predvideni s to uredbo, v skladu z mnenjem Upravljalnega odbora za mleko in mlečne izdelke,
SPREJELA NASLEDNJO UREDBO:
Člen 1
Uredba (EGS) št. 1362/87 se spremeni:
(a) točka (a) se nadomesti z naslednjim:
"(a) je proizvedeno v proizvodni enoti, ki se obveže, da bo redno hranila evidence iz točke (b) člena 2(1) Uredbe (ES) št. 322/96."
(b) točka (e) se nadomesti na naslednji način:
3. Člen 5 se izbriše.
Člen 2
Uredba (EGS) št. 1158/91 se spremeni:
2. Člen 3(1) se nadomesti:
"1. Ponudniki lahko sodelujejo na razpisu samo:
- v zvezi s posnetim mlekom v prahu, proizvedenem v 21 dneh pred končnim datumom za predložitev ponudb; v primeru, predvidenem v drugem stavku Priloge III (e) k Uredbi (ES) št. 322/96 se to obdobje določi na tri tedne,
- če se pisno obvežejo, da bodo ravnali v skladu s členom 4(6) Uredbe (ES) št. 322/96."
3. Točka (c) v drugem pododstavku člena 7(1) se nadomesti z naslednjim:
"(c) skladišče, kamor mora biti dobavljen. Za to se uporabljata člena 5 in 6 Uredbe (ES) št. 322/96."
4. Člen 9 se nadomesti z naslednjim:
"Člen 9
V obdobju, ki se začne na sto dvajseti dan po prevzemu posnetega mleka v prahu in konča sto štirideseti dan po tem, intervencijska agencija plača uspešnemu ponudniku odkupno ceno. Plačilo se izvede za vsako prevzeto količino, če je bila preverjena skladnost z zahtevami, omenjenimi v drugem odstavku člena 1.
Odkupna cena se izračuna na naslednji način:
- če je vsebnost beljakovin v suhi snovi brez maščob 35,6 % ali več, je odkupna cena tista, ki je navedena v ponudbi;
- če je vsebnost beljakovin v suhi snovi brez maščob manjša od 35,6 %, vendar ne manj kot 31,4 %, je odkupna cena tista, ki je navedena v ponudbi brez "d", izračunana kot sledi:
d = ponudbena cena × [(0,356 – vsebnost beljakovin) × 1,75].
Vsebnost beljakovin se določi po metodi iz Priloge I k Uredbi (ES) št. 322/96."
Uporabljata se člena 2 in 3 Uredbe (ES) št. 322/96."
Člen 3
Točka 1 oddelka CI dela C in točka 3 dela D Priloge k Uredbi (EGS) št. 1756/93 se nadomestita z naslednjim besedilom:
B.Dodatni stroški prevoza, navedeni v členu 6(2) Kmetijski menjalni tečaj, ki se uporablja na dan prevzema obravnavanega blaga"
Člen 4
Ta uredba začne veljati na dan po objavi v Uradnem listu Evropskih skupnosti.
z dne 22. aprila 1996 o dopolnitvi Uredbe (EGS) št. 3906/89 z namenom razširiti gospodarsko pomoč na Bosno in Hercegovino
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti, in zlasti člena 235 Pogodbe,
ob upoštevanju predloga Komisije,
ob upoštevanju mnenja Evropskega parlamenta [1],
o podrobnih pravilih za uporabo Uredbe Sveta (EGS) št. 1785/81 v zvezi s poročili v sektorju sladkorja
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 1785/81 z dne 30. junija 1981 o skupni ureditvi trgov za sladkor [1], kakor je bila nazadnje spremenjena z Uredbo (ES) št. 1101/95 [2], in zlasti člena 39 Uredbe,
ker člen 39 Uredbe (EGS) št. 1785/81 zahteva, da si države članice in Komisija izmenjujejo informacije, potrebne za izvajanje navedene uredbe; ker je izvedbena pravila določila Uredba Komisije (EGS) št. 787/83 z dne 29. marca 1983 o poročilih v sektorju sladkorja [3], kakor je bila nazadnje spremenjena z Uredbo (EGS) št. 3819/85 [4]; ker je treba zaradi razvoja v ureditvi trgov za sladkor in zlasti zaradi obveznosti, ki jih je sprejela Skupnost v skladu s Sporazumom o kmetijstvu, sklenjenim v okviru urugvajskega kroga večstranskih trgovinskih pogajanj, ta pravila preveriti in jim dodati nova, in bi bilo torej treba Uredbo (EGS) št. 787/83 z začetkom tržnega leta 1996/97 razveljaviti;
ker morajo biti na voljo ustrezne informacije in zlasti informacije o spremembah v količinah v lasti intervencijskih agencij ter o porazdelitvi teh količin med skladišči, odobrenimi v skladu s členom 1(2) Uredbe Sveta (EGS) št. 447/68 z dne 9. aprila 1968 o splošnih pravilih za intervencijski odkup sladkorja [5], kakor je bila nazadnje spremenjena z Uredbo (EGS) št. 1359/77 [6], če naj se pravilno oceni stanje v zvezi s sladkorjem, kupljenim ali prodanim v okviru intervencijskih ukrepov iz Uredbe (EGS) št. 1785/81; ker je nujno tudi, če naj bi se budno spremljalo izvajanje intervencijskega sistema, da so redno na voljo informacije o količinah sladkorja, ki so se izkazale kot neprimerne za prehrano ljudi, in o količinah, uporabljenih za proizvodnjo nekaterih kemičnih proizvodov, pri čemer se navedejo količine sladkorja, ki so bile bodisi denaturirane v skladu z enim izmed postopkov iz Priloge k Uredbi Komisije (EGS) št. 100/72 z dne 14. januarja 1972 o podrobnih pravilih za denaturacijo sladkorja za živalsko krmo [7], kakor je bila nazadnje spremenjena z Uredbo (ES) št. 260/96 [8], bodisi uporabljene pri proizvodnji kemičnih proizvodov iz Priloge k Uredbi Sveta (EGS) št. 1010/86 z dne 25. marca 1986 o splošnih pravilih za proizvodno nadomestilo za nekatere sladkorne proizvode, ki se uporabljajo v kemični industriji [9], kakor je bila nazadnje spremenjena z Uredbo (ES) št. 1101/95, in tistih iz Priloge k Uredbi Komisije (EGS) št. 1729/78 z dne 24. julija 1978 o podrobnih pravilih za uporabo v zvezi s proizvodnim nadomestilom za sladkor, ki se uporablja v kemični industriji [10], kakor je bila nazadnje spremenjena z Uredbo (ES) št. 260/96;
ker je točno in redno spremljanje trgovine s tretjimi državami edini način, da se skrbno spremlja razvoj dogodkov glede omejitev, ki izhajajo iz obveznosti Skupnosti po prej navedenem Sporazumu o kmetijstvu, in tistih, ki izhajajo iz obveznosti Skupnosti po Mednarodnem sporazumu o sladkorju, ter da se, kadar je to ustrezno, sprejmejo potrebni ukrepi, zlasti za uporabo člena 23(4a) Uredbe (EGS) št. 1785/81; ker bi Komisija zato morala redno prejemati ustrezne informacije ne le o uvozu in izvozu proizvodov, za katere so bili določeni prelevmani ali nadomestila, v zvezi s katerimi so izdana dovoljenja, zlasti po Uredbi Komisije (ES) št. 1464/95 z dne 27. junija 1995 o posebnih podrobnih pravilih za uporabo sistema uvoznih in izvoznih dovoljenj v sektorju sladkorja [11], kakor je bila spremenjena z Uredbo (ES) št. 2136/95 [12], ob upoštevanju bolj splošnih določb Uredbe Komisije (EGS) št. 3719/88 [13], kakor je bila nazadnje spremenjena z Uredbo (ES) št. 2137/95 [14], in Uredbe Komisije (EGS) št. 3665/87 [15], kakor je bila nazadnje spremenjena z Uredbo (ES) št. 1384/95 [16], temveč tudi o uvozu in izvozu proizvodov, ki se izvažajo brez nadomestila, z dovoljenjem ali brez njega, in zlasti tistih iz postopka aktivnega oplemenitenja; ker mora biti omogočeno tudi spremljanje uvoza preferenčnega sladkorja, da se zagotovi učinkovito izvajanje Uredbe Komisije (EGS) št. 2782/76 z dne 17. novembra 1976 o podrobnih izvedbenih pravilih za uvoz preferenčnega sladkorja [17], kakor je bila nazadnje spremenjena z Uredbo (EGS) št. 1714/88 [18];
ker zahteva učinkovito upravljanje sistema kvot, opredeljenega pod naslovom III Uredbe (EGS) št. 1785/81, zlasti zaradi obveznosti Skupnosti po prej navedenem Sporazumu o kmetijstvu, poznavanje vseh ustreznih dejavnikov; ker to vključuje uporabo Uredbe Sveta (EGS) št. 206/68 z dne 20. februarja 1968 o okvirnih določbah za pogodbe in panožne sporazume o nakupu sladkorne pese [19], kakor je bila nazadnje spremenjena z Aktom o pristopu Avstrije, Finske in Švedske, Uredbe Sveta (EGS) št. 193/82 z dne 26. januarja 1982 o splošnih pravilih za prenos kvot v sektorju sladkorja [20], Uredbe Komisije (EGS) št. 2670/81 z dne 14. septembra 1981 o podrobnih izvedbenih pravilih glede proizvodnje sladkorja, ki presega kvoto [21], kakor je bila nazadnje spremenjena z Uredbo (ES) št. 158/96 [22], in Uredbe Komisije (EGS) št. 1443/82 z dne 8. junija 1982 o podrobnih pravilih za uporabo sistema kvot v sektorju sladkorja [23], kakor je bila nazadnje spremenjena z Uredbo (ES) št. 392/94 [24]; ker se zgoraj navedeno nanaša tudi na sistem izravnavanja stroškov skladiščenja iz člena 8 Uredbe (EGS) št. 1785/81; ker se to nanaša na uporabo Uredbe Sveta (EGS) št. 1358/77 z dne 20. junija 1977 o splošnih pravilih za izravnavanje stroškov skladiščenja sladkorja in razveljavitvi Uredbe (EGS) št. 750/68 [25], kakor je bila nazadnje spremenjena z Uredbo (EGS) št. 3042/78 [26], in Uredbe Komisije (EGS) št. 1998/78 z dne 18. avgusta 1978 o podrobnih pravilih za izravnavanje stroškov skladiščenja sladkorja [27], kakor je bila nazadnje spremenjena z Uredbo (EGS) št. 1758/93 [28];
ker morajo imeti zadevne osebe jamstvo, da bodo informacije o vsakem podjetju obravnavne kot zaupne;
ker so ukrepi, predvideni s to uredbo, v skladu z mnenjem Upravljalnega odbora za sladkor,
SPREJELA NASLEDNJO UREDBO:
Člen 1
V zvezi z intervencijskimi ukrepi, sprejetimi skladno s členoma 9(1) in 11(1) Uredbe (EGS) št. 1785/81, vsaka država članica vsak teden obvesti Komisijo za prejšnji teden:
(a) o količinah belega sladkorja in surovega sladkorja tel quel, ki so bile ponujene intervencijski agenciji, a jih še ni prevzela;
(b) o količinah belega sladkorja in surovega sladkorja tel quel, ki jih je prevzela intervencijska agencija;
(c) o količinah belega sladkorja in surovega sladkorja tel quel, ki jih je prodala intervencijska agencija.
Člen 2
Na zahtevo Komisije ji vsaka država članica predloži seznam količin belega sladkorja in surovega sladkorja tel quel, ki jih je prevzela intervencijska agencija, in njihovo porazdelitev med odobrena skladišča.
Člen 3
V zvezi z intervencijskimi ukrepi, sprejetimi skladno s členom 9(2) Uredbe (EGS) št. 1785/81, vsaka država članica obvesti Komisijo:
1. vsak teden za prejšnji teden o količinah belega sladkorja in surovega sladkorja tel quel, za katere je bilo izdano potrdilo o denaturacijski premiji;
2. na zahtevo Komisije za določeno obdobje o količinah belega sladkorja in surovega sladkorja, ki so bile denaturirane, pri čemer se navede, kateri postopek iz Priloge k Uredbi (EGS) št. 100/72 je bil uporabljen.
Člen 4
V zvezi z intervencijskimi ukrepi, sprejetimi skladno s členom 9(3) Uredbe (EGS) št. 1785/81, vsaka država članica obvesti Komisijo:
1. najpozneje do konca vsakega koledarskega meseca za prejšnji koledarski mesec o količinah belega sladkorja, surovega sladkorja, sirupov, izraženih kot beli sladkor, in izoglukoze, izražene kot suha snov, za katere:
(a) je bilo potrdilo o proizvodnem nadomestilu dejansko izdano;
(b) je bilo proizvodno nadomestilo plačano;
2. vsako leto najpozneje do konca septembra za prejšnje tržno leto o količinah belega sladkorja, količinah surovega sladkorja in sirupov, izraženih kot beli sladkor, ter količinah izoglukoze, izraženih kot suha snov, razčlenjenih po proizvodih iz Priloge k Uredbi (EGS) št. 1010/86, za katere:
(a) je bilo potrdilo o proizvodnem nadomestilu dejansko izdano;
(b) je bilo proizvodno nadomestilo plačano;
3. vsako leto najpozneje do konca septembra za prejšnje tržno leto o količinah osnovnih proizvodov iz točke 2, uporabljenih za proizvodnjo vmesnih proizvodov iz Priloge k Uredbi (EGS) št. 1729/78.
Člen 5
V zvezi z izvozom v tretje države vsaka država članica obvesti Komisijo:
1. vsak teden za prejšnji teden:
(a) o količinah, za katere so bila dejansko izdana dovoljenja, skupaj z zneski izvoznih nadomestil, določenih v skladu s točko (a) drugega pododstavka člena 17(5) Uredbe (EGS) št. 1785/81, razčlenjenih na:
- beli sladkor pod tarifnimi oznakami KN 17019100, 17019910 in 17019990,
- surovi sladkor tel quel pod tarifnima oznakama KN 17011190 in 17011290,
- saharozne sirupe, izražene kot beli sladkor, pod tarifnimi oznakami KN 17026090, 17029060, 17029071, 17029099 in 21069059,
- izoglukozo, izraženo kot suha snov, pod tarifnimi oznakami KN 17024010, 17026010, 17029030 in 21069030,
- inulinski sirup, izražen kot ekvivalent sladkorja/izoglukoze v suhi snovi, pod tarifno oznako KN ex17026090;
(b) o količinah belega sladkorja pod tarifno oznako KN 17019910, za katere je bilo dejansko izdano dovoljenje, skupaj z zneski izvoznih nadomestil, določenih v skladu s točko (b) drugega pododstavka člena 17(5) Uredbe (EGS) št. 1785/81;
(c) o količinah belega sladkorja C, surovega sladkorja C, izoglukoze C in inulinskega sirupa C, izraženih, kakor je ustrezno, kot beli sladkor, suha snov ali ekvivalent sladkorja/izoglukoze v suhi snovi, za katere je bilo izvozno dovoljenje dejansko izdano;
(d) o količinah, skupaj z ustreznimi zneski izvoznega nadomestila, ki je določen v skladu s točko (a) drugega pododstavka člena 17(5) Uredbe (EGS) št. 1785/81, belega sladkorja, o količinah surovega sladkorja in saharoznega sirupa, izraženih kot beli sladkor, in o količinah izoglukoze, izraženih kot suha snov, za katere je bilo izvozno dovoljenje dejansko izdano za izvoz v obliki proizvodov iz točke (b) člena 1(1) Uredbe (EGS) št. 426/86 [29];
2. najpozneje do konca vsakega koledarskega meseca za prejšnji koledarski mesec o količinah belega sladkorja iz (b) točke 1, izvoženih v skladu s členom 8(4) in (5) Uredbe (EGS) št. 3719/88;
3. za vsak koledarski mesec, najpozneje do konca tretjega koledarskega meseca po zadevnem koledarskem mesecu:
(a) o količinah, skupaj z ustreznimi zneski izvoznih nadomestil, sladkorja in sirupa, izraženih kot beli sladkor, iz člena 2 Uredbe (ES) št. 1464/95, izvoženih brez nadaljnje predelave in brez izvoznega dovoljenja;
(b) o količinah sladkorja, zajetih v kvotah in izvoženih kot beli sladkor ali v obliki predelanih proizvodov, izraženih kot beli sladkor, za katere je bilo izdano izvozno dovoljenje za izvajanje nacionalne pomoči in pomoči Skupnosti v hrani v okviru mednarodnih konvencij ali drugih dopolnilnih programov ter za izvajanje drugih ukrepov Skupnosti za prosto preskrbo s hrano;
(c) pri izvozu iz drugega odstavka člena 2a Uredbe (EGS) št. 3665/87 o količinah sladkorja in saharoznih sirupov, izraženih kot beli sladkor, in izoglukoze, izražene kot suha snov, izvoženih brez nadaljnje predelave, skupaj z zneski ustreznih nadomestil;
(d) o količinah, skupaj z ustreznimi zneski izvoznih nadomestil, določenih v skladu s točko (a) drugega pododstavka člena 17(5) Uredbe (EGS) št. 1785/81, belega sladkorja, o količinah surovega sladkorja in saharoznega sirupa, izraženih kot beli sladkor, in o količinah izoglukoze, izraženih kot suha snov, izvoženih v obliki proizvodov iz Priloge I k Uredbi Sveta (EGS) št. 804/68 [30] in v obliki proizvodov iz Priloge k Uredbi Komisije (ES) št. 1222/94 [31];
(e) pri izvozu iz točke (1)(d) in iz (d) te točke o količinah, izvoženih brez nadomestil.
Obvestila iz točk (d) in (e) se Komisiji predložijo ločeno za vsako uredbo, ki se nanaša na zadevne predelane proizvode.
Člen 6
Vsaka država članica obvesti Komisijo:
1. vsak teden za prejšnji teden o količinah belega sladkorja in surovega sladkorja tel quel, razen preferenčnega sladkorja, sladkornih sirupov, izoglukoze in inulinskega sirupa, za katere je bilo uvozno dovoljenje dejansko izdano;
2. za vsako četrtletje in najpozneje do konca tretjega koledarskega meseca po zadevnem četrtletju o količinah sladkorja, izraženih kot beli sladkor:
(a) uvoženih iz tretjih držav kot predelani proizvodi iz točk 1(d) in 3(d) člena 5;
(b) uvoženih iz drugih držav članic ali izvoženih v druge države članice bodisi kot nepredelani ali predelani proizvodi.
Člen 7
Vsaka država članica obvesti Komisijo:
1. vsak teden za prejšnji teden o količinah belega sladkorja in surovega sladkorja tel quel, za katere je bilo uvozno ali izvozno dovoljenje izdano v skladu s členom 10 Uredbe (ES) št. 1464/95;
2. za vsako četrtletje, in sicer najpozneje do konca drugega koledarskega meseca po zadevnem četrtletju, ločeno o količinah sladkorja, uvoženih iz tretjih držav in izvoženih kot pridobljeni proizvodi v okviru postopka aktivnega oplemenitenja iz člena 116 Uredbe Sveta (EGS) št. 2913/92 [32].
Člen 8
V zvezi z uvozom preferenčnega sladkorja vsaka država članica:
1. obvesti Komisijo najpozneje do konca vsakega koledarskega meseca za prejšnji koledarski mesec o količinah sladkorja tel quel, razčlenjenih po državah članicah porekla, za katere so bila dovoljenja izdana v skladu z Uredbo (EGS) št. 2782/76;
2. pošlje Komisiji najpozneje do konca vsakega koledarskega meseca za prejšnji koledarski mesec:
(a) kopije ustreznih potrdil o gibanju blaga EUR 1;
(b) kopije potrdil iz člena 7(2) Uredbe (EGS) št. 2782/76;
(c) kadar je to ustrezno, kopije izjave iz drugega pododstavka člena 1(3) Uredbe (EGS) št. 2782/76.
Dokumenti iz (a) in (b) vključujejo, poleg informacij iz členov 6 in 7 Uredbe (EGS) št. 2782/76, stopnjo polarizacije, izračunano na šest decimalnih mest, za vsako uvoženo količino;
3. vsako leto najpozneje do konca oktobra pošlje Komisiji zbirni seznam dovoljenj in potrdil iz členov 6 in 7 Uredbe (EGS) št. 2782/76, ki izkazuje:
(a) skupno količino belega sladkorja v tonah;
(b) skupno količino surovega sladkorja tel quel v tonah;
(c) količino surovega sladkorja tel quel v tonah, namenjeno neposredni porabi;
dejansko uvoženo v smislu Uredbe (EGS) št. 2782/76 v zadevno državo članico v dobavnem obdobju, ki se konča 30. junija istega koledarskega leta.
Člen 9
Vsaka država članica obvesti Komisijo:
1. vsako leto pred 1. marcem za vsako podjetje na njenem ozemlju, ki proizvaja sladkor in inulinski sirup, o okvirni proizvodnji sladkorja in inulinskega sirupa za tekoče tržno leto, določeni v skladu s členom 3(1) Uredbe (EGS) št. 1443/82. Vendar se za francoska departmaja Guadeloupe in Martinique ter za Španijo ta datum v zvezi s trsnim sladkorjem nadomesti s 1. julijem;
2. najpozneje do konca vsakega koledarskega meseca za prejšnji koledarski mesec o proizvodnji izoglukoze, določeni v skladu s členom 3(2) in (2a) Uredbe (EGS) št. 1443/82, za vsako podjetje na njenem ozemlju, ki proizvaja izoglukozo; mesečne količine izoglukoze, proizvedene v okviru postopka aktivnega oplemenitenja, se sporočijo ločeno;
3. vsako leto pred 15. septembrom za vsako podjetje na njenem ozemlju, ki proizvaja sladkor, izoglukozo in inulinski sirup, o končni proizvodnji sladkorja, izoglukoze in inulinskega sirupa, določeni v skladu s členom 3(3) Uredbe (EGS) št. 1443/82 za prejšnje tržno leto.
Člen 10
Vsaka država članica vsak koledarski mesec za prejšnji koledarski mesec obvesti Komisijo:
(a) o količinah sladkorja, izoglukoze in inulinskega sirupa, prodanih na njenem ozemlju za porabo;
(b) o količinah denaturiranega sladkorja;
Člen 11
Brez vpliva na drugi pododstavek člena 2(1) Uredbe (EGS) št. 2670/81 mora vsaka država članica obvestiti Komisijo vsako leto pred 15. marcem za prejšnje tržno leto o količinah sladkorja C, izoglukoze C in inulinskega sirupa C, ki se štejejo kot prodane na notranjem trgu Skupnosti v smislu člena 1(1) navedene uredbe.
Člen 12
Vsaka država članica obvesti Komisijo:
1. vsak mesec pred 15. v mesecu za prejšnji koledarski mesec o skupnih količinah sladkorja B in C, prenesenih skladno s členom 27 Uredbe (EGS) št. 1785/81;
2. vsako leto pred 1. marcem za tekoče tržno leto in za vsako podjetje, ki proizvaja sladkor, o skupnih količinah sladkorja B in C, prenesenih v naslednje tržno leto.
Vendar se:
- za proizvodnjo pesnega sladkorja v Španiji 1. marec nadomesti s 15. aprilom,
Člen 13
Vsaka država članica obvesti Komisijo:
1. o odobritvah iz člena 2(1)(c) in (d) Uredbe (EGS) št.1358/77 in, kadar je to ustrezno, o odobritvah, odvzetih v skladu s členom 1 Uredbe (EGS) št. 1998/78;
2. vsak mesec pred 15. v mesecu za predzadnji koledarski mesec, pri čemer uporabi vzorčni obrazec iz Priloge I:
(a) o količinah iz člena 4(2) Uredbe (EGS) št. 1358/77;
(b) o količinah, oddanih v smislu člena 12(1) Uredbe (EGS) št. 1998/78.
Člen 14
Vsaka država članica obvesti Komisijo:
1. vsako leto pred 1. septembrom za prejšnje tržno leto in vsako leto pred 1. januarjem za prejšnje leto proizvodnje o podatkih v zvezi z bilanco zalog sladkorja, izoglukoze in inulinskega sirupa za zadevno obdobje, pri čemer uporabi vzorčni obrazec iz Priloge II;
2. pred vsakim 1. oktobrom za prejšnje tržno leto o podatkih v zvezi z bilanco zalog melase, pri čemer uporabi vzorčni obrazec iz Priloge III.
Člen 15
Vsaka država članica mora obvestiti Komisijo za vsak koledarski mesec in najpozneje do konca tretjega koledarskega meseca po zadevnem koledarskem mesecu o statistiki v zvezi z obveznostmi Skupnosti v okviru Mednarodnega sporazuma o sladkorju, pri čemer uporabi vzorca iz prilog IV in V.
Člen 16
V tej uredbi:
(a) "prejšnji teden" pomeni referenčno obdobje od četrtka do srede;
(b) "prejšnje četrtletje" pomeni trimesečno referenčno obdobje od julija do septembra, od oktobra do decembra, od januarja do marca ali od aprila do junija;
(c) "prejšnje leto proizvodnje" pomeni referenčno obdobje od 1. oktobra enega koledarskega leta do 30. septembra naslednjega koledarskega leta.
Člen 17
Komisija da informacije, ki jih pridobi v skladu s to uredbo, na voljo državam članicam.
Kljub temu so informacije v obvestilih, ki se nanašajo na posamezno podjetje, njegove tehnične obrate in naprave ter vrsto in obseg njegove proizvodnje, ali informacije, ki bi omogočile rekonstrukcijo takih dejstev, dostopne samo tistim osebam, ki so znotraj Komisije odgovorne za sektor sladkorja. Takšne informacije se ne razkrijejo tretjim osebam.
Člen 18
Člen 19
Ta uredba začne veljati 1. julija 1996.
Ta uredba je v celoti zavezujoča in se neposredno uporablja v vseh državah članicah.
Uredba Komisije (ES) št. 2214/96 z dne 20. novembra 1996 o harmoniziranih indeksih cen življenjskih potrebščin: posredovanje in diseminacija podindeksov HICP (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 2494/95 z dne 23. oktobra 1995 glede harmoniziranih indeksov cen življenjskih potrebščin [1],
ker se na podlagi člena 5(1)(b) Uredbe (ES) št. 2494/95 od vsake države članice zahteva, da pripravi harmoniziran indeks cen življenjskih potrebščin (HICP), začenši z indeksom za januar 1997;
ker člen 9 Uredbe (ES) št. 2494/95 od držav članic zahteva, da obdelajo zbrane podatke za pripravo HICP, ki zajemajo kategorije Coicop (klasifikacija individualne potrošnje po namenu); ker je treba te kategorije prilagoditi;
ker člen 11 Uredbe (ES) št. 2494/95 zahteva, da Komisija (Eurostat) objavi HICP in ustrezne podindekse; ker je treba navedene podindekse določiti;
ker so v skladu s členom 5(3) Uredbe (ES) št. 2494/95 za zagotavljanje primerljivosti HICP potrebni izvedbeni ukrepi;
ker so ukrepi, predvideni s to uredbo, v skladu z mnenjem Odbora za statistični program (OSP), ustanovljenega s Sklepom Sveta 89/382/EGS, Euratom [2];
ker je po posvetu z Evropskim monetarnim inštitutom, v skladu s členom 5(3) Uredbe (ES) št. 2494/95, ta dal pozitivno mnenje,
SPREJELA NASLEDNJO UREDBO:
Člen 1
Cilj
Cilj te uredbe je določiti podindekse harmoniziranega indeksa cen življenjskih potrebščin (HICP), ki jih države članice vsak mesec pripravijo in posredujejo Komisiji (Eurostatu), ta pa jih diseminira.
Člen 2
Opredelitve
V tej uredbi se "podindeks HICP" opredeli kot indeks cen za vsako kategorijo izdatkov, navedeno v Prilogi I in prikazano v Prilogi II k tej uredbi. Kategorije temeljijo na klasifikaciji Coicop/HICP (klasifikacija individualne potrošnje po namenu, prilagojena potrebam HICP) [3]. "Diseminacija" pomeni objavo podatkov v kateri koli obliki.
Člen 3
Priprava in posredovanje podindeksov
Države članice vsak mesec pripravijo in posredujejo Komisiji (Eurostatu) vse podindekse (Priloga I), katerih ponder je večji od ene tisočinke celotnih izdatkov, zajetih s HICP [4]. Skupaj z indeksom za januar 1997 države članice posredujejo Komisiji (Eurostatu) tudi ustrezne informacije o ponderjih, pozneje pa vedno, ko se spremeni ponderacija.
Člen 4
Diseminacija podindeksov
Komisija (Eurostat) diseminira pomožne indekse HICP za kategorije iz Priloge I k tej uredbi na podlagi 1996 = 100.
Člen 5
Nadzor kakovosti
Države članice Komisiji (Eurostatu) na njeno zahtevo zagotovijo informacije o uvrstitvi blaga in storitev v kategorije izdatkov iz prilog I in II, ki zadostujejo za oceno skladnosti s to uredbo.
Člen 6
Začetek veljavnosti
Ta uredba začne veljati dvajseti dan po objavi v Uradnem listu Evropskih skupnosti.
z dne 28. januarja 1997 o določitvi sistema prepoznavanja embalažnih materialov v skladu z Direktivo Evropskega parlamenta in Sveta 94/62/ES o embalaži in odpadni embalaži (Besedilo velja za EGP)
(97/129/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Evropskega parlamenta in Sveta 94/62/ES z dne 20. decembra 1994 o embalaži in odpadni embalaži [1] in zlasti člena 8(2) Direktive,
ker bo sistem prepoznavanja vsaj v prvi fazi prostovoljen, vendar se bo pregledoval, zato da se določi, ali naj se kasneje vpelje kot obvezen;
ker se bo sistem prepoznavanja pregledoval v rednih časovnih presledkih in, če bo potrebno, popravil skladno s postopkom iz člena 21 Direktive 94/62/ES;
ker so ukrepi, predvideni s to odločbo, v skladu z mnenjem odbora, ustanovljenega po členu 21 Direktive 94/62/ES,
SPREJELA NASLEDNJO ODLOČBO:
Člen 1
Cilj te odločbe, ki velja za vso embalažo v skladu z Direktivo 94/62/ES, je določiti oštevilčenje in okrajšave, na katerih temelji sistem prepoznavanja, tako da se opredeli narava uporabljenega(-ih) embalažnega(-ih) materiala(-ov) in določi, kateri materiali so predmet sistema prepoznavanja.
Člen 2
V tej odločbi:
- se uporabljajo opredelitve pojmov iz člena 3 Direktive 94/62/ES, če je to primerno,
- kompozit: pomeni embalažo iz različnih materialov, ki jih ni mogoče ročno ločiti in od katerih noben ne presega odstotka teže, določenega skladno s postopkom iz člena 21 Direktive 94/62/ES. Po istem postopku se lahko določijo možne izjeme za nekatere materiale.
Člen 3
Oštevilčenje in okrajšave sistema prepoznavanja so določeni v prilogah.
Njihova uporaba je prostovoljna za plastične materiale iz Priloge I, materiale iz papirja in lepenke iz Priloge II, kovine iz Priloge III, lesne materiale iz Priloge IV, tekstilne materiale iz Priloge V, steklene materiale iz Priloge VI in kompozite iz Priloge VII.
Odločitev, ali naj se sistem prepoznavanja vpelje kot obvezen za katerikoli material ali materiale, se lahko sprejme skladno s postopkom iz člena 21 Direktive 94/62/ES.
Člen 4
Ta odločba je naslovljena na države članice.
z dne 12. februarja 1997 o določitvi obravnavanja dohodka podjetij za skupne naložbe (Undertakings for Collective Investments, UCI) zaradi izvajanja Direktive Sveta 89/130/EGS, Euratom o usklajevanju načinov za obračunavanje bruto nacionalnega proizvoda po tržnih cenah (Besedilo velja za EGP) (97/157/ES, Euratom)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Pogodbe o ustanovitvi Evropske skupnosti za atomsko energijo,
ob upoštevanju Direktive Sveta 89/130/EGS, Euratom z dne 13. februarja 1989 o usklajevanju načinov za obračunavanje bruto nacionalnega proizvoda po tržnih cenah [1],
ker je za opredelitev bruto nacionalnega proizvoda na trgu cen, skladno s členom 1 Direktive 89/130/EGS, Euratom, ki se uporablja na podlagi člena 8(1) Uredbe Sveta (ES) št. 2223/96 z dne 25. junija 1996 o evropskem sistemu nacionalnih in regionalnih računov v Skupnosti [2] dokler ostaja v veljavi Sklep 94/728/ES, Euratom [3], treba pojasniti obravnavanje dohodka podjetij za skupne naložbe (UCI) skladno z veljavnim Evropskim sistemom integriranih ekonomskih računov (ESA);
ker druga izdaja ESA ne vsebuje eksplicitnih določb za evidentiranje dohodka UCI, zlasti nerazdeljenega dohodka;
ker je zato, da bi prikazali metodo evidentiranja tega dohodka, treba razložiti pravila druge izdaje ESA skladno s temi osnovnimi načeli;
ker so ukrepi, predvideni v tej odločbi, skladni z mnenjem odbora, ustanovljenega s členom 6 Direktive 89/130/EGS, Euratom,
SPREJELA NASLEDNJO ODLOČBO:
Člen 1
Za namen izvajanja Direktive 89/130/EGS, Euratom je dohodek UCI sestavljen iz prejetih obresti iz depozitov in iz drugih prevzetih naložb na eni strani ter iz plačanih dividend na delnice, s katerimi razpolagajo UCI, na drugi strani. Te obresti in dividende se lahko izplačajo vlagateljem ali pa se dodajo kapitalu.
Ko je dohodek razdeljen, se evidentira v računu razdelitve dohodka delničarjev znotraj dohodka iz lastništva in podjetniškega dohodka (šifra R40 sedaj veljavnega sistema ESA).
Če dohodek ni razdeljen, ga je treba šteti kot dohodek, ki ga UCI izplačajo delničarjem, delničarji pa ta dohodek takoj spet investirajo v UCI. To pomeni, da je treba ta dohodek evidentirati znotraj dohodka iz lastništva in podjetniškega dohodka, tako kakor pri razdeljenem dohodku. Nadalje se v finančnem računu delničarjev ta znesek razvrsti pod postavko "Delnice".
Člen 2
Ta odločba je naslovljena na države članice.
z dne 17. februarja 1997 o postopkih potrjevanja skladnosti gradbenih proizvodov v skladu s členom 20(2) Direktive Sveta 89/106/EGS v zvezi z lesenimi nosilnimi in veznimi konstrukcijskimi elementi (Besedilo velja za EGP)
(97/176/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta št. 89/106/EGS z dne 21. decembra 1988 o približevanju zakonov in drugi predpisov držav članic, ki se nanašajo na gradbene proizvode [1], spremenjene z Direktivo Sveta št. 93/68/EGS [2], in zlasti člena 13(4) direktive,
ker mora Komisija med dvema postopkoma za potrjevanje skladnosti proizvoda po členu 13(3) Direktive Sveta št. 89/106/EGS izbrati "najmanj zahteven postopek, ki je skladen z varnostnimi zahtevami"; ker to pomeni, da je treba odločiti, ali je za neki proizvod ali družino proizvodov obstoj sistema kontrole proizvodnje, za katerega je odgovoren proizvajalec, potreben in zadosten pogoj za potrditev skladnosti ali pa je zaradi izpolnjevanja meril iz člena 13(4) treba vključiti priglašen certifikacijski organ;
ker člen 13(4) zahteva, da mora biti tako določen postopek naveden v mandatih in v tehničnih specifikacijah; ker je zato zaželena opredelitev koncepta proizvodov ali družine proizvodov, kakršen je uporabljen v mandatih in tehničnih specifikacijah;
ker sta postopka iz člena 13(3), podrobno opisana v Prilogi III k Direktivi št. 89/106/EGS; ker je treba za vsak proizvod ali družino proizvodov jasno opredeliti metode za izvajanje teh dveh postopkov s sklicevanjem na Prilogo III, saj ta daje nekaterim sistemom prednost;
ker je postopek iz točke (a) člena 13(3) v skladu s sistemi, določenimi v prvi možnosti, brez stalnega nadzora, in v drugi in tretji možnosti točke (ii) oddelka 2 Priloge III, in ker je postopek iz točke (b) člena 13(3) v skladu s sistemi, določenimi v točki (i) oddelka 2 Priloge III, in v prvi možnosti, s stalnim nadzorom, točke (ii) oddelka 2 Priloge III;
ker so ukrepi, predvideni s to odločbo, v skladu z mnenjem Stalnega odbora za gradbeništvo,
SPREJELA NASLEDNJO ODLOČBO:
Člen 1
Skladnost proizvodov in družine proizvodov, navedenih v Prilogi I, se potrjuje po postopku, po katerem je za sistem kontrole proizvodnje, s katerim se zagotavlja skladnost proizvoda z ustreznimi tehničnimi specifikacijami, odgovoren izključno proizvajalec.
Člen 2
Skladnost proizvodov, navedenih v Prilogi II, se potrjuje po postopku, po katerem je poleg sistema kontrole proizvodnje, ki jo izvaja proizvajalec, v ocenjevanje in nadzor kontrole proizvodnje ali proizvoda samega vključen tudi priglašen certifikacijski organ.
Člen 3
Postopek potrjevanja skladnosti, določen v Prilogi III, se navede v mandatih za usklajene standarde.
Člen 4
Ta odločba je naslovljena na države članice.
o spremembi Sklepa 93/53/EGS o ustanovitvi znanstvenega odbora za označbe porekla, geografske označbe in certifikate posebnega značaja (Besedilo velja za EGP)
(97/656/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ker je treba podrobno določiti pogoje, ki jih morajo upoštevati člani odbora pri opravljanju svojih pristojnosti,
SKLENILA:
Edini Člen
Sklep 93/53/EGS se spremeni:
1. prvi stavek člena 6 (1) se nadomesti:
"Člani se imenujejo za obdobje treh let.";
2. Člen 6 (2) se nadomesti:
"2. Po preteku obdobja treh ali dveh let, odvisno od primera, ostanejo člani, predsednik in podpredsednik na položajih, dokler niso zamenjani ali so njihovi mandati obnovljeni.";
3. Člen 9 se nadomesti:
2. Člani ne bodo niti med mandatom niti po njem za poklicne namene uporabljali informacij, ki so jih pridobili v funkciji članov odbora.";
Člani se bodo pri opravljanju svojih dolžnosti izogibali vsakršnega navzkrižja interesov."
z dne 11. decembra 1997 o razveljavitvi Odločbe Komisije 97/613/ES in uvedbi posebnih pogojev za uvoz pistacij in nekaterih iz pistacij pridobljenih proizvodov s poreklom iz Irana ali poslanih od tam (Besedilo velja za EGP)
(97/830/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 93/43/EGS z dne 14. junija 1993 o higieni živil [1] in zlasti člena 10(1) Direktive,
ker se Odločba Komisije 97/613/ES z dne 8. septembra 1997 o začasni odložitvi uvoza pistacij in nekaterih iz pistacij pridobljenih proizvodov s poreklom iz Irana ali poslanih od tam [2] uporablja do 15. decembra 1997 in bi jo bilo treba razveljaviti;
ker se je odkrilo, da so pistacije s poreklom iz Irana ali poslane od tam v mnogih primerih kontaminirane s preveliko vsebnostjo aflatoksina B1;
ker je Znanstveni odbor za hrano opozoril, da aflatoksin B1 celo v izredno majhnih odmerkih povzroča raka na jetrih in je poleg tega še genotoksičen;
ker to pomeni resno grožnjo za javno zdravje v Skupnosti in je nujno sprejeti zaščitne ukrepe na ravni Skupnosti;
ker je bil opravljen preizkus higienskih razmer v Iranu in je bilo ugotovljeno, da je treba izboljšati higienske prakse in sledljivost pistacij; ker poslanska ekipa ni mogla preveriti vseh faz ravnanja s pistacijami pred izvozom; ker so iranski organi dali zagotovila predvsem v zvezi z izboljšavami v proizvodnji, obdelavi, razvrščanju, predelavi, pakiranju in transportu; ker je torej primerno pistacije ali iz njih pridobljene proizvode s poreklom iz Irana ali poslane od tam izpostaviti posebnim pogojem za zagotovitev visoke ravni zaščite javnega zdravja;
ker se lahko pistacije in iz pistacij pridobljeni proizvodi s poreklom iz Irana ali poslani od tam uvozijo, če se uporabljajo ti posebni pogoji;
ker morajo biti pistacije in iz pistacij pridobljeni proizvodi proizvedeni, razvrščeni, obdelani, predelani, pakirani in prevažani v skladu z dobro higiensko prakso; ker je treba vsebnost aflatoksina B1 in skupnega aflatoksina ugotoviti v vzorcih, vzetih iz pošiljke, tik preden zapustijo Iran;
ker morajo iranski organi zagotoviti, da vsako pošiljko pistacij s poreklom iz Irana ali poslanih od tam spremljajo dokazne listine o proizvodnji, razvrščanju, obdelavi, predelavi, pakiranju in prevozu ter rezultati laboratorijske analize pošiljke o vsebnosti aflatoksina B1 in skupnega aflatoksina;
ker je treba za analize predložiti mnogo pistacij s poreklom iz tretjih držav ali poslanih od tam, da bi se ugotovila raven kontaminacije pistacij iz vseh virov z aflatoksinom B1 in skupnim aflatoksinom, ker se bodo v ta namen izvedli usklajeni uradni programi nadzora živil;
ker so bile države članice zaprošene za mnenje 29. oktobra 1997 in 10. novembra 1997,
SPREJELA NASLEDNJO ODLOČBO:
Člen 1
Ta odločba razveljavlja Odločbo 97/613/ES z dne 8. septembra 1997 o začasni odložitvi uvoza pistacij in nekaterih iz pistacij pridobljenih proizvodov s poreklom iz Irana ali poslanih od tam.
Člen 2
1. Države članice lahko uvažajo:
- pistacije iz oznake KN 08025000,
- pražene pistacije iz oznak KN 20081913 in 20081993,
s poreklom iz Irana ali poslane od tam le, če so pošiljki priloženi rezultati uradnega vzorčenja in analize ter zdravstveno spričevalo iz Priloge I, ki ga je izpolnil, podpisal in overil predstavnik iranskega Ministrstva za zdravje.
2. Pistacije in iz pistacij pridobljeni proizvodi s poreklom iz Irana ali poslani od tam se lahko v Skupnost uvozijo le prek ene od vstopnih točk, naštetih v Prilogi II.
3. Vsaka pošiljka se identificira po oznaki, ki ustreza oznaki na izsledkih uradnega vzorčenja in analize ter zdravstvenem spričevalu, navedenem v odstavku 1.
4. Pristojni organi vsake države članice zagotovijo, da so uvožene pistacije s poreklom iz Irana ali poslane od tam predmet preverjanja listin, da se zagotovi spoštovanje zahtev zdravstvenega spričevala in izsledkov vzorčenja, navedenih v odstavku 1.
5. Pristojni organ zagotovi, da je vsaka pošiljka pred sprostitvijo na trg z vstopne točke v Skupnost predmet sistematičnega vzorčenja in analize za aflatoksin B1 in skupni aflatoksin. Pristojni organ o rezultatih teh analiz obvesti Komisijo.
Člen 3
Ta odločba se pred 31. oktobrom 1998 pregleda in oceni, ali posebni pogoji iz člena 2 zagotavljajo zadostno raven zaščite javnega zdravja v Skupnosti. Pri pregledu se prav tako oceni, ali so posebni pogoji še potrebni.
Člen 4
Države članice sprejmejo potrebne ukrepe za uskladitev s to odločbo. O tem obvestijo Komisijo.
Člen 5
Ta odločba je naslovljena na države članice.
z dne 19. junija 1997 o prilagoditvi prilog I in II k Direktivi 96/74/ES Evropskega parlamenta in Sveta o tekstilnih imenih tehničnemu napredku (Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive 96/74/ES Evropskega parlamenta in Sveta z dne 16. decembra 1996 o tekstilnih imenih [1] in zlasti člena 16(1) Direktive,
ker se tekstilni izdelki lahko dajo na trg znotraj Skupnosti samo, če ustrezajo določbam navedene direktive,
ker je v tej direktivi o tekstilnih imenih določeno etiketiranje ali označevanje ali navedba tekstilnih imen vlaken v izdelkih, da bi s pravilnimi informacijami zagotovili zaščito interesov potrošnika,
ker se za sestavo tekstilnih izdelkov, ki so namenjeni za notranji trg Skupnosti, lahko uporabljajo le tekstilna vlakna, ki so našteta v Prilogi I navedene direktive; ker je treba priloge s seznamom vlaken prilagoditi tehničnemu napredku, da bi se dodala nova vlakna, ki so se pojavila od zadnje spremembe Direktive,
ker so določbe te direktive v skladu z mnenjem Odbora za direktive o tekstilnih imenih in označevanju –
SPREJELA NASLEDNJO DIREKTIVO:
Člen 1
Priloga I k Direktivi 96/74/ES se s tem spremeni, kakor sledi:
1. Številka 2 se spremeni, kakor sledi:
- v stolpcu "Standardizirano ime" se po besedi "gvanako" vstavi beseda "kašgora",
- v stolpcu "Definicije" se za besedo "gvanako" dodajo besede "kašgorska koza" (križanec med kašmirsko kozo in angorsko kozo).
2. Številka 30 se spremeni, kakor sledi:
- besedilo v stolpcu "Standardizirano ime" se glasi "poliamid ali najlon",
3. Številke 31 do 41 se glasijo številke 34 do 44.
4. Doda se nova številka 31:
"Vlakno, oblikovano iz sintetičnih linearnih makromolekul, sestavljenih iz aromatskih skupin, povezanih preko amidnih ali imidnih vezi, od katerih je vsaj 85 % neposredno vezanih na dva aromatska obroča in pri katerih število imidnih vezi, če so prisotne, ne presega število amidnih vezi".
5. Doda se nova številka 32:
- besedilo v stolpcu "Standardizirano ime" se glasi "Poliimid",
6. Doda se nova številka 33:
"Regenerirano celulozno vlakno, izdelano z raztapljanjem v organskem topilu in predenjem brez tvorbe stranskih derivatov" - za besedilom v stolpcu
"Standardizirano ime" se doda napotilo k opombi. Opomba se glasi:
"Razume se, da organska topila "pomenijo v glavnem mešanico organskih kemikalij in vode".".
B
Člen 2
Priloga II k Direktivi 96/74/ES se spremeni, kakor sledi:
1. Številke 31 do 41 se glasijo številke 34 do 44.
2. Doda se nova številka 31:
Besedilo v stolpcih "Vlakna" in "Odstotki" se glasi:
"Aramid 8,00"
3. Doda se nova številka 32:
Besedilo v stolpcih "Vlakna"
in "Odstotki"
4. Doda se nova številka 33:
Besedilo v stolpcih "Vlakna"
in "Odstotki"
Člen 3
1. Države članice sprejmejo zakone in druge predpise, potrebne za uskladitev s Prilogo k Direktivi 96/74/ES, najpozneje do 1. junija 1998.
O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Postopek za taka sklicevanja sprejmejo države članice.
2. Države članice sporočijo Komisiji besedilo temeljnih predpisov nacionalne zakonodaje, sprejetih na področju, ki ga ureja ta direktiva.
Člen 4
Ta direktiva je naslovljena na države članice.
o spremembah direktiv 92/50/EGS, 93/36/EGS in 93/37/EGS o usklajevanju postopkov za oddajo javnih naročil storitev, blaga in gradenj
EVROPSKI PARLAMENT IN SVET EVROPSKE UNIJE STA
ob upoštevanju Pogodbe o ustanovitvi Evropske skupnosti in zlasti členov 57(2), 66 in 100a Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
v skladu s postopkom iz člena 189b Pogodbe [3],
(1) ker je Svet s Sklepom 94/800/ES z dne 22. decembra 1994 o zaključku v imenu Evropske skupnosti glede zadev, ki so v njeni pristojnosti, sporazumov, doseženih v urugvajskem krogu večstranskih pogajanj (1986 do 1994) [4], potrjenega v imenu Skupnosti, med drugim Sporazum o vladnih javnih naročilih v imenu Skupnosti, v nadaljevanju imenovan "Sporazum", katerega namen je vzpostaviti večstranski okvir uravnoteženih pravic in obveznosti v zvezi z vladnim naročanjem za doseganje sprostitve in širitve svetovne trgovine; ker Sporazum nima neposrednega učinka;
(2) ker so direktive 92/50/EGS [5], 93/36/EGS [6] in 93/37/EGS [7] usklajevale nacionalne postopke za javna naročila storitev, blaga in gradenj, da bi bili uvedeni enaki pogoji za varstvo konkurence pri takšnih naročilih v vseh državah članicah;
(3) ker naročniki, zajeti s tem sporazumom, ki izpolnjujejo zahteve direktiv 92/50/EGS, 93/36/EGS in 93/37/EGS, kakor so bile spremenjene s to direktivo, in ki uporabljajo enake določbe za gradbenike, dobavitelje blaga in ponudnike storitev tretjih držav, podpisnic Sporazuma, delujejo v skladu s tem sporazumom;
(4) ker so glede na mednarodne pravice in obveznosti, ki se prenašajo na Skupnost kot posledica sprejetja Sporazuma, načini ravnanja, ki se uporabljajo za ponudnike in izdelke iz tretjih držav podpisnic takšni, kakršni so opredeljeni v Sporazumu, katerega področje pri Direktivi 92/59/EGS ne vključuje javnih naročil za storitve s seznama v njeni Prilogi I B, javnih naročil storitev s področja razvoja in raziskav, navedenih v kategoriji 8, naročil za storitve s področja telekomunikacij, navedenih v kategoriji 5 Priloge I A, z vrstnimi številkami iz nomenklature CPC 7524, 7225 in 7526 ter naročil za finančne storitve, navedenih v kategoriji 6 Priloge I A v zvezi z izdajo, nakupom ali prenosom vrednostnih papirjev ali drugih finančnih instrumentov in storitev centralne banke;
(5) ker nekatere določbe Sporazuma uvajajo za ponudnike ugodnejše pogoje, kakor so tisti v direktivah 92/50/EGS, 93/36/EGS in 93/37/EGS;
(6) ker morajo biti možnosti dostopa do javnih naročil, ki jih dodeli naročnik po tem sporazumu za storitve, blago in gradnje, v skladu s Pogodbo, za podjetja in izdelke v državah članicah vsaj toliko ugodne, kakor so pogoji dostopa do javnih naročil v Skupnosti, priznane z dogovori o ravnanju iz tega sporazuma, za podjetja in izdelke iz tretjih držav podpisnic tega sporazuma;
(7) ker je zato treba prilagoditi in dopolniti določbe direktiv 92/50/EGS, 93/36/EGS in 93/37/EGS;
(8) ker je treba poenostaviti uporabo teh direktiv in ohraniti ravnotežje, ki je bilo doseženo s sedanjo zakonodajo Skupnosti na področju javnega naročanja, kar najdlje;
(9) ker je zato treba razširiti uporabnost nekaterih prilagoditev Direktive 92/50/EGS na vse storitve, ki jih ta direktiva zajema;
(10) ker naročniki lahko zaprosijo za nasvete ali jih sprejmejo in jih lahko uporabijo pri pripravi specifikacij za določeno naročanje, če tak nasvet ne izključujejo konkurence;
(11) ker omogoča Komisija malim in srednjim podjetjem usposabljanje in daje materiale z informacijami, ki jih potrebujejo, da bi bili v celoti udeleženi na spremenjenem trgu javnih naročil,
SPREJELA NASLEDNJO DIREKTIVO:
Člen 1
(a) odstavka 1 in 2 se nadomestita z naslednjim:
"1. (a) Ta direktiva se uporablja za:
- javna naročila storitev iz člena 3(3), storitev iz Priloge I B, storitev iz kategorije 8 v Prilogi I A in telekomunikacijskih storitev iz kategorije 5 Priloge IA z vrstnimi številkami iz nomenklature CPC 7524, 7525 in 7526, ki jih oddajo naročniki iz člena 1(b), kjer ocenjena neto vrednost brez davka na dodano vrednost (DDV) ni manjša kot 200000 ekujev,
- javna naročila storitev v zvezi s storitvami iz Priloge I A z izjemo storitev v kategoriji 8 in telekomunikacijskih storitev v kategoriji 5 po nomenklaturi CPC z vrstnimi številkami 7524, 7525 in 7526:
(i) naročila, ki jih oddajo naročniki, našteti v Prilogi I Direktive 93/36/EGS, za katerar ocenjena neto vrednost brez DDV ni manjša kot enakovreden znesek v ekujih za 130000 posebnih pravic črpanja (SDR),
(ii) naročila, ki jih oddajo naročniki, našteti v členu 1(b), in ne naročniki iz Priloge I Direktive 93/36/EGS, in kjer ocenjena neto vrednost brez DDV ni manjša kot enakovreden znesek v ekujih za 200000 posebnih pravic črpanja (SDR).
(b) Vrednost v ekujih in nacionalnih valutah za prage, določene v pododstavku (a) se načeloma revidira vsaki dve leti z učinkom od 1. januarja 1996. Izračun teh vrednosti temelji na povprečnih dnevnih vrednostih teh valut, izraženo v ekujih, in v ekujih, izraženo s posebnimi pravicami črpanja (SDR) za obdobje 24 mesecev, ki se zaključi zadnjega dne v avgustu pred revizijo 1. januarja.
Metodo izračuna, določeno v tem pododstavku, revidira na predlog Komisije Svetovalni odbor za javna naročila, načeloma dve leti po začetku uporabe metode.
(c) Pragi, določeni v pododstavku (a), in vrednosti pragov, izražene v ekujih in nacionalnih valutah, se objavijo v Uradnem listu Evropskih skupnosti v začetku meseca novembra, ki sledi reviziji, določeni v prvem odstavku pododstavka (b).
2. Za izračun ocenjene vrednosti naročila vključi naročnik celotni ocenjeni znesek plačila ponudniku storitve, ob upoštevanju odstavkov 3 do 7."
(b) Odstavek 8 se razveljavi.
2. Člen 12(1) in (2) se nadomesti z naslednjim:
"1. Naročnik obvesti v 15 dneh od datuma, ko je prejel pisno zahtevo, vse izločene kandidate ali ponudnike o razlogih za zavrnitev vloge ali ponudbe, ponudnike, ki so oddali dopustno ponudbo, pa o značilnostih in relativnih prednostih izbrane ponudbe, kakor tudi o imenu izbranega ponudnika.
Naročniki se lahko kljub temu odločijo, da nekatere informacije o oddaji naročila iz prvega pododstavka zadržijo, če bi takšne informacije ovirale izvrševanje zakona ali bi bile drugače v nasprotju z javnim interesom ali bi posegale v zakonite gospodarske interese nekega podjetja, javnega ali zasebnega, ali pa bi lahko posegale v lojalno konkurenco med ponudniki storitev.
2. Naročniki takoj obvestijo kandidate in ponudnike o odločitvah, sprejetih pri oddaji javnih naročil, vključno z razlogi, zakaj niso oddali naročila, za katerega so povabili ponudnike k oddaji ponudbe ali z navedbo, da bodo začeli postopek znova, kar storijo pisno, če se tako zahteva. O takšnih odločitvah obvestijo tudi Urad za uradne publikacije Evropskih skupnosti."
3. Člen 13(1) in (2) se nadomesti z naslednjim:
"1. Ta člen se uporablja za natečaje, ki so organizirani kot del postopka pred oddajo naročila storitev, katerih ocenjena neto vrednost brez DDV ni manjša kakor:
- prag, določen v prvi alinei člena 7(1)(a) v zvezi s storitvami iz Priloge I B, storitvami v kategoriji 8 Priloge I A in telekomunikacijskimi storitvami v kategoriji 5 Priloge I A po nomenklaturi CPC z vrstnimi številkami 7524, 7525 in 7526, za katere naročila oddajo naročniki iz člena 1(b), ali
- prag, določen v (i) druge alinee člena 7(1)(a) v zvezi s storitvami iz Priloge I A z izjemo storitev iz kategorije 8 in telekomunikacijskih storitev iz kategorije 5 po nomenklaturi CPC z vrstnimi številkami 7524, 7525 in 7526, za katere naročila oddajo naročniki s seznama v Prilogi I Direktive 93/36/EGS, ali
- prag, določen v (ii) druge alinee člena 7(1)(a) v zvezi s storitvami iz Priloge I A z izjemo storitev iz kategorije 8 in telekomunikacijskih storitev iz kategorije 5 po nomenklaturi CPC z vrstnimi številkami 7524, 7525 in 7526, za katere naročila oddajo naročniki iz člena 1(b) in ne s seznama v Prilogi I Direktive 93/36/EGS.
2. Ta člen se uporablja za vse natečaje, kjer celotni znesek nagrad na natečaju in plačil udeležencem ni manjši kakor:
- prag, določen v členu 7(1)(a), prva alinea, v zvezi s storitvami iz Priloge I B, storitvami iz kategorije 8 Priloge I A in telekomunikacijskimi storitvami iz kategorije 5 Priloge I A po nomenklaturi CPC z vrstnimi številkami 7524, 7525 in 7526, za katere naročila oddajajo naročniki iz člena 1(b), ali
- prag, določen v (i), druge alinee člena 7(1)(a), v zvezi s storitvami iz Priloge I A, z izjemo storitev v kategoriji 8 in telekomunikacijskih storitev v kategoriji 5 po nomenklaturi CPC z vrstnimi številkami 7524, 7525 in 7526, za katere naročila oddajo naročniki s seznama v Prilogi I Direktive 93/36/EGS, ali
- prag, določen v (ii) druge alinee člena 7(1)(a) v zvezi s storitvami iz Priloge I A z izjemo storitev iz kategorije 8 in telekomunikacijskih storitev iz kategorije 5 po nomenklaturi CPC z vrstnimi številkami 7524, 7525 in 7526, za katere naročila oddajo naročniki iz člena 1(b) in ne naročniki iz Priloge I Direktive 93/36/EGS."
4. Člen 18(2) se nadomesti z naslednjim:
"2. Rok za sprejemanje ponudb, določen v odstavku 1, se lahko ustrezno nadomesti z rokom, ki je dovolj dolg, da omogoča odgovor v obliki ponudb, in naj načeloma ne znaša manj kakor 36 dni, v nobenem primeru manj kakor 22 dni od datuma, ko je bilo odposlano obvestilo o naročilu, če je naročnik poslal predhodno obvestilo, predvideno v členu 15(1), napisano v skladu z vzorcem, predvidenim v Prilogi III A (Predhodno obvestilo), Uradnemu listu Evropskih skupnosti v najmanj 52 dneh in največ 12 mesecih pred datumom, ko je bilo obvestilo o natečaju iz člena 15(2) odposlano Uradnemu listu Evropskih skupnosti, če je predhodno obvestilo dodatno vsebovalo vsaj informacije, navedene v vzorcu obvestila v Prilogi III B (Odprti postopek), kakršne so bile na voljo v času objave tega obvestila."
5. Člen 19(4) se nadomesti z naslednjim:
"4. Rok za sprejemanje ponudb, določen v odstavku 3, se lahko skrajša na 26 dni, če je naročnik poslal predhodno obvestilo, predvideno v členu 15(1), napisano v skladu z vzorcem, predvidenim v Prilogi III A (Predhodno obvestilo), Uradnemu listu Evropskih skupnosti v najmanj 52 dneh in največ 12 mesecih pred datumom, ko je bilo obvestilo o naročilu iz člena 15(2) odposlano Uradnemu listu Evropskih skupnosti, če je predhodno obvestilo dodatno vsebovalo vsaj informacije, ki jih navaja vzorec obvestila v Prilogi III C (Omejeni postopek) ali, kjer se uporablja, vzorec v Prilogi III D (Postopek s pogajanji), kakršne so bile na voljo v času objave tega obvestila."
6. V členu 23 obstoječe besedilo postane odstavek 1 in se doda naslednji odstavek:
"2. Ponudbe se oddajo pisno, neposredno ali po pošti. Države članice lahko potrdijo prejem ponudb na kakršen koli drug način, s katerim se lahko zagotovi, da:
- vsaka ponudba vsebuje vse potrebne informacije za njeno ocenitev,
- da je upoštevana zaupnost podatkov ponudbe med njenim vrednotenjem,
- da se, kjer je to potrebno, za zakonitost dokazila, takšne ponudbe čimprej potrdijo pisno ali z dostavo overjene kopije,
- da so bile ponudbe odprte po poteku roka za njihovo oddajo."
7. Vstavi se naslednji člen:
"Člen 38a
1. Da bi omogočile ocenitev rezultatov uporabe te direktive, pošljejo države članice Komisiji statistično poročilo o naročilih storitev, ki so jih oddali naročniki v predhodnem letu najkasneje do 31. oktobra 1997 in nato najkasneje do 31. oktobra vsako leto.
2. V tem poročilu mora biti natančno navedeno vsaj:
(a) pri naročnikih, naštetih v Prilogi I k Direktivi 93/36/EGS
- ocenjena celotna vrednost naročil pod pragom, ki jih je oddal posamezen naročnik,
- število in vrednost naročil nad pragom, ki jih je oddal posamezen naročnik, čim bolj natančno naprej razdeljeno glede na postopek, kategorijo storitve v skladu z nomenklaturo, uporabljeno v Prilogi I in državljanstvo ponudnika storitve, ki mu je bilo naročilo oddano, ter za postopke s pogajanji z nadaljnjo razdelitvijo v skladu s členom 11, z navedbo števila in vrednosti naročil, ki so bila oddana posamezni državi članici in tretjim državam,
(b) za vse druge naročnike, ki so predmet te direktive, za vsako kategorijo naročnikov, število in vrednost naročil, oddanih nad pragom s čim bolj natančno razdelitvijo glede na postopek oddaje, kategorijo storitve v skladu z nomenklaturo, uporabljeno v Prilogi I in državljanstvo ponudnika storitve, ki mu je bilo naročilo oddano, ter za postopke s pogajanji z nadaljnjo razdelitvijo v skladu s členom 11, z navedbo števila in vrednosti naročil, ki so bila oddana posamezni državi članici in tretjim državam,
(c) za naročnike, naštete v Prilogi I k Direktivi 93/36/EGS, število in celotna vrednost naročil, ki jih je posamezen naročnik oddal v skladu z omejitvami tega sporazuma; za vse druge naročnike, ki so predmet te direktive, celotna vrednost naročil, ki jih je oddala vsaka posamezna kategorija naročnikov v skladu z omejitvami tega sporazuma,
d) vse druge statistične podatke, določene v skladu s postopkom, predvidenim v členu 40(3), ki se zahtevajo v skladu s Sporazumom.
Zahtevani statistični podatki v skladu s tem odstavkom se ne nanašajo na naročila, katerih predmet so storitve iz kategorije 8 Priloge I A, telekomunikacijske storitve iz kategorije 5 Priloge I A, po nomenklaturi CPC z vrstnimi številkami 7524, 7525 in 7526, ali storitve, naštete v Prilogi I B, pod pogojem da je njihova ocenjena neto vrednost, brez DDV, manjša kakor 200000 ekujev.
3. Komisija določi v skladu s postopkom iz člena 40(3) vrsto vseh statističnih podatkov, ki se zahtevajo v skladu s to direktivo."
9. Priloga III se nadomesti z besedilom iz Priloge II k tej direktivi.
Člen 2
Direktiva 93/36/EGS se spremeni, kakor sledi:
1. V členu 5:
(A) Odstavek 1 se nadomesti z naslednjim:
"1. (a) Naslovi II, III in IV ter člena 6 in 7 se uporabljajo za javna naročila blaga, ki jih oddajo:
(i) naročniki iz člena 1(b), vključno z naročili, ki jih oddajo naročniki iz Priloge I za področje obrambe, če se nanašajo na izdelke, ki jih ne zajema Priloga II, ko ocenjena vrednost brez DDV ni manjša kakor enakovreden znesek v ekujih za 200000 posebnih pravic črpanja (SDR),
ii) naročniki iz Priloge I in katerih ocenjena vrednost brez DDV ni manjša kakor enakovreden znesek v ekujih za 130000 posebnih pravic črpanja (SDR); za naročnike s področja obrambe velja to le za naročila, ki vključujejo izdelke iz Priloge II.
(b) Ta direktiva se uporablja za javna naročila blaga, pri katerih je ocenjena vrednost enaka zadevnemu pragu v času objave obvestila v skladu s členom 9(2) ali pa ga presega.
c) Vrednost v ekujih in nacionalnih valutah za prage iz pododstavka (a) se načeloma revidira vsaki dve leti z učinkom od 1. januarja 1996 dalje. Izračun teh vrednosti temelji na povprečnih dnevnih vrednostih teh valut, izraženih v ekujih, in v ekujih, izraženih s posebnimi pravicami črpanja (SDR) za 24 mesecev, ki se zaključijo na zadnji dan avgusta neposredno pred revizijo 1. januarja.
Na pobudo Komisije opravi Svetovalni odbor za javna naročila revizijo metode izračuna iz tega pododstavka praviloma dve leti po njeni začetni uporabi.
(d) Pragi, določeni v pododstavku (a), in vrednosti pragov, izražene v ekujih in nacionalnih valutah, se objavijo v Uradnem listu Evropskih skupnosti v začetku meseca novembra, ki sledi reviziji, določeni v prvem odstavku pododstavka (c)."
(B) Doda se naslednji odstavek:
"7. Naročniki zagotovijo, da med različnimi dobavitelji blaga ni diskriminacije."
2. Člen 7(1) in (2) se nadomesti z naslednjim:
"1. Naročnik obvesti v 15 dneh od datuma, ko je prejel zahtevo, vse izločene kandidate ali ponudnike o razlogih za zavrnitev vloge ali ponudbe, ponudnike, ki so oddali dopustno ponudbo pa o značilnostih in relativnih prednostih izbranega ponudnika kakor tudi o imenu izbranega ponudnika.
Naročnik kljub temu lahko sprejme odločitev, da nekatere informacije o oddaji naročila iz predhodnega pododstavka zadrži, če bi takšne informacije ovirale izvrševanje zakona ali bi bile drugače v nasprotju z zakonitimi gospodarskimi interesi nekega podjetja, javnega ali zasebnega, ali pa bi lahko posegale v lojalno konkurenco med dobavitelji.
2. Naročnik takoj obvesti kandidate in ponudnike o odločitvah, ki jih je sprejel pri oddaji javnih naročil, vključno z razlogi, zakaj ni oddal naročila, za katerega je dal povabilo k oddaji ponudbe ali z navedbo, da bo začel postopek znova, kar bo storil pisno, če se to zahteva. O takšnih odločitvah obvesti tudi Urad za uradne publikacije Evropskih skupnosti."
3. V člen 10 se vstavi naslednji odstavek:
"1a. Rok za sprejemanje ponudb, določen v odstavku 1, se lahko nadomesti z daljšim rokom, ki bo dovolj dolg, da bo omogočil oddajo ponudb kot odgovor na natečaj, praviloma pa ne sme biti krajši kakor 36 dni in v nobenem primeru krajši kakor 22 dni od datuma, ko je bilo odposlano obvestilo o naročilu, če so naročniki poslali predhodno obvestilo iz člena 9(1), napisano v skladu z vzorcem iz Priloge IV A (Predhodno obvestilo), Uradnemu listu Evropskih skupnosti v najmanj 52 dneh in največ 12 mesecih pred datumom, ko je bilo obvestilo o naročilu, predvideno v členu 9(2), odposlano Uradnemu listu Evropskih skupnosti, pod pogojem da je predhodno obvestilo vsebovalo poleg drugega vsaj informacije, ki jih navaja vzorec obvestila v Prilogi IV B (Odprti postopek), kakršne so bile na voljo v času objave tega obvestila."
4. V člen 11 se vstavi naslednji odstavek:
"3a. Rok za sprejemanje ponudb, določen v odstavku 3, se lahko skrajša na 26 dni, če so naročniki poslali predhodno obvestilo, predvideno v členu 9(1) in napisano v skladu z vzorcem iz Priloge IV A (Predhodno obvestilo), Uradnemu listu Evropskih skupnosti v najmanj 52 dneh in največ 12 mesecih pred datumom, ko je bilo obvestilo o naročilu iz člena 9(2) odposlano Uradnemu listu Evropskih skupnosti, če je predhodno obvestilo vsebovalo poleg drugega vsaj informacije, ki jih navaja vzorec obvestila v Prilogi IV C (Omejeni postopek) ali, kjer se uporablja, vzorec v Prilogi IV D (Postopek s pogajanji), kakršne so bile je bile na voljo v času objave tega obvestila."
5. Členu 15 se doda naslednji odstavek:
"3. Ponudbe je treba oddati pisno, neposredno ali po pošti. Države članice lahko potrdijo dostavo ponudb na kakršen koli drug način, s katerim se lahko zagotovi, da:
- vsaka ponudba vsebuje vse potrebne informacije za njeno ocenitev,
- da je upoštevana zaupnost podatkov ponudbe med njenim vrednotenjem,
- da se, kjer je to potrebno za zakonitost dokazila, takšne ponudbe čimprej potrdijo pisno ali z dostavo overjene kopije,
- da so bile ponudbe odprte po poteku roka za njihovo oddajo."
1. Komisija preveri uporabo te direktive tako, da se posvetuje s Svetovalnim odborom za javna naročila in, če je to ustrezno, predloži nove predloge Svetu zlasti za usklajevanje ukrepov, ki jih sprejmejo države članice za izvajanje te direktive.
2. Komisija pregleda to direktivo in nove ukrepe, ki se lahko sprejmejo v skladu z odstavkom 1, ob upoštevanju rezultatov nadaljnjih pogajanj, predvidenih v členu XXIV(7) Sporazuma o vladnih naročilih, sklenjenega med urugvajskim krogom večstranskih pogajanj [9], v nadaljnjem besedilu "Sporazum", in če je to potrebno, predloži ustrezne predloge Svetu.
3. Komisija posodobi Prilogo I v skladu s postopkom, določenim v členu 32(2) na podlagi popravkov, sprememb in dopolnitev, ki se nanjo nanašajo, in objavi dopolnjeno verzijo v Uradnem listu Evropskih skupnosti."
1. Da bi omogočile ocenitev rezultatov uporabe te direktive, pošljejo države članice statistično poročilo o oddaji naročil blaga, ki so jih naročniki oddali v predhodnem letu najkasneje do 31. oktobra 1996 in za naročnike, ki niso našteti Prilogi I, najkasneje do 31. oktobra 1997 in nato vsako leto najkasneje do 31. oktobra.
2. V statističnem poročilu mora biti navedeno vsaj naslednje:
(a) za naročnike, naštete v Prilogi I:
- ocenjena celotna vrednost naročil pod pragom, ki jih je dodelil posamezen naročnik,
- število in vrednost naročil nad pragom, ki jih je oddal posamezen naročnik, čim bolj natančno naprej razdeljeno glede na postopek, kategorijo izdelka v skladu z nomenklaturo iz člena 9(1) in državljanstvo dobavitelja, ki mu je bilo naročilo oddano, ter za postopke s pogajanji nadaljnjo razdelitev v skladu s členom 6, z navedbo števila in vrednosti naročil, oddanih posamezni državi članici in tretjim državam,
(b) za vse druge naročnike, ki so predmet te direktive, za vsako kategorijo naročnikov, število in vrednost naročil oddanih nad pragom, z nadaljnjo kar se da natančno razdelitvijo glede na postopek oddaje, kategorijo izdelka v skladu z nomenklaturo iz člena 9(1) in državljanstvo dobavitelja, ki mu je bilo naročilo oddano, z razdelitvijo v skladu s členom 6, z navedbo števila in vrednosti naročil, oddanih posamezni državi članici in tretjim državam,
(c) pri naročnikih, naštetih v Prilogi I, število in celotna vrednost naročil, ki jih je oddal posamezen naročnik v skladu z odstopanji tega sporazuma; za vse druge naročnike, ki so predmet te direktive, celotno vrednost naročil, ki jih odda vsaka kategorija naročnikov v skladu z odstopanji tega sporazuma,
(d) vse druge statistične podatke, ki jih je treba določiti po postopku, predvidenem v členu 32(2), kar se zahteva v skladu s Sporazumom.
3. Komisija določi v skladu s postopkom, določenim v členu 32(2), vrsto vseh statističnih podatkov, zahtevanih s to direktivo."
8. Priloga I se nadomesti z besedilom Priloge I k tej direktivi in Priloga IV z besedilom Priloge III k tej direktivi.
Člen 3
Direktiva 93/37/EGS se spremeni, kakor sledi:
1. V členu 6:
(A) odstavka 1 in 2 se nadomestita z naslednjim:
"1. Ta direktiva se uporablja za:
(a) javna naročila gradenj, katerih ocenjena neto vrednost brez davka na dodano vrednost (DDV) ni nižja kakor enakovreden znesek v ekujih za 5000000 posebnih pravic črpanja (SDR),
(b) javna naročila gradenj iz člena 2(1), katerih ocenjena neto vrednost brez davka na dodano vrednost (DDV) ni nižja kakor 5000000 ekujev.
2. (a) Vrednost v ekujih in nacionalnih valutah za prag, določen v odstavku 1, se načeloma revidira vsaki dve leti z učinkom od 1. januarja 1996 dalje. Izračun te vrednosti temelji na povprečnih dnevnih vrednostih ekuja, izraženih s posebnimi pravicami črpanja (SDR), in na nacionalnih valutah, izraženih v ekujih za 24 mesecev, ki se zaključijo zadnji dan avgusta pred revizijo 1. januarja.
Prag, določen v odstavku 1, in vrednost praga, izražena v ekujih in nacionalnih valutah, se objavi v Uradnem listu Evropskih skupnosti v začetku meseca novembra, ki sledi zgoraj navedeni reviziji.
(b) Metodo izračuna iz pododstavka a) revidira napredlog Komisije Svetovalni odbor za javna naro čila načeloma dve leti po začetku njene uporabe."
(B) Doda se naslednji nov odstavek:
"6. Naročniki zagotovijo, da med različnimi gradbeniki ni diskriminacije."
2. Člen 8(1) in (2) se nadomesti z naslednjim:
"1. Naročnik obvesti v 15 dneh od datuma, ko je prejel zahtevo, vse izločene kandidate ali ponudnike o razlogih za zavrnitev vloge ali ponudbe, ponudnike, ki so oddali dopustno ponudbo, pa o značilnostih in relativnih prednostih izbranega ponudnika, kakor tudi o imenu izbranega ponudnika.
Naročnik pa se lahko odloči, da nekatere informacije o dodelitvi naročila iz predhodnega pododstavka zadrži, če bi takšne informacije ovirale izvrševanje zakona ali bile drugače v nasprotju z zakonitimi gospodarskimi interesi nekega podjetja, javnega ali zasebnega, ali pa bi lahko posegale v lojalno konkurenco med gradbeniki.
2. Naročnik takoj obvesti kandidate in ponudnike o odločitvah, ki jih je sprejel pri dodelitvi javnih naročil, vključno z razlogi, zakaj ni dodelil naročila, za katerega je dal povabilo k oddaji ponudbe ali z navedbo, da bo začel postopek znova, in to stori pisno, če se zahteva. O takšnih odločitvah obvesti tudi Urad za uradne publikacije Evropskih skupnosti."
3. Člen 12(2) se nadomesti z naslednjim:
"2. Rok za sprejemanje ponudb, določen v odstavku 1, se lahko ustrezno nadomesti z rokom, ki je dovolj dolg, da omogoča odgovor v obliki ponudb in ki naj načeloma ne bi znašal manj kakor 36 dni ter v nobenem primeru manj kot 22 dni od datuma, ko je bilo odposlano obvestilo o naročilu, če je naročnik poslal predhodno obvestilo, predvideno v členu 11(1) in napisano v skladu z vzorcem iz Priloge IV A (Predhodno obvestilo), Uradnemu listu Evropskih skupnosti v najmanj 52 dneh in največ 12 mesecih pred datumom, ko je bilo obvestilo o naročilu iz člena 11(2) odposlano Uradnemu listu Evropskih skupnosti, pod pogojem, da je predhodno obvestilo vsebovalo poleg drugega vsaj informacije, ki jih navaja vzorec obvestila v Prilogi IV B (Odprti postopek), kakršne so bile na voljo v času objave tega obvestila."
4. Člen 13(4) se nadomesti z naslednjim:
"4. Rok za sprejemanje ponudb, določen v odstavku 3, se lahko skrajša na 26 dni, če je naročnik poslal predhodno obvestilo, predvideno v členu 11(1), napisano v skladu z vzorcem v Prilogi IV A (Predhodno obvestilo), Uradnemu listu Evropskih skupnosti v roku najmanj 52 dni in največ 12 mesecev pred datumom, ko je bilo obvestilo o naročilu, predvideno v členu 11(2), odposlano Uradnemu listu Evropskih skupnosti, pod pogojem, da je predhodno obvestilo vsebovalo poleg drugega vsaj informacije, ki jih navaja vzorec obvestila v Prilogi IV C (Omejeni postopek) ali, kjer je to v uporabi, v Prilogi IV D (Postopek s pogajanji), kakršne so bile na voljo v času objave tega obvestila."
5. V členu 18 obstoječe besedilo postane odstavek 1, doda pa se naslednji odstavek:
"2. Ponudbe je treba oddati pisno, neposredno ali po pošti. Države članice lahko potrdijo prejem ponudb na kakršen koli drug način, s katerim se lahko zagotovi, da:
- vsaka ponudba vsebuje vse potrebne informacije za njeno ocenitev,
- da je upoštevana zaupnost podatkov ponudbe med njenim vrednotenjem,
- da se, kjer je potrebno, za zakonitost dokazila, takšne ponudbe čimprej potrdijo pisno ali z dostavo overjene kopije,
- da so bile ponudbe odprte po poteku roka za njihovo oddajo."
6. Vstavi se naslednji člen:
"33a
1. Da bi države članice omogočile ocenitev rezultatov uporabe te direktive, pošljejo Komisiji statistično poročilo o naročilih za dela, ki so jih oddali naročniki v predhodnem letu, najkasneje do 31. oktobra 1997 in nato vsako leto najkasneje do 31. oktobra.
2. V tem poročilu se navede vsaj:
(a) pri naročnikih, naštetih v Prilogi I k Direktivi 93/36/EGS:
- ocenjena celotna vrednost naročil pod pragom, ki jih je posamezen naročnik oddal,
- število in vrednost naročil nad pragom, ki jih je oddal posamezen naročnik, čim bolj natančno naprej razdeljeno glede na postopek oddaje, kategorijo gradnje v skladu z nomenklaturo iz Priloge II in nacionalnost gradbenika, ki mu je bilo naročilo oddano, ter za postopke s pogajanjem z nadaljnjo razdelitvijo v skladu s členom 7, z navedbo števila in vrednosti naročil, ki so bila oddana posamezni državi članici in tretjim državam,
(b) za vse druge naročnike, ki so predmet te direktive, za vsako kategorijo naročnikov, število in vrednost naročil, oddanih nad pragom s čim bolj natančno razdelitvijo glede na postopek oddaje, kategorijo gradnje v skladu z nomenklaturo, uporabljeno v Prilogi II in državljanstvo izvajalca, ki mu je bilo naročilo oddano, ter za postopke s pogajanji z nadaljnjo razdelitvijo v skladu s členom 7, z navedbo števila in vrednosti naročil, ki so bila oddana posamezni državi članici in tretjim državam,
(c) za naročnike, naštete v Prilogi I k Direktivi 93/36/EGS, število in celotna vrednost naročil, ki so jih naročniki oddali v skladu z odstopanji sporazuma; za vse druge naročnike, ki so predmet te direktive, celotna vrednost naročil, ki jih je oddala vsaka posamezna kategorija naročnikov v skladu z odstopanji sporazuma,
(d) vsi drugi statistični podatki, ki jih je treba določiti v skladu s postopkom, predvidenim v členu 35(3), kar se zahteva v skladu s sporazumom.
3. Komisija določi v skladu s postopkom iz člena 35(3) vrsto vseh statističnih podatkov, ki se zahtevajo v skladu s to direktivo."
8. Priloga IV se nadomesti z besedilom, določenim v Prilogi IV k tej direktivi.
Člen 4
1. Države članice sprejmejo zakone in druge predpise, potrebne za uskladitev s to direktivo, do 13. oktobra 1998. O tem takoj obvestijo Komisijo.
Države članice se morajo pri sprejemanju teh predpisov sklicevati na to direktivo ali pa sklic nanjo navedejo ob uradni objavi. Način sklicevanja določijo države članice.
2. Države članice sporočijo Komisiji besedila temeljnih predpisov nacionalne zakonodaje, sprejetih na področju, ki ga ureja ta direktiva, in primerjalno tabelo med to direktivo in sprejetimi nacionalnimi predpisi.
Člen 5
Ta direktiva je naslovljena na države članice.
z dne 27. januarja 1997 o pošiljanju informacij o nekaterih obstoječih snoveh, kakor je predvideno v Uredbi Sveta (EGS) št. 793/93 (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 793/93 z dne 23. marca 1993 o oceni in nadzoru tveganja, ki ga predstavljajo obstoječe snoveh [1], in zlasti člena 12(2) Uredbe,
ker potrebuje Komisija ustrezne informacije o nekaterih snoveh, da po členih 69, 84 in 112 Pristopne pogodbe lahko začne postopek pregleda določb, ki se še ne uporabljajo v novih državah članicah; ker morajo biti te informacije na voljo, preden so na voljo vsi podatki, ki se zahtevajo s členoma 3 in 4 Uredbe (EGS) št. 793/93;
ker člen 12 predvideva, da se za nekatere snovi, za katere se domneva, da predstavljajo resno tveganje za človeka ali okolje, od proizvajalcev in uvoznikov lahko zahteva obvezno pošiljanje razpoložljivih informacij;
ker Uredba Komisije (EGS) št. 1488/94 [2] opisuje načela za oceno tveganj obstoječih snovi za človeka in okolje v skladu z Uredbo (EGS) št. 793/93;
ker so določbe te uredbe v skladu z mnenjem odbora, ustanovljenega po členu 15 Uredbe (EGS) št. 793/93,
SPREJELA NASLEDNJO UREDBO:
Člen 1
Proizvajalci in uvozniki snovi, uvrščeni na seznam Priloge k tej uredbi, pošiljajo Komisiji vse ustrezne in razpoložljive informacije o izpostavljenosti človeka in okolja tem snovem v roku štirih mesecev od začetka veljavnosti te uredbe.
Informacije o morebitni izpostavljenosti zadevajo emisijo kemičnih snovi ali izpostavljenost skupin ljudi ali delov okolja v različnih fazah življenjskega ciklusa snovi v skladu s členom 3(3) in Prilogo 1A Uredbe (ES) št. 1488/94, pri čemer:
- so skupine ljudi delavci, potrošniki in ljudje, izpostavljeni vplivom posredno preko okolja;
- so deli okolja vode, kopno in zrak, kakor tudi informacije v zvezi z usodo kemikalij v napravah za čiščenje odpadnih vod in kopičenje kemikalij v prehrambeni verigi;
- se življenjski ciklus snovi šteje kot proizvodnja, prevoz, shranjevanje, priprava preparatov ali druga predelava, uporaba in odstranjevanje ali reciklaža.
Člen 2
Ta uredba začne veljati na dan objave v Uradnem listu Evropskih skupnosti.
Uredba Sveta (ES) št. 552/97
z dne 24. marca 1997
SVET EVROPSKE UNIJE JE ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 3281/94 z dne 19. decembra 1994 o uporabi štiriletne sheme splošnih tarifnih preferencialov (1995 do 1998) za nekatere industrijske izdelke s poreklom iz držav v razvoju [1] in zlasti člena 12(3) Uredbe,
ob upoštevanju Uredbe Sveta (ES) št. 1256/96 z dne 20. junija 1996 o uporabi večletnih shem splošnih tarifnih preferencialov od 1. julija 1996 do 30. junija 1999 za nekatere kmetijske izdelke s poreklom iz držav v razvoju [2] in zlasti člena 12(3) Uredbe,
ob upoštevanju predloga Komisije [3],
ob upoštevanju mnenja Evropskega parlamenta [4],
ob upoštevanju mnenja Ekonomsko-socialnega odbora [5],
ker je Zveza Mjanmar (v nadaljevanju: "Mjanmar") v skladu z Uredbo (ES) št. 3281/94 in Uredbo (ES) št. 1256/96 upravičena do splošnih tarifnih preferencialov;
ker člen 9 Uredbe (ES) št. 3281/94 in člen 9 Uredbe (ES) št. 1256/96 predvidevata, da se lahko zadevni preferenciali delno ali v celoti začasno umaknejo, zlasti v primeru prakse vseh oblik prisilnega dela, kakor je opredeljeno v Ženevskih konvencijah z dne 25. septembra 1926 in 7. septembra 1956 ter konvencijah št. 29 in 105 Mednarodne organizacije dela (MOD);
ker sta Mednarodna konfederacija svobodnih sindikatov (ICFTU) in Evropska konfederacija sindikatov (ETUC) 7. junija 1995 vložili skupno pritožbo Komisiji v skladu s členom 9 Uredbe (ES) št. 3281/94 in zahtevali, da se Mjanmar začasno umakne iz sheme splošnih tarifnih preferencialov Skupnosti, ker uporablja prisilno delo;
ker sta organizaciji ICFTU in ETUC 2. januarja 1997 obvestili Komisijo, da bosta razširili obseg skupne pritožbe, ki sta jo vložili v skladu z Uredbo (ES) št. 3281/94, da bi se umaknila upravičenost Mjanmara do preferencialov, dodeljenih prav tako v skladu z Uredbo (ES) št. 1256/96;
ker je Komisija ob posvetovanju z Odborom za splošne preferenciale pritožbo proučila 7. junija 1995; ker je bilo ocenjeno, da so dokazi, ki sta jih predložila tožnika, zadostni, da upravičijo začetek preiskave, in ker je Komisija z objavo z dne 16. januarja 1996 [6] odločila, da bi bilo treba preiskavo izvesti;
ker so bile oblasti Mjanmara uradno obveščene o začetku preiskave; ker so zanikale, da so bile prakse, navedene v pritožbi, prisilno delo in se sklicevale na izjeme iz člena 2(2) Konvencije MOD št. 29 ter trdile, da so navedene izjeme zajele določbe zakona o mestih iz leta 1907 in zakona o vaseh iz leta 1908, ki dovoljujeta, da lahko prebivalstvo opravlja dela in storitve; ker je navedeno razlago izpodbijala organizacija MOD, katere pristojni organi so zahtevali takojšno razveljavitev zadevnih zakonov, da se le-ti uskladijo s pismom in duhom Konvencije št. 29;
ker pisne in ustne izjave, ki jih je Komisija zbrala med preiskavo, izvedeno ob posvetovanju z Odborom za splošne preferenciale, podpirajo domneve, navedene v pritožbi; ker se je izkazalo, da so oblasti Mjanmara redno uporabljale prisilno delo, ne samo pri vojaških operacijah, ampak tudi pri projektih gradnje civilne in vojaške infrastrukture, podprtih s prisilo in pogostimi nasilnimi represalijami;
ker je Komisija, da bi dopolnila informacije, ki jih je zbrala med raziskavo, zaprosila oblasti Mjanmara, da v navedeni preiskavi sodelujejo in dovolijo vstop v državo skupini za ugotavljanje dejstev; ker je bila ta zahteva zavrnjena in ker so pogoji iz člena 11(5) Uredbe (ES) št. 3281/94 tako izpolnjeni, lahko ugotovitve preiskave temeljijo na razpoložljivih informacijah;
ker so dokazi, ki jih je Komisija zbrala med preiskavo na podlagi prvotne pritožbe organizacij ICFTU in ETUC, ter ugotovitve, do katerih je prišla, po obsegu zadostni, da zagotovijo veljavno podlago za proučitev razširjene pritožbe, ki sta jo navedeni organizaciji vložili 2. januarja 1997, s tem pa posebna preiskava kmetijskega sektorja ni potrebna, saj so bile tako upoštevane zahteve člena 9(2) Uredbe (ES) št. 1256/96 in izpolnjeni pogoji, določeni v členu 11(5) navedene uredbe;
ker razpoložljive informacije tako dajejo zadostno podlago, da se lahko sklene, da je umik dostopa Mjanmara do sheme splošnih preferencialov, do katerih je upravičen, utemeljen;
ker so bile ugotovitve preiskave sporočene Odboru za splošne preferenciale v skladu s členom 12(1) Uredbe (ES) št. 3281/94;
ker dejstvo, da so se obsojene prakse redno izvajale in bile zelo razširjene, pomeni, da je upravičen popolni umik dostopa do režima;
ker je ob upoštevanju zgoraj navedenega treba splošne tarifne preferenciale, ki se uporabljajo za industrijske in kmetijske izdelke s poreklom iz Mjanmara, začasno umakniti, dokler se ne bo ugotovilo, da so se zadevne prakse končale;
ker je treba blago na poti za Evropsko skupnost izvzeti iz tega umika preferencialov, če je bilo odpremljeno pred začetkom veljavnosti te uredbe,
SPREJEL NASLEDNJO UREDBO:
Člen 1
Dostop Zveze Mjanmar do tarifnih preferencialov, dodeljenih z Uredbo (ES) št. 3281/94 in Uredbo (ES) št. 1256/96, se s tem začasno umakne.
Člen 2
Svet s kvalificirano večino in na predlog Komisije preneha z uporabo te uredbe na podlagi poročila Komisije o prisilnem delu v Mjanmaru, ki dokazuje, da prakse, navedene v prvi alinei člena 9(1) Uredbe (ES) št. 3281/94 in prvi alinei člena 9(1) Uredbe (ES) št. 1256/96, ki so povzročile umik dostopa Mjanmara do splošnih tarifnih preferencialov, ne obstajajo več.
Člen 3
Ta uredba začne veljati sedmi dan po objavi v Uradnem listu Evropskih skupnosti.
z dne 16. aprila 1997 o podrobnih pravilih za uporabo Uredbe Sveta (ES) št. 2200/96 o intervencijah na področju sadja in zelenjave
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 2200/96 z dne 28. oktobra 1996 o skupni tržni ureditvi za sadje in zelenjavo1 in zlasti členov 30(6), 48 in 57 uredbe,
ker Naslov IV Uredbe (ES) št. 2200/96 določa intervencije za proizvode iz člena 1(2) omenjene uredbe; ker je zato treba določiti podrobna pravila uporabe;
ker naj se izraza niso dani v prodajo in umaknjeni s trga v zvezi s proizvodi obravnavata kot enakovredna in se vključita v enotno opredelitev; ker naj se tudi razjasni, da se predpisi o zahtevah glede embaliranja ne uporabljajo za proizvode, umaknjene s trga;
ker je treba opredeliti tržna leta za proizvode, naštete v Prilogi II k Uredbi (ES) št. 2200/96;
ker je treba, z namenom uporabe omejitev, določenih v členih 23 in 24 Uredbe (ES) št. 2200/96, opredeliti trženo količino določenega proizvoda, ki ga je tržila organizacija proizvajalcev, upoštevajoč proizvedene količine, ki jih je dejansko prodala obravnavana organizacija proizvajalcev, proizvedene količine drugih organizacij proizvajalcev ter proizvedene količine proizvajalcev, ki niso vključeni v nobeno organizacijo proizvajalcev;
ker člen 28 Uredbe (ES) št. 2200/96 od držav članic zahteva, da uradno obvestijo Komisijo o cenah, ki so bile zabeležene na reprezentativnih trgih proizvajalcev za določene proizvode in za določena obdobja; ker naj se zato sestavi seznam teh trgov in obravnavanih proizvodov;
ker člen 26 Uredbe (ES) št. 2200/96 uvaja nadomestilo Skupnosti za umik proizvodov, naštetih v Prilogi II k omenjeni uredbi; ker naj se uveljavi sistem za izplačila teh nadomestil, tako da se zagotovi, da se vedno upoštevajo omejitve, določene v členu 23 Uredbe (ES) št. 2200/96;
ker morajo organizacije proizvajalcev vnaprej obvestiti pooblaščene nadzorne organe o vsakem umiku, da se preprečijo nepravilnosti pri uporabi sistema in zagotovi njegova transparentnost; ker je brez tega obvestila proizvod mogoče razdeliti šele po odobritvi države članice; ker naj se nadalje vzpostavi sistem komunikacije za organizacije proizvajalcev in države članice;
ker naj se za izvajanje člena 25 Uredbe (ES) št. 2200/96 določijo roki za predstavitev ukrepov, ki jih je država članica sprejela za zagotovitev okolju prijaznih običajev pri postopkih umika;
ker prva, druga in tretja alinea točke (a) člena 30(1) Uredbe (ES) št. 2200/96 določajo, da se sadje in zelenjava, ki je bila umaknjena s trga v skladu s členom 23(1) in ni bila prodana, lahko prek dobrodelnih organizacij brezplačno razdeli v Skupnosti in zunaj nje kot človekoljubna pomoč nekaterim pomoči potrebnim kategorijam prebivalstva; ker naj se dobrodelne organizacije odobrijo vnaprej;
ker je treba razveljaviti Uredbo Komisije (EGS) št. 3587/862, kakor je bila nazadnje spremenjena z Uredbo (ES) št. 1363/953, Uredbo Komisije (EGS) št. 827/904, kakor je bila nazadnje spremenjena z Uredbo (ES) št. 771/955, Uredbo Komisije (EGS) št. 2103/906, kakor je bila nazadnje spremenjena z Uredbo (ES) št. 1363/95, Uredbo (EGS) št. 2276/927, kakor je bila nazadnje spremenjena z Uredbo (ES) št. 1363/95, in Uredbo Komisije (ES) št. 113/978, katerih določbe so postale neveljavne ali jih bo nadomestila ta uredba;
ker so ukrepi, predvideni v tej uredbi, v skladu z mnenjem Upravljalnega odbora za sveže sadje in zelenjavo ter Odbora za Evropski kmetijski usmerjevalni in jamstveni sklad,
SPREJELA NASLEDNJO UREDBO:
Člen 1
Ta uredba določa podrobna pravila za uporabo intervencij, predvidenih v Naslovu IV Uredbe (ES) št. 2200/96 ter se uporablja za proizvode iz člena 1(2) navedene uredbe.
Člen 2
1. V tej uredbi proizvodi umaknjeni s trga in niso dani v prodajo pomenijo proizvode, ki se ne prodajajo prek organizacije proizvajalcev, v skladu z intervencijami iz Uredbe (ES) št. 2200/96.
2. Proizvodi, umaknjeni s trga, morajo ustrezati veljavnim standardom, če so bili ti standardi sprejeti na podlagi člena 2 Uredbe (ES) št. 2200/96. Vendar pa se v tem primeru standardi za embaliranje in zavijanje ne uporabljajo.
Člen 3
1. Za vsak proizvod je tržena količina organizacije proizvajalcev iz člena 23(3) Uredbe (ES) št. 2200/96, vsota:
(a) proizvedenih količin članov, ki so bile dejansko prodane prek organizacije proizvajalcev ali jih je ta organizacija predelala;
(b) proizvedenih količin članov organizacije proizvajalcev, ki so jih člani prodali neposredno, kot je predvideno v prvi in četrti alinei člena 11(1)(c)(3) Uredbe (ES) št. 2200/96;
(c) proizvedenih količin članov drugih organizacij proizvajalcev, trženih prek zadevne organizacije proizvajalcev v skladu z drugo in tretjo alineo člena 11 (1)(c)(3) navedene uredbe.
Tržena količina iz prvega pododstavka ne vključuje tržene proizvodnje članov organizacije proizvajalcev, ki jim je dovoljena prodaja v skladu z drugo in tretjo alineo člena 11 (1) (c) (3).
2. Tržene proizvedene količine iz člena 23(4) Uredbe (ES) št. 2200/96 so enakovredne trženi količini, določeni v odstavku 1.
Člen 4
Tržna leta za proizvode, ki izpolnjujejo pogoje za nadomestilo Skupnosti za umik v skladu s členom 23(3) Uredbe (ES) št. 2200/96, so našteta v Prilogi I k tej uredbi.
Tržna leta za proizvode, navedene v členu 1(2) Uredbe (ES) št. 2200/96, ki niso določena v prvem odstavku, trajajo od 1. januarja do 31. decembra.
Člen 5
2. Zahtevek iz odstavka 1 obsega najmanj obdobje enega meseca. Priloži se mu dodatna dokumentacija, ki potrjuje količino vsakega trženega proizvoda ter količino vsakega proizvoda, ki ga organizacija proizvajalcev ni dala v prodajo, in navaja:
(a) proizvedene količine članov, ki so se dejansko prodale prek organizacije proizvajalcev ali jih je ta organizacija predelala;
(b) proizvedene količine članov drugih organizacij proizvajalcev, ki so bile tržene prek zadevne organizacije proizvajalcev v skladu z drugo in tretjo alineo člena 11 (1) (c) (3) uredbe (ES) št. 2200/96;
(c) proizvedene količine, ki jih je prispeval vsak proizvajalec, ki ni član nobene organizacije proizvajalcev, v skladu s členom 24 navedene uredbe.
3. Pri obravnavi vsakega zahtevka države članice zagotovijo, da je količina, ki ni bila dana v prodajo od začetka obravnavanega tržnega leta, v skladu z omejitvami, določenimi v členih 23 in 24 Uredbe (ES) št. 2200/96. Če so bile te omejitve presežene, se nadomestilo Skupnosti za umik izplača le ob primernem upoštevanju teh omejitev in že izplačanega nadomestila. Presežne količine se vključijo pri obravnavi naslednjega zahtevka.
Člen 6
Brez vpliva na člen 22 te uredbe se za plačilo nadomestila za umik proizvodov, ki niso navedeni v Prilogi II k Uredbi (ES) št. 2200/96 in za odobritev dodatka k nadomestilu Skupnosti za umik, kot je določen v točkah (a) in (b) člena 15(3) Uredbe (ES) št. 2200/96, uporablja Uredba (ES) št. 411/97.
Člen 7
1. Reprezentativni trgi iz člena 28(1) Uredbe (ES) št. 2200/96, so navedeni v Prilogi II te uredbe.
2. Države članice za vsak tržni dan po elektronski pošti tedensko uradno obveščajo Komisijo o cenah proizvodov, zabeleženih na reprezentativnih trgih za proizvode ter v obdobjih, navedenih v Prilogi III. Komisija te podatke posreduje državam članicam.
Člen 8
1. Organizacije proizvajalcev ali njihova združenja o vsakem postopku umika obvestijo pristojne nacionalne organe najmanj 24 ur vnaprej, pri čemer naštejejo proizvode, ki so namenjeni za intervencije, skupaj s predvideno količino vsakega zadevnega proizvoda.
2. Organizacije proizvajalcev ali njihova združenja državam članicam zagotovijo naslednje informacije, ki jih te sporočijo Komisiji:
(a) zaloge jabolk in hrušk, ki so na voljo prvi dan vsakega meseca;
(b) na začetku tržnega leta izjavo o obdelanih površinah po proizvodih in, kjer je to ustrezno, po sortah.
Člen 9
1. Pred 10. dnem vsakega meseca države članice Komisiji po elektronski pošti sporočijo oceno proizvedenih količin, ki niso bile dane v prodajo v prejšnjem mesecu, ločeno po proizvodih.
2. Ob koncu vsakega tržnega leta države članice pošljejo Komisiji za vsak zadevni proizvod podrobne podatke, določene v Prilogi IV. Ti podrobni podatki se pošljejo:
(a) najpozneje do 30. junija po vsakem tržnem letu za paradižnik, jajčevce, cvetačo, marelice, breskve, nektarine, grozdje, melone, lubenice in proizvode, ki niso navedeni v Prilogi II k Uredbi (ES) št. 2200/96;
(b) najpozneje do 30. novembra po vsakem tržnem letu za limone, hruške, jabolka, satsuma mandarine, klementine in sladke pomaranče.
3. Če države članice ne pošljejo podrobnih podatkov iz odstavka 2, ali če se ti podatki izkažejo za napačne glede na objektivna dejstva, s katerimi razpolaga Komisija, lahko Komisija odloži izplačilo predplačil za kritje stroškov iz člena 5(2)(a) Uredbe Sveta (EGS) št. 729/701, dokler ji ne pošljejo zahtevanih podrobnih podatkov.
Člen 10
Člen 11
1. V skladu s prvo in tretjo alineo člena 30(1)(a) Uredbe (ES) št. 2200/96 se lahko proizvodi, umaknjeni s trga v določenem tržnem letu, dajo na njihovo pobudo na voljo dobrodelnim organizacijam, ki so jih države članice odobrile za brezplačno razdelitev.
2. Da bi izpolnile pogoje za odobritev, se dobrodelne organizacije obvežejo, da bodo:
(a) upoštevale to uredbo;
(b) imele ločene knjigovodske račune za zadevne postopke;
(c) sprejele kontrolne preglede, predvidene v predpisih Skupnosti.
3. Države članice odobrijo dobrodelne organizacije v vsaj eni od naslednjih kategorij:
(a) dobrodelne organizacije, ki so pooblaščene za razdelitev proizvodov na ozemlju države članice, kjer so bili ti proizvodi umaknjeni;
Države članice Komisijo uradno obvestijo o seznamih odobrenih dobrodelnih organizacij iz točk (b) in (c) prvega pododstavka, ta pa jih objavi v seriji C Uradnega lista Evropskih skupnosti.
Člen 12
Ustanove iz druge alinee člena 30(1)(a) Uredbe (ES) št. 2200/96, ki jih imenujejo države članice, morajo izpolnjevati pogoje iz člena 11(2) te uredbe.
Člen 13
Države članice sprejmejo ukrepe, da olajšajo stike in postopke med zadevnimi organizacijami proizvajalcev in dobrodelnimi organizacijami, odobrenimi v skladu s členom 11(2).
Ob koncu vsakega tržnega leta države članice pošljejo Komisiji informacije, določene v Prilogi VI, o postopkih brezplačne razdelitve.
Člen 14
1. Brezplačno razdelitev kot del človekoljubne pomoči zunaj Skupnosti izvajajo dobrodelne organizacije iz člena 11(3)(c) v skladu z odstavkoma 2 in 3 tega člena.
2. Odpremljeni proizvodi ne pridejo v poštev za izvozna nadomestila. Izvozni carinski dokument, tranzitni dokument in vsak izdani dokument T5, se opremijo z oznako brez nadomestila.
Člen 15
1. Stroške prevoza, povezane z brezplačno razdelitvijo vseh proizvodov, umaknjenih s trga, prevzame Jamstveni oddelek Evropskega kmetijskega usmerjevalnega in jamstvenega sklada (EKUJS) na podlagi pavšalnih zneskov, določenih glede na razdaljo med krajem umika in krajem dostave, določenima v Prilogi V.
V primeru brezplačne razdelitve zunaj Skupnosti pavšalni zneski, določeni v Prilogi V, vključujejo razdaljo med krajem umika in krajem prehoda meje Skupnosti.
2. Stroški prevoza se izplačajo dobavitelju, ki je dejansko nosil finančne stroške obravnavanega prevoza.
Za izplačilo omenjenih zneskov je treba predložiti dodatno dokumentacijo, ki potrjuje zlasti:
- imena upravičenih organov,
- količino zadevnih proizvodov,
- sprejem s strani dobrodelne organizacije,
- uporabljena prevozna sredstva.
Člen 16
1. Pri jabolkih in citrusih, umaknjenih s trga, stroške sortiranja in embaliranja, povezane z brezplačno razdelitvijo, nosi Jamstveni oddelek EKUJS do zneska, določenega v odstavku 2 Priloge V, kadar se brezplačna razdelitev izvaja po pogodbi med organizacijami proizvajalcev in zadevnimi dobrodelnimi organizacijami.
2. Za namene odstavka 1 organizacije proizvajalcev na začetku tržnega leta sklenejo pogodbene dogovore z dobrodelnimi organizacijami, odobrenimi v skladu s členom 11(2) in (3), ter takoj po sklenitvi teh dogovorov, o njih obvestijo pristojne nacionalne organe. Zadevni organi lahko določijo končni rok za sklenitev takšnih pogodbenih dogovorov.
3. Dogovori se sklenejo pod pogojem, da obstajajo proizvodi, ki so bili umaknjeni s trga. Količine, določene v dogovorih, se med tržnim letom lahko povečajo, odvisno od stanja na trgu.
4. se sklenejo za posamezno tržno leto v smislu Uredbe (ES) št. 2200/96, ter navajajo:
- verjetno količino vsakega proizvoda,
- predvidena prevozna sredstva,
- načrtovano stopnjo dobav,
- dogovorjeno mesto, kjer bo proizvod na voljo,
- obveznost organizacije proizvajalcev, da pripravijo že sortirane proizvode, pakirane v pakete manjše od 25 kg,
- oceno števila upravičencev na upravno enoto.
5. Najpozneje en mesec po sklenitvi dogovora države članice pošljejo Komisiji informacije, določene v odstavku 4.
6. Stroški sortiranja in embaliranja se plačajo organizaciji proizvajalcev, ki je sortirala in embalirala proizvode, za to pa je potrebna predložitev dodatne dokumentacije, ki potrjuje zlasti:
- imena upravičenih organov,
- količino zadevnih proizvodov,
- dejanske stroške sortiranja in embaliranja,
- sprejem s strani dobrodelne organizacije.
Člen 17
1. Države članice sprejmejo vse potrebne ukrepe, da zagotovijo izpolnjevanje določb Naslova IV Uredbe (ES) št. 2200/96 in zlasti določb, opredeljenih v odstavkih 2, 3 in 4 tega člena.
2. Države članice najmanj enkrat v tržnem letu izvedejo fizične in dokumentacijske kontrolne preglede umikov, ki so jih izvedle vse organizacije proizvajalcev. Za vsak proizvod ti kontrolni pregledi zajamejo najmanj 20 % celotne umaknjene količine.
Poleg tega zagotovijo, da proizvodi, ki niso bili dani v prodajo, ustrezajo veljavnim standardom, če so bili takšni standardi sprejeti na podlagi člena 2(2) Uredbe (ES) št. 2200/96.
V primerih, kjer se uporablja člen 30(2) Uredbe (ES) št. 2200/96, države članice nadzorujejo vse umaknjene količine.
3. Države članice izvedejo dokumentacijske kontrolne preglede intervencij, da zagotovijo, da so poročila pravilna ter da obstaja učinkovito preverjanje skladnosti s pogoji za plačilo nadomestila Skupnosti za umik ali za financiranje iz operativnega sklada iz člena 15(1) Uredbe (ES) št. 2200/96.
Kontrolni pregledi se izvedejo pri vsaki organizaciji proizvajalcev najmanj enkrat na vsako tržno leto ter morajo za vsak proizvod zajeti najmanj 10 % zahtevkov za izplačilo.
4. Kadar kontrolni pregled razkrije pomembne nepravilnosti, pristojni organi izvedejo dodatne kontrolne preglede med tekočim tržnim letom in povečajo pogostnost kontrolnih pregledov v naslednjem tržnem letu.
Člen 18
(a) zagotovijo, da so obravnavani postopki ustrezno izpeljani;
(b) preverijo, kako dobrodelne organizacije na koncu uporabijo proizvode, zlasti tako, da od njih zahtevajo potrdilo o prevzemu, ki potrjuje uporabo proizvodov;
(c) nadzorujejo končni namen uporabe proizvodov.
2. Kontrolni pregledi so dokumentacijski in fizični in zadevajo tako organizacije proizvajalcev kot zadevna dobrodelna telesa. Lahko so naključni in vsako leto zajamejo najmanj 10 % razdeljenih količin.
3. V zvezi z razdelitvijo v Skupnosti in brez vpliva na člen 39 Uredbe (ES) št. 2200/96 pristojni organi države članice, na katere ozemlju poteka brezplačna razdelitev, izvajajo kontrolne preglede uporabe proizvodov in njihovega končnega namena uporabe.
4. Komisija državi članici na njeno zahtevo pomaga pri spremljanju brezplačne razdelitve zunaj Skupnosti.
Člen 19
1. Upravičenec do nadomestila Skupnosti za umik ali financiranje iz operativnega sklada je obvezan dvakratno povrniti zneske, ki so mu bili neupravičeno izplačani, skupaj z obrestmi, izračunanimi glede na čas, ki je pretekel od izplačila do povračila upravičenca, kadar kontrolni pregledi, izvedeni v skladu s členom 17, pokažejo, da:
(a) proizvodi, ki niso bili dani v prodajo, niso v skladu z določbami o standardih, določenih v členu 2 Uredbe (ES) št. 2200/96;
(b) proizvodi, ki niso bili dani v prodajo, niso bili razdeljeni, kot je določeno v členu 30 navedene uredbe;
(c) razdelitev proizvodov, ki niso bili dani v prodajo, resno škoduje okolju.
2. Povrnjeni zneski ter obresti, se izplačajo pristojni plačilni agenciji ter se odštejejo od izdatkov, ki jih je financiral EKUJS.
3. V primeru lažne izjave, storjene namerno ali zaradi hude malomarnosti, se zadevne organizacije proizvajalcev izključijo iz prejemanja nadomestila Skupnosti za umik za tržno leto, ki sledi letu, ko je bila lažna izjava odkrita.
Člen 20
1. Kadar se na podlagi kontrolnih pregledov, izvedenih skladno s členom 18, pri brezplačni razdelitvi odkrijejo nepravilnosti, ki jih je mogoče pripisati organizacijam proizvajalcev ali odobrenim dobrodelnim telesom ali ustanovam iz členov 11 in 12, se uporabijo odstavki 2 do 7 tega člena.
2. Dobrodelni organizaciji se prekliče odobritev iz člena 11 (2). Preklic prične veljati nemudoma in traja najmanj eno tržno leto ter ga je mogoče podaljšati glede na resnost nepravilnosti.
3. Ustanove iz člena 12 ne pridejo v poštev za upravičenost do postopkov brezplačne razdelitve v naslednjem tržnem letu.
4. Dobrodelna organizacija ali ustanova, ki je prejela proizvod, umaknjen s trga, je dolžna povrniti vrednost proizvodov, ki jih je prejela, skupaj z obrestmi, izračunanimi glede na čas, ki je pretekel od prejema proizvodov do povračila upravičenca.
Dobavitelj, ki je prejel stroške prevoza iz člena 15, je dolžan povrniti dvakratni znesek, ki ga je prejel za prevoz, skupaj z obrestmi, izračunanimi glede na čas, ki je pretekel od izplačila do povračila upravičenca.
6. Obrestna mera je takšna, kot jo uporablja Evropski monetarni inštitut za poslovanje v ekujih in je bila objavljena v seriji C Uradnega lista Evropskih skupnosti ter je veljala na dan, ko je bilo izvršeno neupravičeno izplačilo, povečana za tri odstotne točke.
7. Povrnjeni zneski, skupaj z obrestmi, se izplačajo pristojni plačilni agenciji in se odštejejo od izdatkov, ki jih financira EKUJS.
Člen 21
Člen 22
Za leto 1997 se organizacije proizvajalcev, ki so predložile osnutek operativnega programa za odobritev v skladu s členoma 3 ali 15 Uredbe (ES) št. 411/97, pooblastijo, da na lastno odgovornost odobrijo dodatke k nadomestilu Skupnosti za umik v skladu s členom 15 (3) (b) Uredbe (ES) št. 2200/96.
Člen 23
Razveljavijo se Uredbe (EGS) št. 3587/86, (EGS) št. 827/90, (EGS) št. 2103/90, (EGS) št. 2276/92 in (ES) št. 113/97.
Člen 24
Ta uredba začne veljati tretji dan po objavi v Uradnem listu Evropskih skupnosti.
Uredba Komisije (ES) št. 888/97 z dne 16. maja 1997 o spremembah nekaterih določb o standardih za sveže sadje in zelenjavo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2200/96 z dne 28. oktobra 1996 o skupni ureditvi trga za sadje in zelenjavo [1] in zlasti členov 2(2) in 10 Uredbe,
ker člen 2 Uredbe (EGS) št. 2200/96 določa, da Komisija ob sprejemanju standardov za sveže sadje in zelenjavo mora upoštevati mednarodne standarde Ekonomske komisije Združenih narodov za Evropo;
ker so standardi Skupnosti za sveže sadje in zelenjavo razpršeni po številnih določbah Skupnosti; ker je treba nekatere od teh določb uskladiti, da bi zagotovili enotno uporabo omenjenih standardov in preverjanj skladnosti;
ker mednarodni standardi za sveže sadje in zelenjavo, ki jih je določila Ekonomska komisija za Evropo, jasno opredeljujejo, kako se na enoti pakiranja navajata identiteti tistega, ki pakira in tistega, ki razpošilja; ker je treba te mednarodne določbe zlasti zaradi pravne jasnosti vključiti v vse standarde Skupnosti za sveže sadje in zelenjavo;
ker uredbe o standardih za artičoke, fižol, grah, cvetačo in česen ne vsebujejo določb o navajanju države porekla na enoti pakiranja; ker je treba uvesti takšne določbe, ki so vključene v mednarodne standarde;
ker je bil razred III uveden z uredbami o standardih za por, jajčevce, bučke, paradižnik, čebulo, radič za siljenje, češnje, jagode, brstični ohrovt, namizno grozdje, solato, kodrolisto endivijo in endivijo eskariol, kumare, citruse ter namizna jabolka in hruške; ker se je razred III uporabljal le v izjemnih primerih in ker je izgubil svoj pomen v sektorju za sveže sadje in zelenjavo; ker mednarodni standardi ne predvidevajo takšne kategorije in ker jo je treba zaradi poenostavitve odstraniti iz standardov Skupnosti;
ker je Uredba Sveta št. 211/66/EGS z dne 14. decembra 1966 o dodatnem razredu kakovosti k skupnim standardom kakovosti za nekatere vrste sadja in zelenjave [2], nazadnje spremenjena z Uredbo (EGS) št. 3596/90 [3], uvedla razred III tudi za cvetačo; ker je treba iz zgornjih razlogov Uredbo št. 211/66/EGS razveljaviti;
ker so ukrepi, predvideni v tej uredbe v skladu z mnenjem Upravljalnega odbora za sadje in zelenjavo,
SPREJELA NASLEDNJO UREDBO:
(a) uredbam iz Priloge I se spremenijo, kakor sledi: Točka A
"Identifikacija" se nadomesti z naslednjim:
"Ime in naslov ali uradno izdano ali priznano kodno oznako tistega, ki pakira in/ali tistega, ki razpošilja. Če je uporabljena kodna oznaka, mora biti poleg kodne oznake naveden izraz "tistega, ki pakira in/ali tistega, ki razpošilja" (ali ustrezna okrajšava)."
(b) uredbam iz Priloge II se spremenijo, kakor sledi: Točka C
"Poreklo pridelka" se nadomesti z naslednjim:
"Država porekla in, neobvezno, pridelovalno območje ali državno, regionalno ali lokalno ime kraja."
2. V uredbah iz Priloge III se zbrišejo vsa sklicevanja na razred III.
3. Uredba št. 211/66/EGS se razveljavi.
Člen 2
Ta uredba začne veljati s 1. julijem 1997.
Ta uredba je v celoti zavezujoča in se neposredno uporablja v vseh državah članicah.
Uredba Komisije (ES) št. 1054/97 z dne 11. junija 1997 o uvrstitvi določenega blaga v kombinirano nomenklaturo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2658/87 z 23. julija 1987 o tarifni in statistični nomenklaturi ter skupni carinski tarifi [1], nazadnje spremenjene z Uredbo (ES) št. 866/97 [2] in zlasti člena 9 Uredbe,
ker je treba zaradi zagotavljanja enotne uporabe kombinirane nomenklature, ki je priloga navedene uredbe, sprejeti ukrepe v zvezi z uvrstitvijo blaga iz Priloge k tej uredbi;
ker Uredba (EGS) št. 2658/87 določa splošna pravila za razlago kombinirane nomenklature in se ta pravila uporabljajo tudi za vsako drugo nomenklaturo, ki delno ali v celoti temelji na njej ali ji dodaja dodatne pododdelke in ki jo določajo posebni predpisi Skupnosti, z namenom uporabe tarifnih ali drugih ukrepov v zvezi z blagovno menjavo;
ker se mora blago, poimenovano v stolpcu 1 v preglednici, priloženi k tej uredbi, v skladu z navedenimi splošnimi pravili uvrstiti v ustrezne oznake KN, navedene v stolpcu 2, in sicer iz utemeljitev, navedenih v stolpcu 3;
ker je primerno, da se imetnik, ob upoštevanju veljavnih ukrepov Skupnosti v zvezi s sistemi dvojne kontrole in predhodnim in naknadnim nadzorom Skupnosti nad tekstilnimi izdelki ob uvozu v Skupnost, v skladu z določbami člena 12(6) Uredbe Sveta (EGS) št. 2913/92 z 12. oktobra 1992 o carinskem zakoniku Skupnosti [3], nazadnje spremenjene z Uredbo (ES) št. 82/97 [4], lahko še naprej, in sicer za obdobje 60 dni, sklicuje na zavezujoče tarifne informacije o uvrstitvi blaga v kombinirano nomenklaturo, ki jih izdajo carinski organi in ki niso več v skladu s to uredbo;
ker so ukrepi, predvideni v tej uredbi, v skladu z mnenjem oddelka za tarifno in statistično nomenklaturo Odbora za carinski zakonik,
SPREJELA NASLEDNJO UREDBO:
Člen 1
Blago, poimenovano v stolpcu 1 priložene preglednice, je sedaj uvrščeno v kombinirano nomenklaturo v ustrezne oznake KN, navedene v stolpcu 2 navedene preglednice.
Člen 2
Ob upoštevanju veljavnih ukrepov Skupnosti v zvezi s sistemi dvojne kontrole in predhodnim in naknadnim nadzorom Skupnosti nad tekstilnimi izdelki ob uvozu v Skupnost se je v skladu z določbami člena 12(6) Uredbe (EGS) št. 2913/92 za obdobje 60 dni mogoče še naprej sklicevati na zavezujoče tarifne informacije o uvrstitvi blaga v kombinirano nomenklaturo, ki jih izdajo carinski organi in ki niso več v skladu s to uredbo.
Člen 3
Ta uredba začne veljati 21. dan po objavi v Uradnem listu Evropskih skupnosti.
Uredba Komisije (ES) št. 1059/97 z dne 11. junija 1997 o prilagoditvi maksimalnega letnega ribolovnega napora za nekatera ribištva
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 2027/95 z dne 15. junija 1995 o sistemu za vodenje ribolovnih naporov, povezanih z nekaterimi ribolovnimi območji in viri Skupnosti [1], in zlasti druge alinee člena 4 Uredbe,
ker druga alinea člena 4 Uredbe (ES) št. 2027/95 določa, da Komisija na zahtevo države članice sprejme ustrezne ukrepe, da lahko zadevna država članica izčrpa svoje ribolovne kvote v skladu s tretjim pododstavkom člena 6(2) Uredbe Sveta (ES) št. 685/95 z dne 27. marca 1995 o vodenju ribolovnih naporov, povezanih z nekaterimi ribolovnimi območji in viri Skupnosti [2];
ker je Nizozemska zaprosila Komisijo, da prilagodi maksimalni letni ribolovni napor, ki se dovoli njenim plovilom glede določenih kvot, ki so ji dodeljene v skladu z Uredbo Sveta (ES) št. 390/97 z dne 20. decembra 1996 o skupnem dovoljenem ulovu za določeni stalež rib in skupino staleža rib za leto 1997 ter določenih pogojih za njihov ulov [3], kakor je bila nazadnje spremenjena z Uredbo (ES) št. 711/97 [4];
ker ta uredba začne veljati takoj, da bi Nizozemska lahko izčrpala svojo ribolovno kvoto;
ker so ukrepi iz te uredbe v skladu z mnenjem Upravljalnega odbora za ribištvo in ribogojstvo,
SPREJELA NASLEDNJO UREDBO:
Člen 1
Maksimalni letni ribolovni napor Kraljevine Nizozemske za pridnene vrste z uporabo vlečnega ribolovnega orodja, kot navaja Priloga I k Uredbi (ES) št. 2027/95, se spremenijo, kakor določa Priloga k tej uredbi.
Člen 2
Ta Uredba začne veljati na dan po njeni objavi v Uradnem listu Evropskih skupnosti.
z dne 16. julija 1997 o spremembi Uredbe (ES) št. 716/96 o sprejetju posebnih ukrepov podpore za trg govejega mesa v Združenem kraljestvu
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 805/68 z dne 27. junija 1968 o skupni ureditvi trga za goveje in telečje meso [1], kakor je bila nazadnje spremenjena z Uredbo (ES) št. 2222/96 [2], in zlasti člena 23 Uredbe,
ker Uredba Komisije (ES) št. 716/96 [3], kakor je bila nazadnje spremenjena z Uredbo (ES) št. 2423/96 [4], predvideva posebne ukrepe podpore za trg govejega mesa v Združenem kraljestvu in zlasti dovoljuje, da se proizvajalcem plača 0,9 ECU na kilogram žive mase za živali, ki so bile zaklane po programu, uvedenem po tej uredbi; ker je treba glede na gibanje cen na trgu Združenega kraljestva navedeni znesek prilagoditi za krave, pri čemer je treba določiti največjo maso za živali, ki so upravičene do zadevnega režima; ker je treba to največjo maso določiti glede na povprečno maso krav; ker je torej prav tako treba določiti prispevek Skupnosti v ekujih na žival;
ker Upravljalni odbor za goveje in telečje meso ni podal svojega mnenja v roku, ki ga je določil njegov predsedujoči,
SPREJELA NASLEDNJO UREDBO:
Člen 1
1. Cena, ki jo pristojni organ Združenega kraljestva po členu 1(1) plača proizvajalcem ali njihovim zastopnikom, je:
- 0,8 ECU na kilogram žive mase za krave,
- 0,9 ECU na kilogram žive mase za druge živali.
Znesek se ne izplača za mase, ki presegajo 560 kilogramov žive mase, izračunane, kjer je to primerno, s koeficienti iz odstavka 2.
2. Kjer je treba za izračun žive mase stehtati zadevno žival po zakolu, se klavna masa po izkrvavitvi, odstranitvi kože, glave, nog in notranjih organov pomnoži s koeficientom:
- 2 za krave,
- 1,70 za druge živali.
3. Skupnost za vsako kupljeno žival, ki je bila uničena skladno z določbami člena 1, sofinancira stroške Združenega kraljestva za nakupe iz člena 1(1) po stopnji 291 ECU za kravo in 328 ECU za vsako drugo žival.
Vendar pa se predujem v višini 80 % prispevka Skupnosti plača po tem, ko je bila zadevna žival odstranjena skladno s členom 1(2).
4. Če nakup iz člena 1(1) vključuje kastrirano moško govedo, je pogoj za plačilo polne cene iz odstavka 1, da za prodano žival ni bil predložen zahtevek za premijo za zunajsezonsko premijo iz člena 4c Uredbe (EGS) št. 805/68.
Proizvajalec ali njegov zastopnik se obvežeta zagotoviti, da za zadevno žival ne bo zaprošena premija.
Če taka obveza ni dana, se znesek cene, ki jo je treba plačati skladno z odstavkom 1 za zadevno žival, zmanjša za znesek, ki je enak znesku zunajsezonske premije, ki se uporablja. Če se za to žival predloži vloga za tako premijo, mora zadevni proizvajalec od cene, prejete za žival, povrniti znesek, enak zunajsezonski premiji, ki se uporablja. V teh dveh primerih se stopnja prispevka Skupnosti, ki je predvidena z odstavkom 3, zmanjša za znesek, enak zunajsezonski premiji, ki se uporablja.
5. Menjalni tečaj, ki se uporabi, je kmetijski tečaj, veljaven na prvi dan meseca odkupa zadevne živali."
Člen 2
Ta uredba začne veljati tretji dan po objavi v Uradnem listu Evropskih skupnosti.
Uredba Sveta (ES) št. 2046/97 z dne 13. oktobra 1997
o sodelovanju sever-jug v boju proti mamilom in odvisnosti od mamil
SVET EVROPSKE UNIJE JE ob upoštevanju Pogodbe o ustanovitvi Evropske skupnosti in zlasti člena 130w Pogodbe,
ob upoštevanju predloga Komisije [1],
v skladu s postopkom iz člena 189c Pogodbe [2],
ker vpliv gospodarstva, ki temelji na proizvodnji mamil ali ki iz slednje črpa znatni del svojega proračuna, na strukture družbe v razvoju ovira nemoteno vključevanje države v svetovno gospodarstvo;
ker razkroj družbenih struktur v državah v razvoju zaradi porabe mamil in s tem povezane industrije škoduje trajnostnemu družbenemu razvoju ter doseganju ciljev politike Skupnosti na področju razvojnega sodelovanja iz člena 130u Pogodbe;
ker je kot del prizadevanj za boj proti trgovini z mamili bistvenega pomena korenito zmanjšati revščino na jugu in ponuditi prebivalstvu zakonito alternativo pridelovanju nezakonitih pridelkov;
ker je treba nuditi institucionalno podporo tistim državam v razvoju, ki to želijo, da bi se lahko učinkoviteje bojevale proti mamilom;
ker je Komisija v sporočilu Parlamentu in Svetu z dne 23. junija 1994 predstavila svoje smernice za program dela Evropske unije v zvezi z mamili za leta od 1995–1999, vključujoč ukrepe na mednarodni ravni;
ker je Parlament izrazil svoja stališča o smernicah v svojem Mnenju o sporočilu, sprejetem 15. junija 1995;
ker četrta konvencija AKP-ES in sporazumi o sodelovanju, pridružitvi in partnerstvu, ki jih je Evropska skupnost sklenila z državami v razvoju, vsebujejo klavzule o sodelovanju pri zatiranju zlorabe prepovedanih drog in prometa s prepovedanimi drogami, o spremljanju trgovine s predhodnimi sestavinami, kemičnimi proizvodi in psihotropnimi snovmi ter o izmenjavi ustreznih informacij, vključujoč ukrepe na področju pranja denarja; ker obstaja povezava med bojem proti mamilom in odvisnosti od mamil ter cilji politike sodelovanja, ki jo uresničujejo Skupnost in njene partnerske države v razvoju;
ker strategija mednarodne skupnosti za zatiranje zlorabe prepovedanih drog in prometa s prepovedanimi drogami temelji tako na univerzalnemu pristopu k Enotni konvenciji o mamilih iz leta 1961, kakor je bila spremenjena s Protokolom iz leta 1972, Konvenciji o psihotropnih substancah iz leta 1971 ter Mednarodni konvenciji proti nedovoljenemu prometu z mamili in psihotropnimi substancami iz leta 1988, kakor tudi na sistematičnem uresničevanju teh konvencij na nacionalni in mednarodni ravni;
ker je Evropska skupnost pogodbenica Konvencije iz leta 1988, zlasti skladno z členom 12 te konvencije, in je sprejela zakonodajo Skupnosti na podlagi priporočil Projektne skupine za kemično delovanje, ustanovljene s strani G7 in predsednika Komisije leta 1989, katere učinkovitost bi se praviloma povečala s sprejetjem ustrezne zakonodaje in postopkov v drugih delih sveta;
ker mora učinkovit boj proti mamilom zajemati tudi ukrepe proti pranju denarja, pridobljenega s trgovino z mamili, kot je določitev ustreznega pravnega okvira in primernih mehanizmov v zadevnih državah;
ker se morajo pri izvajanju ukrepov po tej uredbi spoštovati človekove pravice;
ker so države članice Evropske skupnosti potrdile politično izjavo in splošni program dela, ki ju je sprejela Generalna skupščina ZN na svojem 17. izrednem zasedanju;
ker je referenčna finančna vsota v smislu točke 2 Deklaracije Evropskega parlamenta, Sveta in Komisije z dne 6. marca 1995 vključena v to uredbo za obdobje od leta 1998 do 2000, s čimer se ne vpliva na pooblastila organa za izvrševanje proračuna, kakor so določena v Pogodbi,
SPREJEL NASLEDNJO UREDBO:
Člen 1
Skupnost v okviru svoje politike razvojnega sodelovanja in upoštevajoč škodljive učinke proizvodnje, trgovine in porabe mamil na prizadevanja za razvoj izvaja dejavnosti sodelovanja na področju mamil in odvisnosti od mamil v državah v razvoju ter daje prednost tistim, ki so na najvišji ravni pokazale politično voljo za reševanje njihovega problema z mamili. Ta volja se lahko pokaže med drugim z ratifikacijo Enotne konvencije iz leta 1961, kakor je bila spremenjena s Protokolom iz leta 1972, Konvencije iz leta 1971 ter Konvencije iz leta 1988. Obveza držav v razvoju se kaže med drugim v izvajanju notranje zakonodaje proti pranju denarja, pridobljenega s prepovedanimi drogami.
Člen 2
Pomoč, predvidena po tej uredbi, dopolnjuje in krepi pomoč, ki se zagotovi v okviru drugih instrumentov razvojnega sodelovanja.
Člen 3
Skupnost na zahtevo partnerske države da prednost pripravi glavnega nacionalnega načrta za nadzor nad mamili v tesnem sodelovanju z Mednarodnim programom Združenih narodov za nadzor nad mamili (UNDCP). Ti načrti opredeljujejo cilje, strategije in prednostne naloge v boju proti mamilom in s tem povezana potrebna sredstva (vključno s finančnimi potrebami) ter tako uvajajo celostni, disciplinarni in sektorski pristop, katerega namen je maksimiranje učinkovitosti nacionalnih programov za nadzor nad mamili in mednarodne pomoči.
Preprečevanje odvisnosti od mamil skupaj z zmanjšanjem povpraševanja se predstavi v dosledni politiki, ki obsega izobraževanje in objektivno informiranje o posledicah odvisnosti, ki sta naravnani zlasti na mlade.
Sodelovanje Skupnosti se uresničuje v duhu dialoga, ki odraža pristne kulturne razlike, ki vplivajo na dojemanje problemov v zvezi z mamili, kar je bistvenega pomena za socialno in politično izvedljivost strategij za nadzor nad mamili.
Člen 4
Skupnost, ki prednostno deluje znotraj strateškega okvira, določenega z nacionalnimi načrti, podpira tudi posebne dejavnosti, ki imajo merljivi vpliv (t.j. razpoložljive in jasne rezultate v vnaprej določenem roku) na naslednjih področjih:
- razvoja institucionalnih zmogljivosti, zlasti za izvajanje:
- nacionalnih načrtov za nadzor nad mamili držav v razvoju,
- sporazumov med Skupnostjo in nekaterimi državami v razvoju, zlasti o boju proti zlorabi predhodnih kemičnih sestavin ter zatiranju pranja denarja,
- zmanjšanja povpraševanja, zlasti z analizo lokalnih vzorcev, uvajanja ukrepov za nadzor nad trgovino in porabo mamil in psihotropnih snovi, zdravljenja in ponovnega vključevanja odvisnikov od drog, kakor tudi omejitve tveganja. Ti ukrepi morajo biti vključeni v politiko na področju zdravja in izobraževanja, razvoja in boja proti revščini ter socialno-gospodarske izključitve,
- spodbujanja alternativnih pilotskih razvojnih projektov, zamišljenih kot postopek, s katerim se bojuje proti proizvodnji prepovedanih mamil in se ta hkrati odpravlja z ustreznimi ukrepi za razvoj podeželja v okviru trajne nacionalne gospodarske rasti. Ti projekti zajemajo socialne in gospodarske ukrepe, ki upoštevajo dejavnike, ki prispevajo k prepovedani proizvodnji, kakor tudi ukrepe, ki omogočajo boljšo uporabo trgovinskih olajšav. V zvezi s tem se sistematično prouči, ali je mogoče učinkovito uporabiti druge finančne instrumente Skupnosti (npr. ALA) in Evropskega razvojnega sklada za alternativne razvojne projekte,
- financiranja študij, seminarjev in forumov zaradi izmenjave izkušenj na navedenih področjih.
Posebna pozornost se pri opredeljevanju, načrtovanju in izvajanju dejavnosti posveti sodelovanju lokalnega prebivalstva in ciljnih skupin.
Skupnost financira samo projekte, v katerih je zagotovljeno spoštovanje človekovih pravic.
Člen 5
Partnerji pri sodelovanju, ki so upravičeni do pomoči po tej uredbi, so regionalne in mednarodne organizacije, zlasti UNDCP, nevladne organizacije v lokalni skupnosti in državah članicah, organi oblasti na nacionalni, pokrajinski in lokalni ravni, organizacije zadevne skupnosti, ustanove ter javni in zasebni subjekti.
Člen 6
1. Instrumenti, ki jih je treba uporabiti med izvajanjem dejavnosti iz členov 3 in 4, vključujejo študije, tehnično pomoč, usposabljanje ali druge storitve, dobave blaga in gradbena dela ter tudi revizije in ocenjevalne in nadzorovalne misije.
2. Skupnost lahko glede na potrebe zadevnih dejavnosti financira kapitalske investicije, razen nakupa nepremičnin, in obratovalne stroške v tuji ali lokalni valuti. Vendar se lahko obratovalni stroški, razen za programe usposabljanja, krijejo običajno le v začetni fazi in na podlagi postopnega zmanjševanja.
3. Za vsako dejavnost pri sodelovanju se poskuša pridobiti finančni prispevek od partnerjev iz člena 5. Njihov prispevek se zahteva v okviru možnosti, ki jih imajo zadevne stranke na voljo, in glede na naravo zadevne dejavnosti.
4. Prednostna naloga pri projektih, ki so načrtovani kot dolgoročne dejavnosti, je pridobivanje finančnega prispevka lokalnih partnerjev, zlasti za obratovalne stroške, da se zagotovi izvedljivost teh projektov, ko financiranje Skupnosti preneha.
5. Lahko se iščejo možnosti skupnega financiranja z drugimi financerji in posebej z državami članicami.
6. Komisija zagotovi, da je narava pomoči Skupnosti, ki se zagotovi po tej uredbi, poudarjena.
7. Skupnost lahko za uresničitev v Pogodbi predvidenih ciljev skladnosti in komplementarnosti ter da bi zagotoviti optimalno učinkovitost vseh teh dejavnosti, sprejme vse potrebne usklajevalne ukrepe, vključujoč zlasti:
(a) vzpostavitev sistema za sistematično izmenjavo in analizo informacij o dejavnostih, ki jih financirajo ali jih nameravajo financirati Skupnost in države članice;
(b) usklajevanje teh dejavnosti na kraju samem z rednimi srečanji in izmenjavo informacij med predstavniki Komisije in držav članic v državi upravičenki.
8. Komisija v sodelovanju z državami članicami sprejme vse potrebne pobude za zagotovitev ustreznega usklajevanja in tesnega sodelovanja med državami upravičenkami in financerji ter drugimi vpletenimi mednarodnimi organizacijami, zlasti tistimi, ki so del sistema Združenih narodov, in zlasti z UNDCP, da se zagotovi največji možni vpliv na svetovni in nacionalni ravni.
Člen 7
Finančna pomoč po tej uredbi ima obliko subvencij.
Člen 8
Referenčna finančna vsota za uresničitev tega programa v obdobju 1998–2000 je 30 milijonov ECU.
Letna dodeljena proračunska sredstva odobri proračunski organ v mejah finančnih načrtov.
Člen 9
1. Komisija je odgovorna za ocenjevanje, odločanje in upravljanje dejavnosti, ki se izvajajo po tej uredbi, v skladu s proračunskimi in drugimi veljavnimi postopki, predvsem tistimi iz finančne uredbe, ki se uporablja za splošni proračun Evropskih skupnosti.
2. Pri ocenjevanju projektov in programov se upoštevajo naslednji dejavniki:
- učinkovitost in trajnost dejavnosti,
- kulturni, socialni in okoljski vidiki ter vidiki glede spolov,
- institucionalni razvoj, potreben za dosego ciljev projektov,
- izkušnje, pridobljene pri enakih dejavnostih.
3. Sklepi o subvencijah, ki presegajo 2 milijona ekujev za posamezne dejavnosti, financirane po tej uredbi, in katere koli spremembe, ki izhajajo iz več kot 20 % povečanja na začetku odobrenega zneska, se sprejmejo po postopku iz člena 10.
Komisija v strnjeni obliki obvesti odbor iz člena 10 o vseh finančnih sklepih, katere namerava sprejeti v zvezi s projekti in programi, katerih vrednost je manj kot 2 milijona ekujev. Te informacije se dajo na voljo najkasneje en teden, preden se sprejme sklep.
4. Komisija je pooblaščena, da brez pridobitve mnenja odbora iz člena 10 odobri katere koli dodatne obveznosti, potrebne za kritje pričakovanih ali dejanskih prekoračenih stroškov v zvezi z dejavnostmi, če prekoračitev ali dodatna potreba ne presega 20 % začetne obveznosti, ki je določena v finančnem sklepu.
5. Vsi finančni sporazumi ali pogodbe, ki se sklenejo po tej uredbi, predvidevajo preglede Komisije in Računskega sodišča na kraju samem v skladu z ustaljenimi postopki, ki jih določi Komisija v skladu z veljavnimi pravili, zlasti tistimi iz finančne uredbe, ki se uporablja za splošni proračun Evropskih skupnosti.
6. Če so dejavnosti predmet finančnih sporazumov med Skupnostjo in državami prejemnicami, določi tak sporazum, da davkov, carin ali katerih koli drugih dajatev ne krije Skupnost.
7. Sodelovanje na javnih razpisih ter pri oddaji naročil je pod enakimi pogoji omogočeno vsem fizičnim in pravnim osebam držav članic in države prejemnice. Lahko se razširi na druge države v razvoju.
8. Blago izvira iz držav članic, države prejemnice ali drugih držav v razvoju. V izjemnih primerih, če to upravičujejo razmere, lahko blago izvira od drugod.
9. Posebna pozornost se posveti:
- prizadevanjem za stroškovno učinkovitost in trajnostni vpliv pri načrtovanju projektov,
- jasni opredelitvi in spremljanju ciljev ter kazalcem učinkovitosti za vse projekte.
Člen 10
1. Komisiji pomaga geografsko opredeljeni odbor, ki je pristojen za razvoj.
2. Predstavnik Komisije predloži odboru osnutek potrebnih ukrepov. Odbor da svoje mnenje o osnutku v roku, ki ga lahko določi predsednik glede na nujnost zadeve. Mnenje se sprejme z večino, ki jo določa člen 148(2) Pogodbe za sprejemanje odločitev Sveta na predlog Komisije. Glasovi predstavnikov držav članic v odboru se ponderirajo na način iz navedenega člena. Predsednik ne glasuje.
Komisija sprejme predlagane ukrepe, če so v skladu z mnenjem odbora.
Če predlagani ukrepi niso v skladu z mnenjem odbora ali če mnenje ni bilo dano, Komisija brez odlašanja predloži Svetu predlog ukrepov, ki naj se sprejmejo. Svet odloča s kvalificirano večino.
Če Svet ne odloči v treh mesecih po prejemu predloga, sprejme predlagane ukrepe Komisija.
3. Na podlagi predstavitve splošnih smernic za dejavnosti, načrtovanih v prihodnjem letu, ki jo opravi predstavnik Komisije, se enkrat na leto izmenjajo mnenja na skupni seji odborov iz člena 1.
Člen 11
1. Po zaključku vsakega proračunskega leta Komisija pripravi poročilo za Evropski parlament in Svet, ki povzema dejavnosti, financirane med tem letom, in ki oceni izvajanje te uredbe v tem obdobju.
Povzetek navaja zlasti informacije o tistih, s katerimi so bile sklenjene pogodbe.
2. Komisija redno ocenjuje dejavnosti, ki jih financira Skupnost, in ugotavlja, ali so cilji teh dejavnosti doseženi, zaradi določitve smernic za povečanje učinkovitosti prihodnjih dejavnosti. Komisija predloži odboru iz člena 10 povzetek opravljenih ocen, ki jih slednji lahko po potrebi prouči. Poročila o ocenah so na voljo vsem državam članicam, ki jih zahtevajo.
3. Komisija najkasneje en mesec po sprejetju odločitve obvesti države članice o dejavnostih in projektih, ki so bili odobreni, ter navede njihove stroške, njihovo naravo, državo prejemnico in partnerje.
Člen 12
1. Ta uredba začne veljati tretji dan po objavi v Uradnem listu Evropskih skupnosti.
z dne 25. februarja 1998 glede vprašalnika za poročila držav članic o izvajanju Direktive Sveta 94/67/ES o sežiganju nevarnih odpadkov (izvajanje Direktive Sveta 91/692/EGS) (Besedilo velja za EGP)
(98/184/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/692/EGS z dne 23. decembra 1991 o standardiziranju in racionaliziranju poročil o izvajanju določenih direktiv, ki se nanašajo na okolje [1] in zlasti členov 5 in 6,
ob upoštevanju Direktive Sveta 94/67/ES o sežiganju nevarnih odpadkov [2],
ker člen 17 Direktive 94/67/ES zahteva, da države članice poročajo o izvajanju te direktive v skladu s členom 5 Direktive Sveta 91/692/EGS;
ker mora to poročilo temeljiti na vprašalniku ali predlogu, ki ga Komisija pripravi v skladu s postopkom, določenim v členu 6 Direktive 91/692/EGS;
ker bo prvo poročilo zajemalo obdobje od leta 1998 do vključno leta 2000;
ker so ukrepi, predvideni s to odločbo, v skladu z mnenjem, ki ga je podal odbor, ustanovljen v skladu s členom 6 prej omenjene direktive,
SPREJELA NASLEDNJO ODLOČBO:
Člen 1
Vprašalnik, priložen tej odločbi, ki se nanaša na Direktivo Sveta 94/67/ES o sežiganju nevarnih odpadkov, se s tem sprejme.
Člen 2
Države članice bodo uporabile ta vprašalnik kot podlago za sestavo poročila, ki ga morajo predložiti Komisiji v skladu s členom 5 Direktive Sveta 91/692/EGS in členom 17 Direktive Sveta 94/67/ES.
Člen 3
Ta odločba je naslovljena na države članice.
z dne 29. julija 1998 o spremembi Odločbe Sveta 96/411/ES o izboljševanju kmetijske statistike Skupnosti (notificirano pod dokumentarno številko K(1998) 2135) (Besedilo velja za EGP)
(98/514/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Odločbe Sveta 96/411/ES z dne 25. junija 1996 o izboljšanju kmetijske statistike Skupnosti [1], kakor je bila spremenjena z Odločbo 98/3/ES [2], in zlasti člena 8 Odločbe,
ker je ohranjanje kakovosti podeželskega okolja eden od ciljev politike razvoja podeželja;
ker je treba v ta namen spremeniti Odločbo 96/411/ES, tako da se nadomesti Priloga II k navedeni odločbi;
ker so ukrepi iz te odločbe v skladu z mnenjem Stalnega odbora za statistiko kmetijstva,
SPREJELA NASLEDNJO ODLOČBO:
Člen 1
Priloga II k Odločbi 96/411/ES se nadomesti s Prilogo k tej odločbi.
Člen 2
Ta odločba je naslovljena na države članice.
z dne 20. julija 1998 o sklenitvi Sporazuma o vzajemnem priznavanju med Evropsko skupnostjo in Kanado
(98/566/ES) SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 113 v zvezi s členom 228(2), prvi stavek, in člena 228(3), prvi pododstavek, ter člena 228(4) Pogodbe,
ob upoštevanju predloga Komisije,
ker je bil Sporazum o vzajemnem priznavanju med Evropsko skupnostjo in Kanado po pogajanjih podpisan v Londonu 14. maja 1998 in ga je treba odobriti;
ker so bile nekatere naloge pri izvajanju dodeljene Skupnemu odboru, ustanovljenemu po Sporazumu, zlasti pooblastilo za spreminjanje nekaterih vidikov sektorskih prilog k Sporazumu;
ker je treba uvesti ustrezne notranje postopke za zagotavljanje pravilnega uresničevanja Sporazuma in ker je treba Komisijo pooblastiti za sprejemanje nekaterih tehničnih sprememb Sporazuma in nekaterih odločitev za njegovo izvajanje,
SKLENIL:
Člen 1
S tem sklepom se v imenu Evropske skupnosti potrdi Sporazum o vzajemnem priznavanju med Evropsko skupnostjo in Kanado, skupaj z njegovimi prilogami.
Besedilo Sporazuma in njegovih prilog je priloga k temu sklepu.
Člen 2
Predsednik Sveta v imenu Skupnosti posreduje noto, predvideno v členu XIX Sporazuma.
Člen 3
1. Komisija zastopa Skupnost v Skupnem odboru in v mešanih sektorskih skupinah, ustanovljenih s sektorskimi prilogami, predvidenimi v členih XI in XII Sporazuma, pomaga pa ji posebni odbor, ki ga imenuje Svet. Komisija po posvetovanju s tem posebnim odborom začne obravnavati imenovanja, izmenjave informacij in zaprosila za preverjanje, navedena v členih IX, X, XI(3)(c) in (e), XII(2)(b) in XIII Sporazuma ter ustreznih določbah njegovih sektorskih prilog.
2. Stališče Skupnosti v zvezi s sklepi, ki jih Skupni odbor ali, kjer je ustrezno, mešane sektorske skupine sprejmejo v zvezi s spremembami sektorskih prilog (člen XI(3)(a) in člen XI(4) Spora- zuma) in preverjanjem skladnosti v skladu s členoma VIII in XI(4)(c) Sporazuma, določi Komisija po posvetovanju s posebnim odborom iz odstavka 1 tega člena.
3. V vseh drugih primerih določi stališče Skupnosti v Skupnem odboru ali v mešanih sektorskih skupinah Svet s kvalificirano večino na predlog Komisije. Enak postopek se uporablja za sklepe, ki jih Skupnost sprejme v okviru členov XV(3) in XIX(4) Sporazuma.
Direktiva Sveta 98/29/ES z dne 7. maja 1998 o usklajevanju glavnih določb o zavarovanju izvoznih kreditov za posle s srednjim- in dolgoročnim kritjem
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 113 Pogodbe,
ob upoštevanju predloga Komisije,
(1) ker ima srednje- in dolgoročno zavarovanje izvoznih kreditov odločilno vlogo v mednarodni trgovini in predstavlja glavni instrument trgovinske politike;
(2) ker ima srednje- in dolgoročno zavarovanje izvoznih kreditov odločilno vlogo v trgovini z državami v razvoju in tako pospešuje njihovo vključevanje v svetovno gospodarstvo, ki je cilj razvojne politike Skupnosti;
(3) ker lahko razlike med glavnimi sestavinami kritja, premijami in politikami kritja zdaj veljavnih uradnih sistemov srednje- in dolgoročnega zavarovanja izvoznih kreditov povzročijo izkrivljanje konkurence med podjetji v Skupnosti;
(4) ker se zdi primerno, da ukrepi te direktive ne bi presegali tistega, kar je nujno za doseganje ciljev usklajevanja, potrebnega za zagotovitev, da bo izvozna politika temeljila na enotnih načelih in da ne bo izkrivljena konkurenca med podjetji v Skupnosti;
(5) ker je zaradi zmanjšanja obstoječega izkrivljanja konkurence zaželeno, da se uskladijo različni uradni sistemi zavarovanja izvoznih kreditov, kakor je predvideno v členu 112 Pogodbe, po enotnih načelih in tako, da bodo tvorili sestavni del skupne trgovinske politike;
(6) ker so garancije ali zavarovalni programi vlad (ali posebnih ustanov, ki so pod nadzorom vlad) za izvozne kredite s premijskimi stopnjami, ki ne zadoščajo za kritje dolgoročnih stroškov poslovanja in izgub programov, v Sporazumu o subvencijah in kompenzacijskih ukrepih, sklenjenem v okviru Urugvajskega kroga večstranskih trgovinskih pogajanj (1986 do 1994) [1], zlasti v členu 3(1)(a) in odstavku (j) Priloge I Sporazuma, označeni kot prepovedane izvozne subvencije;
(7) ker naj premije, ki jih zaračunajo zavarovatelji kreditov, ustrezajo zavarovanemu tveganju;
(8) ker naj usklajevanje pospešuje sodelovanje med zavarovatelji kreditov, ki delujejo v imenu države ali s podporo države, in okrepi sodelovanje med podjetji v Skupnosti, kakor je predvideno v členu 130 Pogodbe;
(9) ker sta usklajevanje in sodelovanje glavna in odločilna dejavnika pri konkurenčnosti izvoznikov Skupnosti na trgih zunaj Skupnosti;
(10) ker Bela knjiga Komisije o dokončnem oblikovanju notranjega trga, ki jo je sprejel Evropski svet junija 1985, poudarja pomen okolja, ugodnega za sodelovanje med podjetji v Skupnosti;
(11) ker je Svet s Sklepom [2] z dne 27. septembra 1960 ustanovil Skupino za usklajevanje politike kreditnega zavarovanja, kreditnih jamstev in finančnih kreditov;
(12) ker je navedena Skupina za usklajevanje politike 15. maja 1991 imenovala strokovnjake iz vsake države članice v tistem času, ki so kot Skupina strokovnjakov enotnega trga 1992 predložili poročila z vrsto predlogov z dne 27. marca 1992, 11. junija 1993 in 9. februarja 1994;
(13) ker je Svet z Odločbo 93/112/EGS [3] v zakonodaji Skupnosti uveljavil Sporazum OECD o smernicah za uradno podprte izvozne kredite;
(14) ker naj se Direktiva Sveta 70/509/EGS z dne 27. oktobra 1970 o sprejetju skupne politike kreditnega zavarovanja srednje- in dolgoročnih poslov z javnimi kupci [4] in Direktiva Sveta 70/510/EGS z dne 27. oktobra 1970 o sprejetju skupne politike kreditnega zavarovanja srednje- in dolgoročnih poslov z zasebnimi kupci [5] nadomestita s to direktivo;
(15) ker naj se to začetno usklajevanje zavarovanja izvoznih kreditov šteje kot korak k zbliževanju različnih sistemov držav članic,
SPREJEL NASLEDNJO DIREKTIVO:
Člen 1
Področje uporabe
Ta direktiva se uporablja za kritje poslov v zvezi z izvozom blaga in/ali storitev z izvorom v državi članici, če je ta podpora zagotovljena neposredno ali posredno za račun ali s podporo ene ali več držav članic, ki vključuje celotno obdobje tveganja dveh let ali več, se pravi čas odplačevanja, vključno z obdobjem proizvodnje.
Ta direktiva se ne uporablja za kritje garancij za resnost ponudbe, za vračilo predplačila, za dobro izvedbo in za vračilo zadržanih zneskov. Prav tako se ne uporablja za kritje tveganj, ki se nanašajo na gradbeno opremo in materiale, kadar se uporabljajo za lokalno izvedbo trgovinske pogodbe.
Člen 2
Obveznosti držav članic
Države članice zagotovijo, da katera koli ustanova, ki neposredno ali posredno zagotavlja kritje v obliki zavarovanja izvoznih kreditov, garancij ali refinanciranja za račun države članice ali s podporo države članice, ki predstavlja vlado ali je pod nadzorom in/ali deluje po pooblastilu vlade, ki daje kritje, v nadaljevanju "zavarovatelji", krijejo posle v zvezi z izvozom blaga in/ali storitev v skladu z določbami iz Priloge, kadar so namenjeni državam zunaj Skupnosti in se financirajo iz kredita kupcu ali kredita dobavitelju ali so plačani z gotovino.
Člen 3
Izvedbeni sklepi
Sklepe iz točke 46 Priloge sprejme Komisija v skladu s postopkom iz člena 4.
Člen 4
Odbor
Komisiji pomaga odbor, sestavljen iz predstavnikov držav članic, ki mu predseduje predstavnik Komisije.
Predstavnik Komisije predloži odboru osnutek ukrepov, ki naj se sprejmejo. Odbor predloži svoje mnenje o osnutku v roku, ki ga lahko določi predsednik glede na nujnost zadeve. Pri sklepih, ki jih mora sprejeti Svet na predlog Komisije, se mnenje sprejme z večino, določeno v členu 148(2) Pogodbe. Glasovi predstavnikov držav članic v odboru se štejejo na način, določen v tem členu. Predsednik ne glasuje.
Komisija sprejme ukrepe, ki so veljavni takoj. Če pa ti ukrepi niso v skladu z mnenjem odbora, jih Komisija takoj sporoči Svetu. V tem primeru:
- Komisija odloži uporabo sprejetih ukrepov za največ en mesec od datuma sporočila,
- lahko Svet s kvalificirano večino sprejme drugačen sklep v roku, določenem v prvi alinei.
Člen 5
Poročilo in pregled
Komisija do 31. decembra 2001 predloži Svetu poročilo o pridobljenih izkušnjah in doseženem zbliževanju pri uporabi določb te direktive.
Člen 6
Razmerje do drugih postopkov
Postopki, določeni v tej direktivi, dopolnjujejo postopke iz Odločbe 73/391/EGS [6].
Člen 7
Razveljavitev
S tem se razveljavita Direktiva 70/509/EGS in Direktiva 70/510/EGS.
Člen 8
Prenos
Člen 9
Začetek veljavnosti
Direktiva Sveta 98/49/ES z dne 29. junija 1998
o zaščiti pravic iz dodatnega pokojninskega zavarovanja zaposlenih in samozaposlenih oseb, ki se gibljejo v Skupnosti
SVET EVROPSKE UNIJE JE ob upoštevanju Pogodbe o ustanovitvi Evropske skupnosti in zlasti členov 51 in 235 Pogodbe,
ob upoštevanju predloga Komisije 1,
ob upoštevanju mnenja Evropskega parlamenta 2,
ob upoštevanju mnenja Ekonomsko-socialnega odbora 3,
(1) ker je prosto gibanje oseb ena od temeljnih svoboščin Skupnosti; ker Pogodba določa, da Svet soglasno sprejme takšne ukrepe na področju socialne varnosti, ki so potrebni, da se zagotovi prosto gibanje delavcev;
(2) ker socialno zaščito delavcev jamčijo zakonsko določeni sistemi socialne varnosti, ki jih dopolnjujejo dodatni sistemi socialne varnosti;
(3) ker zakonodaja, ki jo je Svet že sprejel za zaščito pravic delavcev, ki se gibljejo na ozemlju Skupnosti, in članov njihovih družin, do socialne varnosti in sicer uredb Sveta (EGS) št. 1408/71 z dne 14. junija 1971 o uporabi sistemov socialne varnosti za zaposlene osebe, samozaposlene in za člane njihovih družin, ki se gibljejo znotraj Skupnosti 4, in (EGS) št. 574/72 z dne 21. marca 1972, ki določa postopek za izvajanje Uredbe (EGS) št. 1408/71 o uporabi sistemov socialne varnosti za zaposlene osebe in za njihove družine, ki se gibljejo znotraj Skupnosti 5, zadeva samo zakonsko določene sisteme pokojnin; ker sistem usklajevanja, predviden v teh uredbah, ne obsega sistemov dodatnega pokojninskega zavarovanja, razen tistih, ki jih zajema pojem "zakonodaja", opredeljen v prvem pododstavku člena 1(j) Uredbe (EGS) št. 1408/71, ali o katerem država članica da izjavo skladno z navedenim členom;
(4) ker ima Svet široko diskrecijo glede izbire najustreznejših ukrepov, da se doseže cilj člena 51 Pogodbe; ker sistem usklajevanja, predviden v uredbah (EGS) št. 1408/71 in (EGS) št. 574/72, in zlasti pravila za seštevanje niso primerni za sisteme dodatnega pokojninskega zavarovanja, razen za sisteme, ki jih zajema pojem "zakonodaja", opredeljen v prvem pododstavku člena 1(j) Uredbe (EGS) št. 1408/71, ali o katerem država članica da izjavo skladno z navedenim členom, in morajo zanje veljati posebni ukrepi, med katerimi je ta direktiva prvi ukrep, zato da se upoštevajo njihova posebna narava ter značilnosti in raznolikosti takšnih sistemov znotraj držav članic in med njimi;
(5) ker naj za nobeno pokojnino ali dajatev ne veljajo hkrati določbe te direktive in določbe uredb (EGS) št. 1408/71 in (EGS) št. 574/72 in zato za noben sistem dodatnega pokojninskega zavarovanja, ki sodi v področje uporabe teh uredb, ker je država članica dala izjavo v ta namen skladno s členom 1(j) Uredbe (EGS) št. 1408/71, ne morejo veljati določbe te direktive;
(6) ker je Svet v svojem Priporočilu 92/442/EGS z dne 27. julija 1992 o približevanju ciljev in politik socialne zaščite 6 predlagal, da naj države članice "spodbujajo, kjer je to potrebno, spremembe pogojev, ki urejajo pridobitev pokojnine in zlasti pravice do dodatnega pokojninskega zavarovanja, da se odpravijo ovire za mobilnost zaposlenih delavcev";
(7) ker se k temu cilju lahko prispeva, če je delavcem, ki se preselijo ali katerih mesto zaposlitve se preseli iz ene države članice v drugo, zagotovljena enaka obravnava glede zaščite njihovih pravic do dodatnega pokojninskega zavarovanja kakor za delavce, ki ostanejo v državi članici ali katerih mesto zaposlitve se spremeni, vendar ostane v isti državi članici;
(8) ker prosto gibanje ljudi, ki je ena od temeljnih pravic, zapisanih v Pogodbi, ni omejeno na zaposlene osebe, ampak zajema tudi samozaposlene osebe;
(9) ker Pogodba ne določa drugih pooblastil, razen tistih v členu 235, za sprejetje ustreznih ukrepov na področju socialne varnosti za samozaposlene osebe;
(10) ker naj imajo delavci in drugi upravičenci nekatera jamstva za enako obravnavo v zvezi z ohranitvijo pridobljenih pravic do pokojnine, ki izhajajo iz sistemov dodatnega pokojninskega zavarovanja, da se omogoči učinkovito uresničevanje pravice do prostega gibanja;
(11) ker naj države članice sprejmejo ustrezne ukrepe za zagotovitev, da se dajatve v okviru sistemov dodatnega pokojninskega zavarovanja plačajo članom in nekdanjim članom teh sistemov, pa tudi drugim upravičencem po teh sistemih v vseh državah članicah, glede na to da so vse omejitve o prostem pretoku plačil in kapitala prepovedane po členu 73b Pogodbe;
(12) ker naj se za pospeševanje uresničevanja pravice do prostega gibanja nacionalni predpisi, kadar je to potrebno, prilagodijo, da se delavcem, poslanim na delo v drugo državo članico, ali drugim osebam v njihovem imenu zagotovi, da lahko prispevke še naprej plačujejo v sistem dodatnega pokojninskega zavarovanja, vzpostavljen v prvi državi članici, v skladu z naslovom II Uredbe (EGS) št. 1408/71;
(13) ker Pogodba v ta namen zahteva ne samo odpravo kakršne koli diskriminacije na podlagi narodnosti med delavci držav članic, ampak tudi odstranitev vseh nacionalnih ukrepov, ki bi te delavce lahko ovirali pri uresničevanju temeljnih svoboščin, zajamčenih v Pogodbi, kakor jih je razlagalo Sodišče Evropskih skupnosti v zaporednih sodbah, ali bi jih naredili manj privlačne;
(14) ker naj delavce, ki uresničujejo svojo pravico do prostega gibanja, delodajalci, upravitelji ali drugi odgovorni za vodenje sistemov dodatnega pokojninskega zavarovanja ustrezno obveščajo, predvsem o izbirah in možnostih, ki so jim na voljo;
(15) ker ta direktiva ne posega v zakonodajo držav članic o skupnem ukrepanju za zaščito poklicnih interesov;
(16) ker naj zaradi raznolikosti dodatnih sistemov socialne varnosti Skupnost določi le splošni okvir ciljev in je zato direktiva najprimernejši pravni instrument;
(17) ker v skladu z načeloma subsidiarnosti in sorazmernosti, kakor sta določeni v členu 3b Pogodbe, države članice ne morejo zadovoljivo doseči ciljev te direktive in jih zato lahko bolje doseže Skupnost; ker ta direktiva ne presega tistega, kar je potrebno za dosego teh ciljev,
SPREJEL NASLEDNJO DIREKTIVO:
POGLAVJE I
CILJ IN PODROČJE UPORABE
Člen 1
Cilj te direktive je zaščititi pravice zavarovancev sistemov dodatnega pokojninskega zavarovanja, ki se preselijo iz ene države članice v drugo, in tako prispevati k odpravi ovir za prosto gibanje zaposlenih in samozaposlenih oseb znotraj Skupnosti. Takšna zaščita se nanaša na pravice do pokojnine na podlagi obveznega in prostovoljnega dodatnega pokojninskega zavarovanja, razen tistih, ki jih obravnava Uredba (EGS) št. 1408/71.
Člen 2
Direktiva se uporablja za zavarovance sistemov dodatnega pokojninskega zavarovanja in druge upravičence po teh sistemih, ki so pridobili pravice ali so v postopku pridobivanja pravic v eni ali več državah članicah.
POGLAVJE II
OPREDELITEV POJMOV
Člen 3
V tej direktivi:
(a) "dodatna pokojnina" pomeni starostno ali drugo dodatno pokojnino, če to predvidevajo pravila sistema dodatnega pokojninskega zavarovanja, uvedenega v skladu z nacionalno zakonodajo in prakso, dajatve za invalidnost in pokojnino preživelih oseb, katerih namen je dopolniti ali nadomestiti dajatve, ki jih zagotavljajo zakonsko določeni sistemi socialne varnosti za iste primere;
(b) "sistem dodatnega pokojninskega zavarovanja" pomeni katerikoli sistem poklicnega pokojninskega zavarovanja za zaposlene, oblikovanega v skladu z nacionalno zakonodajo in prakso, kakršne so pogodbe kolektivnega zavarovanja ali dokladni sistem, sklenjen v eni ali več panogah ali sektorjih, naložbeni sistem ali pokojninska obljuba, zajamčena z bilančnimi rezervami, ali katerikoli skupinski ali drug primerljiv režim za zagotavljanje dodatne pokojnine za zaposlene ali samozaposlene osebe;
(c) "pravica do pokojnine" pomeni kakršne koli dajatve, do katere so zavarovanci sistema dodatnega pokojninskega zavarovanja ali drugi upravičenci upravičeni v skladu s pravili sistema dodatnega pokojninskega zavarovanja in, kjer je to uporabno, z nacionalno zakonodajo;
(d) "pridobljene pravice do pokojnine" pomenijo kakršno koli upravičenost do dajatev, pridobljeno po izpolnitvi pogojev, ki jih zahtevajo pravila sistema dodatnega pokojninskega zavarovanja in, kjer je to uporabno, tudi nacionalna zakonodaja;
(e) "detaširani delavec" pomeni osebo, ki je poslana na delo v drugo državo članico in za katero v skladu s pogoji Naslova II Uredbe (EGS) 1408/71 še naprej velja zakonodaja matične države članice. Pojem "detašira" se razloži skladno s tem;
(f) "prispevek" pomeni kakršno koli plačilo, ki je izvršeno ali se šteje kot izvršeno, v sistem dodatnega pokojninskega zavarovanja.
POGLAVJE III
UKREPI ZA ZAŠČITO PRAVIC DELAVCEV, KI SO DODATNO POKOJNINSKO ZAVAROVANI IN SE GIBLJEJO ZNOTRAJ SKUPNOSTI
Člen 4
Enakost obravnave v zvezi z zaščito pravic do pokojnine
Države članice sprejmejo potrebne ukrepe, da zagotovijo ohranitev pridobljenih pravic do pokojnine za zavarovance sistema dodatnega pokojninskega zavarovanja, za katere se ne plačujejo več prispevki v ta sistem, ker so se preselili iz ene države članice v drugo, v enaki meri kakor za člane, za katere se prispevkov ne plačuje več, vendar ostanejo na ozemlju iste države članice. Ta člen se uporablja tudi za druge upravičence v skladu s pravili zadevnega sistema dodatnega pokojninskega zavarovanja.
Člen 5
Čezmejna izplačila
Države članice zagotovijo, da se dajatve iz sistemov dodatnega pokojninskega zavarovanja zavarovancev in drugih upravičencev izplačujejo tudi v druge države članice brez dodatnih davkov ali transakcijskih stroškov, ki bi se lahko zaračunali.
Člen 6
Prispevki v sisteme dodatnega pokojninskega zavarovanja, ki jih plačujejo detaširani delavci ali druge osebe v njihovem imenu
1. Države članice sprejmejo takšne ukrepe, ki zagotavljajo, da detaširani delavec, ki je zavarovanec sistema dodatnega pokojninskega zavarovanja, vzpostavljenega v državi članici, ali druge osebe v njegovem imenu, prispevke med detaširanjem v drugi državi članici, še naprej plačujejo v ta sistem.
2. Če se na podlagi odstavka 1 še vedno plačujejo prispevki v sistem dodatnega pokojninskega zavarovanja v eni državi članici, sta detaširani delavec in po potrebi njegov delodajalec oproščena vsake obveznosti plačevanja prispevkov v sistem dodatnega pokojninskega zavarovanja v drugi državi članici.
Člen 7
Informacije za člane sistema
Države članice sprejmejo ukrepe, s katerimi zagotovijo, da delodajalci, upravitelji in druge osebe, pooblaščene za vodenje sistemov dodatnega pokojninskega zavarovanja, zagotovijo zadostne informacije zavarovancem sistema, če se preselijo v drugo državo članico, v zvezi s pravico do pokojnine in možnostmi, ki jim jih daje sistem. Informacije se morajo ujemati vsaj s tistimi, veljavnimi za zavarovance, ki še naprej bivajo v matični državi, vendar prispevkov ne plačujejo več.
POGLAVJE IV
KONČNE DOLOČBE
Člen 8
Države članice lahko določijo, da se določbe člena 6 uporabljajo samo za detaširanja, ki se začnejo 25. julija 2001 ali po tem datumu.
Člen 9
Države članice uvedejo v svoje nacionalne pravne sisteme ukrepe, potrebne, da vsem osebam, ki menijo, da so bile oškodovane zaradi neuporabe določb te direktive, omogočijo uveljaviti svoje zahteve v sodnem procesu, potem ko so izčrpale vsa druga pravna sredstva.
Člen 10
1. Države članice sprejmejo zakone in druge predpise, potrebne za uskladitev s to direktivo, najpozneje 36 mesecev po začetku uveljavitve ali pa najpozneje do tega datuma zagotovijo, da delodajalci in delavci uvedejo potrebne ukrepe z medsebojnim sporazumom. Države članice sprejmejo vse potrebne ukrepe, s katerimi zagotovijo, da bodo doseženi rezultati, ki jih nalaga ta direktiva. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Komisijo obvestijo, kateri državni organi so pristojni za uporabo te direktive.
2. Države članice najpozneje do 25. januarja 2002 predložijo Komisiji besedila določb predpisov nacionalne zakonodaje, sprejetih na področju, ki ga ureja ta direktiva.
3. Na podlagi informacij držav članic Komisija predloži poročilo Evropskemu parlamentu, Svetu in Ekonomsko-socialnemu odboru v šestih letih od začetka veljavnosti te direktive.
Poročilo obravnava uporabo te direktive in po potrebi predlaga morebitne spremembe.
Člen 11
Direktiva Sveta 98/57/ES
z dne 20. julija 1998
SVET EVROPSKE UNIJE JE ob upoštevanju Pogodbe o ustanovitvi Evropske skupnosti in zlasti člena 43 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju Ekonomsko-socialnega odbora [3],
ker je bil škodljivi organizem Ralstonia solanacearum (Smith) Yabuuchi et al. prvotno poznan kot Pseudomonas solanacearum (Smith) Smith; ker bo Ralstonia solanacearum (Smith) Yabuuchi et al. verjetno postalo splošno sprejeto ime za ta organizem; ker mora ta direktiva upoštevati ta razvoj dogodkov v znanosti;
ker pridelava krompirja in paradižnika zaseda pomembno mesto v kmetijstvu Skupnosti; ker škodljivi organizmi nenehno ogrožajo donos krompirja in paradižnika;
ker je treba z varstvom pridelave krompirja in paradižnika pred tovrstnimi škodljivimi organizmi ne samo ohranjati proizvodno zmogljivost, ampak tudi povečati kmetijsko produktivnost;
ker bi varstveni ukrepi za preprečitev vnosa škodljivih organizmov na ozemlje države članice imeli le omejen učinek, če se takšni organizmi ne bi istočasno in metodično zatirali v vsej Skupnosti in če se ne bi preprečevalo njihovo širjenje;
ker je eden izmed organizmov, škodljivih za krompir in paradižnik, Ralstonia solanacearum (Smith) Yabuuchi et al., povzročiteljica krompirjeve rjave gnilobe ter bakterijskega venenja krompirja in paradižnika; ker je bolezen, ki jo povzroča ta patogen, izbruhnila v nekaterih predelih Skupnosti in ker še vedno obstaja nekaj omejenih virov okužbe;
ker je lahko pridelava krompirja in paradižnika resno ogrožena po vsej Skupnosti, če se za te pridelke ne sprejmejo učinkoviti ukrepi za detekcijo tega organizma in ugotavljanje njegove razširjenosti, da se preprečita njegovo pojavljanje in širjenje ter, če se odkrije, da se prepreči njegovo širjenje in se ga obvladuje z namenom izkoreninjenja;
ker je treba v Skupnosti sprejeti nekatere ukrepe, da se to zagotovi; ker mora biti poleg tega državam članicam omogočeno, da po potrebi sprejmejo dodatne ali strožje ukrepe, pod pogojem da premeščanje krompirja in paradižnika v Skupnosti ni ovirano, razen kolikor to določa Direktiva Sveta 77/93/EGS z dne 21. decembra 1976 o varstvenih ukrepih proti vnosu organizmov, škodljivih za rastline ali rastlinske proizvode, v Skupnost in proti njihovemu širjenju v Skupnosti [4]; ker je o takšnih ukrepih treba obvestiti druge države članice in Komisijo;
ker morajo ti ukrepi upoštevati, da so za detekcijo tega patogena potrebne uradne sistematične raziskave; ker morajo takšne raziskave vključevati preglede ter, kadar je to primerno, postopke vzorčenja in testiranja, saj je v določenih okoljskih pogojih ta bolezen lahko latentna in neopažena tako pri rastočem pridelku krompirja kot pri uskladiščenih krompirjevih gomoljih; ker širjenje tega patogena med rastočim pridelkom ni najpomembnejši dejavnik, saj se ta patogen lahko širi s površinskimi vodami in določenimi povezanimi samoniklimi razhudnikovkami in zato namakanje krompirja in paradižnika z okuženo vodo predstavlja nevarnost okužbe teh pridelkov; ker poleg tega ta patogen lahko preživi zimo v krompirjevih in paradižnikovih samosevcih, ti pa so tako vir prenosa okužbe iz ene sezone v naslednjo; ker se ta patogen širi tudi prek stika z okuženim krompirjem ter opremo za sajenje, spravilo in obdelovanje ali transportnimi in skladiščnimi zabojniki, ki so se kontaminirali z organizmom pri predhodnem stiku z okuženim krompirjem;
ker se širjenje tega patogena lahko omeji ali prepreči z razkuževanjem takšnih predmetov; ker lahko vsaka takšna kontaminacija semenskega krompirja predstavlja veliko nevarnost širjenja tega patogena; podobno predstavlja veliko nevarnost širjenja patogena latentna okužba semenskega krompirja, kar pa je mogoče preprečiti z uporabo semenskega krompirja, proizvedenega v okviru uradno odobrenih programov, pri katerih se je semenski krompir testiral in je bilo ugotovljeno, da je neokužen;
ker je trenutno poznavanje biologije in epidemiologije bakterije Ralstonia solanacearum (Smith) Yabuuchi et al. v evropskih pogojih nepopolno in je pričakovati, da bo v nekaj sezonah potreben ponovni pregled predlaganih ukrepov; podobno je zaradi nadaljnjih raziskav pričakovati izboljšave postopkov testiranja, zlasti glede občutljivosti in specifičnosti testnih metod, da se izberejo in standardizirajo optimalne razpoložljive testne metode;
ker je za opredelitev podrobnosti takšnih splošnih in tudi strožjih ali dodatnih ukrepov, ki jih sprejmejo države članice, da bi preprečile vnos tega patogena na njihovo ozemlje, zaželeno, da države članice tesno sodelujejo s Komisijo v okviru Stalnega odbora za zdravstveno varstvo rastlin (v nadaljnjem besedilu "Odbor"),
SPREJEL NASLEDNJO DIREKTIVO:
Člen 1
Ta direktiva zadeva ukrepe, ki jih mora sprejeti vsaka država članica proti bakteriji Ralstonia solanacearum (Smith) Yabuuchi et al., prvotno poznani kot Pseudomonas solanacearum (Smith) Smith (v nadaljnjem besedilu "organizem"), da se, upoštevajoč gostiteljske rastline organizma, navedene v oddelku I Priloge I (v nadaljnjem besedilu "navedeni rastlinski material"):
(a) organizem odkrije in ugotovi njegova razširjenost;
(b) prepreči njegovo pojavljanje in širjenje; in
(c) če se odkrije, prepreči njegovo širjenje in da se obvladuje z namenom izkoreninjenja.
Člen 2
1. Države članice opravljajo letne uradne sistematične raziskave za detekcijo organizma na navedenem rastlinskem materialu, ki izvira z njihovega ozemlja. Da bi se prepoznali drugi možni viri okužbe, ki ogrožajo pridelavo navedenega rastlinskega materiala, države članice izvedejo oceno nevarnosti in, razen če pri oceni ni ugotovljena nevarnost širjenja organizma, na pridelovalnih območjih navedenega rastlinskega materiala opravijo ciljno naravnane uradne sistematične raziskave za detekcijo organizma tudi na rastlinah, ki niso med navedenim rastlinskim materialom, vključno s samoniklimi gostiteljskimi rastlinami razhudnikovk, ter v površinski vodi, ki se uporablja za namakanje ali škropljenje navedenega rastlinskega materiala, in odpadnih vodah, ki se odvajajo iz obratov za industrijsko predelavo ali pakiranje, kjer se opravlja delo z navedenim rastlinskim materialom, in se uporabljajo za namakanje ali škropljenje navedenega rastlinskega materiala. Obseg teh ciljno naravnanih sistematičnih raziskav se določi glede na ugotovljeno nevarnost. Države članice lahko izvedejo tudi uradne sistematične raziskave za detekcijo organizma na materialih, kot so rastni substrat, zemlja in trdni odpadki iz obratov za industrijsko predelavo ali pakiranje.
2. Uradne sistematične raziskave, predvidene v odstavku 1, se opravijo:
(a) za navedeni rastlinski material v skladu s podrobnostmi iz točke 1 oddelka II Priloge I; in,
(b) za gostiteljske rastline, ki niso med navedenim rastlinskim materialom, in vode, vključno z odpadnimi vodami, v skladu z ustreznimi metodami, in kadar je to primerno, se odvzamejo vzorci, na katerih se opravi uradno ali uradno nadzorovano laboratorijsko testiranje;
(c) kadar je to primerno, za druge materiale v skladu z ustreznimi metodami.
Podrobnosti postopkov pregledovanja ter število, izvor, stratifikacijo in čas odvzema vzorcev za te sistematične raziskave določijo pristojni uradni organi v skladu z Direktivo 77/93/EGS, na podlagi tehtnih znanstvenih in statističnih načel in biologije organizma ter ob upoštevanju posebnih sistemov pridelave navedenega rastlinskega materiala in, če je to primerno, drugih gostiteljskih rastlin organizma v zadevni državi članici.
3. O podrobnostih in rezultatih uradnih preiskav, predvidenih v odstavku 1, se vsako leto obvestijo druge države članice in Komisija v skladu z določbami točke 2 oddelka II Priloge I. Ta uradna obvestila se predložijo do 1. junija razen za krompir, uporabljen za seme na lastnih kmetijah, za katerega se obvestila predložijo do 1. septembra. Podrobnosti in rezultati za pridelke se nanašajo na pridelavo predhodnega leta. Podrobnosti o teh uradnih obvestilih se lahko predložijo Odboru.
4. Naslednja določba se sprejme v skladu s postopkom, določenim v členu 16a Direktive 77/93/EGS:
- ustrezne metode za sistematične preglede in laboratorijsko testiranje, predvideno v točki (b) prvega pododstavka odstavka 2.
5. Naslednji določbi se lahko sprejmeta v skladu s postopkom iz člena 16a Direktive 77/93/EGS:
- ustrezne metode za sistematične preglede, predvidene v točki (c) prvega pododstavka odstavka 2,
- nadaljnje podrobnosti o preiskavah, predvidenih v drugem pododstavku odstavka 2, z namenom zagotoviti primerljivo raven zanesljivosti med državami članicami.
Člen 3
Države članice zagotovijo, da se domnevni pojav ali potrjena navzočnost organizma na njenem ozemlju prijavi njenim pristojnim uradnim organom.
Člen 4
1. Pri vsakem primeru domnevnega pojava pristojni uradni organi zadevne ali zadevnih držav članic zagotovijo dokončanje uradnega ali uradno nadzorovanega laboratorijskega testiranja, ki za navedeni rastlinski material uporablja primerno metodo iz Priloge II v skladu s pogoji iz točke 1 Priloge III ali, v vseh drugih primerih, katero koli drugo uradno odobreno metodo, da se domnevni pojav potrdi ali ovrže. V primeru potrditve se uporabljajo zahteve iz točke 2 Priloge III.
2. Do potrditve ali ovržbe domnevnega pojava iz odstavka 1 pri vseh primerih domnevne navzočnosti, pri katerih bodisi:
(i) so bili opaženi simptomi bolezni, ki jo povzroča organizem, in je bil s hitrim presejalnim testom ali testi, kakor jih opredeljuje točka 1 oddelka I in oddelka II Priloge II, ugotovljen pozitiven rezultat; ali
(a) prepovejo premeščanje rastlin in gomoljev iz vseh nasadov, partij ali pošiljk, iz katerih so bili vzeti vzorci, razen če se izvede pod njihovim nadzorom in je bilo dokazano, da ni nobene prepoznavne nevarnosti za širjenje organizma;
(b) odredijo ukrepe za izsleditev izvora domnevnega pojava;
(c) vpeljejo ustrezne dodatne varnostne ukrepe na podlagi ocenjene nevarnosti, zlasti v zvezi s pridelavo navedenega rastlinskega materiala in premeščanjem partij semenskega krompirja, razen tistega iz točke (a), proizvedenega na mestu pridelave, kjer so bili odvzeti vzorci iz točke (a), da se prepreči kakršno koli širjenje organizma.
3. Pri tistih primerih domnevnega pojava, pri katerih obstaja nevarnost prenosa okužbe navedenega rastlinskega materiala ali površinske vode iz drugih držav članic ali v druge države članice, država članica, v kateri je bil domnevni pojav prijavljen, v skladu z ugotovljenim tveganjem takoj obvesti druge zadevne države članice o podrobnostih navedenega domnevnega pojava, čemur sledi vzpostavitev ustreznega sodelovanja med navedenimi državami članicami. Tako obveščene države članice vpeljejo varnostne ukrepe v skladu z odstavkom 2(c) in, če je to primerno, nadalje ukrepajo v skladu z odstavkoma 1 in 2.
4. Naslednja določba se lahko sprejme v skladu s postopkom iz člena 16a Direktive 77/93/EGS:
- ukrepi iz odstavka 2(c).
Člen 5
1. Če uradno ali uradno nadzorovano laboratorijsko testiranje, ki za navedeni rastlinski material uporablja primerno metodo iz Priloge II ali, v vseh drugih primerih, katero koli drugo uradno odobreno metodo, potrdi navzočnost organizma v vzorcu, odvzetem v skladu s to direktivo, pristojni uradni organi države članice, ob upoštevanju tehtnih znanstvenih načel, biologije organizma in posebnih sistemov pridelave, trženja in predelave gostiteljskih rastlin tega organizma v tej državi članici:
(a) za navedeni rastlinski material;
(i) sprožijo preiskavo, da se določijo obseg in prvotni vir ali viri okužbe v skladu z določbami Priloge IV, z nadaljnjim testiranjem v skladu s členom 4(1) vsaj vseh klonsko sorodnih zalog semenskega krompirja, in
(ii) določijo za kužen navedeni rastlinski material, pošiljko in/ali partijo, iz katere je bil odvzet vzorec, ter stroje, vozilo, posodo, skladišče ali njihove dele in katere koli druge predmete, vključno s pakirnim materialom, ki so bili v stiku z navedenim rastlinskim materialom, iz katerega je bil vzorec odvzet; prav tako, kadar je to primerno, določijo kot kužna polja, enote pridelave zavarovanega pridelka in mesta pridelave, kjer je bil pospravljen navedeni rastlinski material in odvzet vzorec; in pri vzorcih, odvzetih v rastni dobi, določijo kot kužne polja, mesta pridelave ter, kadar je to primerno, enote zavarovane pridelave rastlin, kjer je bil odvzet vzorec, in
(iii) v skladu z določbami točke 1 Priloge V ugotovijo obseg verjetne okužbe prek stika pred ali po spravilu pridelka, v času pridelave, namakanja ali škropljenja ali prek klonske sorodnosti z določeno okužbo, in
(iv) razmejijo območje na podlagi določitve kužnosti iz točke (ii), ugotovitve obsega verjetne okužbe iz točke (iii) in možnega širjenja organizma v skladu z določbami točke 2(i) Priloge V;
(b) za pridelek gostiteljskih rastlin, ki niso navedene v točki (a), kadar je ugotovljena nevarnost za pridelavo navedenega rastlinskega materiala,
(i) sprožijo preiskavo v skladu s točko (a)(i); in
(ii) določijo kot kužne gostiteljske rastline organizma, iz katerih je bil odvzet vzorec; in
(iii) ugotovijo verjetnost okužbe in razmejijo območje v zvezi s pridelavo navedenega rastlinskega materiala v skladu s točkama (a)(iii) in (iv);
(c) za površinsko vodo (vključno z odpadnimi vodami iz obratov za industrijsko predelavo ali pakiranje, kjer se opravlja delo z navedenim rastlinskim materialom) in z njimi povezane samonikle gostiteljske rastline razhudnikovk, kadar je pridelava navedenega rastlinskega materiala ogrožena zaradi namakanja, škropljenja ali poplavljanja površinske vode,
(i) sprožijo preiskavo, vključno z uradnimi sistematičnimi pregledi v primernih časovnih obdobjih, na vzorcih površinske vode in navzočih samoniklih gostiteljskih rastlin razhudnikovk, da se ugotovi obseg okužbe; in
(ii) določijo kot kužno površinsko vodo, iz katere so bili odvzeti vzorci, v ustreznem obsegu in na podlagi preiskave iz točke (i); in
(iii) ugotovijo verjetnost okužbe in razmejijo območje na podlagi določitve kužnosti iz točke (ii) in možnega širjenja organizma, upoštevajoč določbe točk 1 in 2(ii) Priloge V.
2. Države članice v skladu z določbami točke 3 Priloge V takoj uradno obvestijo druge države članice in Komisijo o vsaki kontaminaciji, določeni v skladu z odstavkoma 1(a)(ii) in 1(c)(ii), ter o podrobnostih razmejitve območij v skladu z odstavkom 1(a)(iv) in, po potrebi, z odstavkom 1(c)(iii). Podrobnosti o obvestilu iz tega odstavka se lahko predložijo Odboru.
Države članice Komisiji hkrati predložijo tudi dodatno obvestilo iz točke 4 Priloge V. Podrobnosti o obvestilu iz tega pododstavka se takoj predložijo članom Odbora.
3. Na podlagi obvestila iz odstavka 2 in v njem navedenih elementov druge države članice, navedene v obvestilu, sprožijo preiskavo v skladu z odstavkom 1(a)(i) in, po potrebi, z odstavkom 1(c)(i) ter, če je to primerno, nadalje ukrepajo v skladu z odstavkoma 1 in 2.
Člen 6
1. Države članice predpišejo, da se navedeni rastlinski material, ki je določen kot kužen v skladu s členom 5(1)(a)(ii), ne sme saditi in da se pod nadzorom in z odobritvijo njihovih pristojnih uradnih organov zanj uporabi ena izmed določb točke 1 Priloge VI, tako da se zagotovi, da ni nobene prepoznavne nevarnosti širjenja organizma.
2. Države članice predpišejo, da se navedeni rastlinski material, ki je določen za verjetno okuženega v skladu s členom 5(1)(a)(iii) in (c)(iii), vključno z navedenim rastlinskim materialom, pri katerem je bila ugotovljena nevarnost in ki je bil pridelan na mestih pridelave, določenih za verjetno okužena v skladu s členom 5(1)(a)(iii), ne sme saditi in da se pod nadzorom njihovih pristojnih uradnih organov ustrezno uporabi ali odstrani, kakor je določeno v točki 2 Priloge VI, tako da se zagotovi, da ni nobene prepoznavne nevarnosti širjenja organizma.
3. Države članice predpišejo, da se vsi stroji, vozilo, posoda, skladišče ali njihovi deli ter vsi drugi predmeti, vključno s pakirnim materialom, ki so določeni kot kužni v skladu s členom 5(1)(a)(ii) ali za verjetno kužni v skladu s členom 5(1)(a)(iii) in (c)(iii), uničijo ali razkužijo z uporabo ustreznih metod, določenih v točki 3 Priloge VI. Po razkuževanju vsi ti predmeti ne veljajo več za kužne.
4. Brez poseganja v ukrepe, ki se izvajajo v skladu z odstavki 1, 2 in 3, države članice predpišejo, da se na območju, razmejenem po členu 5(1)(a)(iv) in (c)(iii), izvede niz ukrepov, kakor jih določata točki 4.1 in 4.2 Priloge VI. O podrobnostih teh ukrepov se vsako leto uradno obvestijo druge države članice in Komisija. Podrobnosti o tem obvestilu se lahko predložijo Odboru.
Člen 7
1. Države članice predpišejo, da mora semenski krompir izpolnjevati zahteve Direktive 77/93/EGS in izvirati neposredno iz materiala, ki je bil pridobljen v skladu z uradno odobrenim programom in za katerega je bilo z uradnim ali uradno nadzorovanim testiranjem po primerni metodi iz Priloge II ugotovljeno, da ni okužen z organizmom.
Navedeno testiranje država članica opravi:
(a) v primeru potrjenih odkritij organizma pri svoji lastni pridelavi semenskega krompirja,
(i) s testiranjem zgodnejših stopenj razmnoževanja, vključno z začetno stopnjo klonske selekcije, in sistematičnim testiranjem klonov osnovnega semenskega krompirja; ali
(ii) kadar je bilo ugotovljeno, da ni klonske sorodnosti, s testiranjem vseh klonov osnovnega semenskega krompirja ali zgodnejših stopenj razmnoževanja, vključno z začetno stopnjo klonske selekcije, ter
(b) v drugih primerih, bodisi na vsaki rastlini začetne klonske selekcije bodisi na reprezentativnih vzorcih osnovnega semenskega krompirja ali zgodnejših stopnjah razmnoževanja.
2. Naslednji določbi se lahko sprejmeta v skladu s postopkom iz člena 16a Direktive 77/93/EGS:
- podrobna pravila za uporabo točke (a) drugega pododstavka odstavka 1,
- pravila v zvezi z reprezentativnimi vzorci, predvidenimi v točki (b) drugega pododstavka odstavka 1.
Člen 8
Države članice prepovejo posedovanje organizma in ravnanje z njim.
Člen 9
Države članice lahko brez poseganja v določbe Direktive 77/93/EGS dovolijo odstopanja od ukrepov iz členov 6 in 8 te direktive v skladu z določbami Direktive 95/44/ES [5] za poskusne ali znanstvene namene in za delo na področju žlahtnenja.
Člen 10
Člen 11
Spremembe prilog k tej direktivi, potrebne zaradi razvoja znanstvenega in tehničnega znanja, se sprejmejo v skladu s postopkom iz člena 16a Direktive 77/93/EGS. V zvezi z metodami iz Priloge II in ukrepi iz odstavkov 4.1 in 4.2 Priloge VI k tej direktivi Komisija pripravi poročilo, v katerem te metode in ukrepe analizira na podlagi pridobljenih izkušenj, in ga predloži Odboru do 1. januarja 2002.
Člen 12
1. Države članice sprejmejo zakone in druge predpise, potrebne za uskladitev s to direktivo, z začetkom veljavnosti od 21. avgusta 1999. O tem nemudoma obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice takoj predložijo Komisiji temeljne predpise nacionalne zakonodaje, sprejete na področju, ki ga ureja ta direktiva. Komisija o tem obvesti druge države članice.
Člen 13
z dne 14. decembra 1998 o spremembi Direktive 68/414/EGS o obveznosti držav članic EGS glede vzdrževanja minimalnih zalog surove nafte in/ali naftnih derivatov
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 103(a)(1) Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
(1) ker je Svet sprejel Direktivo 68/414/EGS z dne 20. decembra 1968 o obveznosti držav članic EGS glede vzdrževanja minimalnih zalog surove nafte in/ali naftnih derivatov [4];
(2) ker imajo uvožena surova nafta in naftni derivati še vedno pomembno vlogo pri preskrbi Skupnosti z energijo; ker lahko vsaka težava, četudi prehodna, ki ima za posledico zmanjšanje preskrbe s temi proizvodi ali znatno povečanje njihove cene na mednarodnih trgih, povzroči resne motnje v gospodarski dejavnosti Skupnosti; ker mora biti Skupnost sposobna, da v takšnem primeru izravna ali vsaj omili škodljive učinke; ker je treba dopolniti Direktivo 68/414/EGS tako, da se jo prilagodi stvarnosti notranjega trga v Skupnosti in razvoju naftnih trgov;
(3) ker je z Direktivo 73/238/EGS [5] Svet sprejel ustrezne ukrepe – skupaj s sprostitvijo naftnih zalog – ki se izvedejo v primeru težav s preskrbo Skupnosti s surovo nafto ali naftnimi derivati; ker so države članice s Sporazumom o mednarodnem energetskem programu prevzele podobne obveznosti;
(4) ker je pomembno, da se poveča zanesljivost preskrbe z nafto;
(5) ker organizacijska ureditev za zaloge nafte ne sme posegati v tekoče delovanje notranjega trga;
(6) ker določbe te direktive ne vplivajo na polno izvajanje Pogodbe, zlasti na določbe v zvezi z notranjim trgom in konkurenco;
(7) ker se, skladno z načeloma subsidiarnosti in sorazmernosti, kot sta določena v členu 3(b) Pogodbe, cilj vzdrževanje visoke stopnje zanesljivosti preskrbe Skupnosti z nafto s pomočjo zanesljivih in preglednih mehanizmov, ki temeljijo na solidarnosti med državami članicami in hkratnem upoštevanju pravil notranjega trga in konkurence, lahko ustrezneje doseže na ravni Skupnosti; ker ta direktiva ne presega tega, kar je nujno za doseganje tega cilja;
(8) ker je treba, da so zaloge na razpolago državam članicam, če bi prišlo do težav pri preskrbi z nafto; ker naj bi države članice imele pooblastila in zmogljivosti za upravljanje z zalogami tako, da so le-te hitro na razpolago za območja, ki dobave nafte najbolj potrebujejo;
(9) ker naj bi organizacijska ureditev vzdrževanja zalog zagotovila razpoložljivost zalog in njihovo dostopnost potrošniku;
(10) ker je treba, da je organizacijska ureditev vzdrževanja zalog pregledna in zagotavlja pošteno in nediskriminatorno porazdelitev stroškov vzdrževanja zalog; ker lahko države članice zato informacije v zvezi s stroški vzdrževanja zalog posredujejo zainteresiranim strankam;
(11) ker lahko za organizacijo vzdrževanja zalog države članice uporabijo sistem na podlagi organa ali druge pravne osebe za vzdrževanje, ki bo skrbel za vse ali del obveznosti; ker naj bi morebitni preostali del zaloge oblikovali nosilci rafinerijske dejavnosti ali drugi akterji na trgu; ker je sodelovanje med vlado in industrijo nujno potrebno za učinkovito in zanesljivo upravljanje mehanizmov za oblikovanje zalog;
(12) ker sama domača proizvodnja prispeva k zanesljivosti preskrbe; ker razvoj naftnega trga lahko upraviči primerno izjemo od obveznosti za oblikovanje zalog nafte za države članice z domačo proizvodnjo nafte; ker lahko države članice skladno z načelom subsidiarnosti podjetja oprostijo obveznosti vzdrževanja zalog, in sicer za količino, ki ne presega obsega proizvodov, ki jih ta podjetja izdelujejo iz domače surove nafte;
(13) ker je primerno sprejeti načine, ki jih Skupnost in države članice že uporabljajo v okviru svojih mednarodnih obveznosti in sporazumov; ker je zaradi spreminjanja načina porabe nafte oskrba letal v mednarodnem prometu postala pomemben sestavni del te porabe;
(14) ker je v Skupnosti treba prilagoditi in poenostaviti mehanizme za statistično poročanje o zalogah nafte;
(15) ker se zaloge nafte načeloma lahko skladiščijo kjer koli v Skupnosti in je zato treba olajšati vzpostavljanje zalog izven nacionalnega ozemlja; ker je treba, da odločitve o oblikovanju zalog izven nacionalnega ozemlja sprejme vlada zainteresirane države članice skladno z njenimi potrebami in prizadevanjem za zanesljivo preskrbo; ker so tedaj kadar so zaloge dane na razpolago drugemu podjetju, organu/subjektu, potrebna podrobnejša pravila za zagotovitev njihove razpoložljivosti in dostopnosti, če bi prišlo do težav pri preskrbi z nafto;
(16) ker je zaželeno, da se za zagotovitev tekočega delovanja notranjega trga spodbuja izvajanje sporazumov med državami članicami v zvezi z oblikovanjem minimalnih zalog zato, da se pospeši uporaba skladiščnih objektov v drugih državah članicah; ker se morajo zadevne države članice odločiti, da sklenejo take sporazume;
(17) ker je treba okrepiti administrativni nadzor nad zalogami in vzpostaviti učinkovite mehanizme za nadzor in preverjanje zalog; ker je za uvedbo takšnega nadzora potreben režim sankcij;
(18) ker je Direktiva 72/425/EGS referenčno obdobje 65 dni, ki je navedeno v členu 1(1) Direktive 68/414/EGS, zvišala na 90 dni in določila pogoje za izvedbo tega povišanja; ker je s to direktivo prej navedena direktiva postala odvečna; ker je treba tako Direktivo 72/425/EGS razveljaviti;
(19) ker je treba Svet redno obveščati o stanju v zvezi z varnostnimi zalogami v Skupnosti,
SPREJEL NASLEDNJO DIREKTIVO:
Člen 1
Direktiva 68/414/EGS se spremeni:
1. Države članice sprejmejo ustrezne zakone in druge predpise, da s pridržkom določb člena 7 na ozemlju Evropske skupnosti ves čas vzdržujejo svoje zaloge naftnih derivatov na ravni, ki pri vsaki kategoriji naftnih derivatov, naštetih v členu 2, ustreza povprečni dnevni domači porabi najmanj 90 dni v preteklem koledarskem letu iz člena 4.
2. Tisti del domače porabe, ki se pokrije z naftnimi derivati, proizvedenimi v zadevni državi članici, se lahko odšteje v višini največ 25 % od omenjene porabe. O notranji razporeditvi rezultata takšnega odbitka odloči zadevna država članica." 2. Člen 2 se črta.
3. Obstoječi člen 3 postane člen 2 in se dopolni z naslednjim odstavkom:
3. Za izpolnitev zahtev iz odstavkov 1 in 2 se države članice lahko odločijo za organ ali subjekt, ki bo odgovoren za vzdrževanje celotne ali delne zaloge.
"Člen 4
Države članice predložijo Komisiji statistični povzetek, izdelan na podlagi členov 5 in 6, s prikazom obstoječih zalog na koncu meseca in navedbo števila dni povprečne porabe v preteklem koledarskem letu, ki jo te zaloge predstavljajo. Ta povzetek morajo države članice predložiti najkasneje 25. dan naslednjega meseca, ki sledi mesecu, o katerem je treba poročati.
Obveznost držav članic glede vzdrževanja zalog temelji na domači porabi predhodnega koledarskega leta. Na začetku vsakega koledarskega leta morajo države članice ponovno izračunati obvezne zaloge, in sicer najkasneje do 31. marca vsako leto, in zagotoviti čim hitrejšo uskladitev z novimi obveznostmi, vsekakor najpozneje do 31. julija vsako leto.
V statističnem povzetku je treba o zalogah goriva kerozinskega tipa za reaktivna letala poročati ločeno, v kategoriji II." 6. Člen 5 se nadomesti z naslednjim besedilom:
"Člen 5
Zaloge, ki jih je treba vzdrževati skladno s členom 1, se lahko vzdržujejo v obliki surove nafte in polizdelkov ter tudi v obliki končnih proizvodov.
V statističnem povzetku zalog, predvidenem v členu 4, se končni proizvodi računajo glede na njihovo dejansko tonažo; surova nafta in polizdelki se računajo:
- sorazmerno količinam za posamezno kategorijo derivatov, ki so bile proizvedene v rafinerijah zadevne države v predhodnem koledarskem letu, ali
- na podlagi proizvodnih programov rafinerij zadevne države za tekoče leto, ali
- na podlagi razmerja med celotno količino derivatov, proizvedenih v predhodnem koledarskem letu v zadevni državi, za katere velja obveznost vzdrževanja zalog, in celotno količino surove nafte, porabljene v istem letu; zgoraj navedeno velja le do 40 % skupne obveznosti za prvo in drugo kategorijo (bencin in plinska olja) in največ do 50 % za tretjo kategorijo (kurilna olja).
Sestavine mešanic, kadar se uporabljajo za predelavo v končne proizvode, navedene v členu 2, lahko nadomestijo proizvode, za izdelavo katerih so namenjene." 7. Člen 6 se spremeni, kot sledi:
(a) odstavek 1 se nadomesti z naslednjim:
"1. Pri izračunu obsega minimalnih zalog v skladu s členom 1, so v statistični povzetek vključene le tiste količine zalog, ki se vzdržujejo skladno s členom 3(1)."; (b) odstavek 2 se nadomesti z naslednjim:
"2. Za izvajanje te direktive se v okviru meddržavnih sporazumov zaloge lahko oblikujejo znotraj ozemlja države članice za račun podjetij ali organov/subjektov, ki imajo sedež v drugi državi članici. Odločitev, ali se del zalog države članice skladišči izven državnega ozemlja, mora sprejeti vlada zadevne države članice.
V takšnih primerih država članica, na ozemlju katere se v okviru takšnega sporazuma nahajajo te zaloge, ne sme nasprotovati prenosu teh zalog v drugo državo članico, za račun katere se na podlagi takega sporazuma zaloge hranijo; ta država vzdržuje nadzor nad temi zalogami skladno s postopkom, določenim v tem sporazumu, vendar jih ne vključi v svoj statistični povzetek. Država članica, za katero se zaloge vzdržujejo, jih lahko vključi v svoj statistični povzetek.
V takšnih primerih vsaka država članica pošlje Komisiji skupaj s statističnim povzetkom, predvidenim v členu 4, poročilo o zalogah, ki jih vzdržuje na svojem ozemlju v korist druge države članice, prav tako pa tudi o zalogah, ki jih druge države članice vzdržujejo v njeno korist. V obeh primerih je treba v poročilu navesti prostor za skladiščenje in/ali podjetja, ki vzdržujejo zaloge, količine in kategorijo skladiščenih proizvodov ali surove nafte.
Osnutke sporazumov, omenjenih v prvem pododstavku, se pošlje Komisiji, ki lahko svoje pripombe posreduje prizadetim vladam. Ko so sporazumi podpisani, se o tem obvesti Komisijo, ki o njih seznani tudi druge države članice.
Sporazumi morajo izpolnjevati naslednje pogoje:
- nanašati se morajo na surovo nafto in vse naftne derivate, ki jih zajema ta direktiva,
- opredeliti morajo pogoje in načine vzdrževanja zalog s ciljem zagotoviti nadzor nad temi zalogami in njihovo razpoložljivost,
- določati morajo postopke za preverjanje in identifikacijo predvidenih zalog, med drugimi tudi načine za izvajanje inšpekcij ter sodelovanje pri inšpekcijah,
- praviloma morajo biti sklenjeni za neomejeno obdobje,
- če sporazum predvideva možnost enostranskega prenehanja, mora biti v njem navedeno, da ta možnost v času krize s preskrbo ne velja in da je treba Komisijo vedno predhodno obvestiti o vsaki prekinitvi sporazuma.
Kadar zaloge, ki se oblikujejo na podlagi takšnih sporazumov, niso last podjetja ali organa/subjekta, ki ima obveznost vzdrževanja zalog, temveč jih za to podjetje ali organ/subjekt vzdržuje drugo podjetje ali organ/subjekt, morajo biti izpolnjeni naslednji pogoji:
- upravičeno podjetje ali organ/subjekt mora imeti pogodbeno pravico za nakup teh zalog v času trajanja pogodbe; zainteresirane stranke morajo imeti sklenjen dogovor o metodologiji določanja cen za takšen nakup,
- najkrajše obdobje za takšno pogodbo je 90 dni,
- prostor skladiščenja in/ali podjetja, ki vzdržuje zaloge za upravičeno podjetje ali organ/subjekt, pa tudi količina in kategorija derivatov ali surove nafte, ki je uskladiščena na tem prostoru, morajo biti podrobno navedene,
- podjetje ali organ/subjekt, ki vzdržuje zaloge za upravičeno podjetje ali organ/subjekt, mora ves čas trajanja pogodbe zagotavljati, da so zaloge tudi dejansko na razpolago upravičenemu podjetju ali organu/subjektu,
- podjetje ali organ/subjekt, ki vzdržuje zaloge za upravičeno podjetje ali organ/subjekt, mora biti pod jurisdikcijo države članice, na katere ozemlju se zaloge nahajajo, v obsegu pravnih pooblastil za nadzor in verifikacijo obstoja zadevnih zalog, ki jih ima ta država članica."; (c) drugi pododstavek odstavka 3 se nadomesti z naslednjim besedilom:
"Posledično to pomeni, da morajo biti iz statističnega povzetka izključeni zlasti: domača surova nafta, ki še ni pridobljena na naftnih poljih; zaloge, namenjene oskrbi morskih plovil; pošiljke v neposrednem tranzitu razen zalog iz odstavka 2; količine, ki so v naftovodih, cestnih in železniških cisternah, v rezervoarjih bencinskih servisov in pri manjših potrošnikih. Iz statističnega povzetka se morajo nadalje izključiti zaloge, ki so pri oboroženih silah, in zaloge, ki jih zanje hranijo naftne družbe." 8. Doda se naslednji člen:
"Člen 6a
Države članice sprejmejo vse potrebne določbe in ukrepe za zagotovitev pravice do upravljanja z zalogami in nadzor nad njimi. Skladno z določbami te direktive vzpostavijo mehanizme za preverjanje zalog."
9. Doda se naslednji člen:
"Člen 6b
Države članice določijo kazni za kršitve nacionalnih določb, sprejetih na podlagi te direktive, in sprejmejo vse potrebne ukrepe za zagotovitev izvajanja teh določb. Kazni morajo biti učinkovite, sorazmerne in odvračilne."
Člen 2
Direktiva 72/425/EGS se z učinkom od 31. decembra 1999 razveljavi.
Člen 3
1. Države članice sprejmejo zakone in druge predpise, potrebne za uskladitev s to direktivo, pred 1. januarjem 2000. O tem takoj obvestijo Komisijo.
2. Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Člen 4
Helenski republiki se zaradi njenih posebnih značilnosti odobri neobnovljivo dodatno obdobje treh let za začetek uporabe obveznosti iz te direktive v zvezi z vključitvijo količin goriva za preskrbo letal v mednarodnem prometu v izračun domače porabe.
Člen 5
Komisija pošilja Svetu redna poročila o stanju zalog v Skupnosti, vključno, če je to primerno, s poročilom o potrebi po uskladitvi, da bi se zagotovilo učinkovito upravljanje z zalogami in nadzor nad njimi. Prvo poročilo se predloži Svetu v drugem letu po datumu, določenem v členu 3(1).
Člen 6
z dne 16. januarja 1998 o spremembi prilog I, II in III k Uredbi Sveta (EGS) št. 2377/90 o določitvi postopka Skupnosti za določanje najvišjih mejnih vrednosti ostankov zdravil za uporabo v veterinarski medicini v živilih živalskega izvora (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2377/90 z dne 26. junija 1990 o določitvi postopka Skupnosti za določanje najvišjih mejnih vrednosti ostankov zdravil za uporabo v veterinarski medicini v živilih živalskega izvora [1], kakor je bila nazadnje spremenjena z Uredbo Komisije (ES) št. 1850/97 [2], ter zlasti členov 6, 7 in 8 Uredbe,
ker je treba v skladu z Uredbo (EGS) št. 2377/90 postopno določiti najvišje mejne vrednosti ostankov za vse farmakološko aktivne snovi, ki se uporabljajo v Skupnosti v zdravilih za uporabo v veterinarski medicini, namenjenih živalim za proizvodnjo živil;
ker je treba najvišje mejne vrednosti ostankov določiti šele potem, ko se v okviru Odbora za zdravila za uporabo v veterinarski medicini preučijo vsi ustrezni podatki o varnosti ostankov zadevnih snovi za potrošnike živil živalskega izvora in vplivu ostankov na industrijsko predelavo živil;
ker je treba pri določanju najvišjih mejnih vrednosti za ostanke zdravil za uporabo v veterinarski medicini v živilih živalskega izvora določiti živalske vrste, v katerih so lahko ostanki prisotni, mejne vrednosti, do katerih so lahko prisotni v vsakem zadevnem mesnem tkivu, pridobljenem iz zdravljene živali (ciljno tkivo), in naravo ostanka, ki je pomemben za spremljanje ostankov (marker ostanek);
ker je za nadzor ostankov, kakor je določen v ustrezni zakonodaji Skupnosti, običajno treba določiti najvišje mejne vrednosti ostankov za ciljna tkiva jeter ali ledvic; ker pa se jetra in ledvice pogosto odstranijo iz klavnih trupov, namenjenih za mednarodno trgovino, je torej treba vedno določiti najvišje mejne vrednosti ostankov tudi za mišična ali maščobna tkiva;
ker je v primeru zdravil za uporabo v veterinarski medicini, namenjenih nesnicam, živalim v laktaciji ali čebelam delavkam, treba določiti tudi najvišje mejne vrednosti ostankov za jajca, mleko ali med;
ker je treba v Prilogo I k Uredbi (EGS) št. 2377/90 vnesti danofloksacin, cefazolin in trimetoprim;
ker je treba v Prilogo II k Uredbi (EGS) št. 2377/90 vnesti laneno olje, folno kislino, betain in cefazolin;
ker je treba, da se omogoči končanje znanstvenih študij, podaljšati veljavnost začasnih najvišjih mejnih vrednosti ostankov, določenih v Prilogi III k Uredbi (EGS) št. 2377/90, za penetamat;
ker je treba do začetka veljavnosti te uredbe dopustiti rok 60 dni, da lahko države članice dovoljenja za promet z zadevnimi zdravili za uporabo v veterinarski medicini, ki so bila izdana v skladu z Direktivo Sveta 81/851/EGS [3], kakor je bila nazadnje spremenjena z Direktivo 93/40/EGS [4], po potrebi prilagodijo določbam te uredbe;
ker so ukrepi, predvideni s to uredbo, v skladu z mnenjem Stalnega odbora za zdravila za uporabo v veterinarski medicini,
SPREJELA NASLEDNJO UREDBO:
Člen 1
Priloge I, II in III k Uredbi (EGS) št. 2377/90 se spremenijo, kakor je določeno v Prilogi k tej uredbi.
Člen 2
Ta uredba začne veljati 60. dan po objavi v Uradnem listu Evropskih skupnosti.
z dne 23. januarja 1998 o spremembi Uredbe Sveta (ES) št. 3051/95 o varnem upravljanju ro-ro potniških trajektov
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 3051/95 z dne 8. decembra 1995 o varnem upravljanju ro-ro potniških trajektov [1] in zlasti člena 9 uredbe,
ker Uredba (ES) št. 3051/95 določa, da morajo družbe in države članice izpolnjevati določbe Mednarodnega kodeksa za varno upravljanje, ki ga je z Resolucijo skupščine A.741 (18) dne 4. novembra 1993 sprejela Mednarodna pomorska organizacija (IMO) v zvezi z ro-ro potniškimi trajekti, ki plujejo v pristanišča držav članic Skupnosti ali iz njih;
ker je IMO zaradi zagotavljanja enotnega izvajanja Mednarodnega kodeksa za varno upravljanje (Kodeksa ISM) z Resolucijo A.788 (19) dne 23. novembra 1995 sprejela smernice za uprave glede izvajanja Mednarodnega kodeksa za varno upravljanje (Kodeksa ISM);
ker je treba upoštevati razvoj na mednarodni ravni z uvajanjem podrobnih pravil za izdajanje začasnih spričeval in podrobnih pravil glede obrazcev spričeval ISM, kakor tudi za nekate standarde za ureditve certificiranja ISM;
ker je primerno zagotoviti, da se ohrani veljavnost nekaterih že izdanih spričeval;
ker je treba Uredbo (ES) št. 3051/95 ustrezno spremeniti;
ker so ukrepi, predvideni s to uredbo, v skladu z mnenjem odbora iz člena 12 Direktive Sveta 93/75/EGS [2], kakor je bila nazadnje spremenjena z Direktivo Komisije 97/34/ES [3],
SPREJELA NASLEDNJO UREDBO:
Ta uredba začne veljati dvajseti dan po objavi v Uradnem listu Evropskih skupnosti.
Uredba Komisije (ES) št. 496/98 z dne 27. februarja 1998 o uvrstitvi določenega blaga v kombinirano nomenklaturo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2658/87 z dne 23. julija 1987 o tarifni in statistični nomenklaturi in o skupni carinski tarifi [1], kot je bila nazadnje spremenjena z Uredbo Komisije (ES) št. 2509/97 [2], in zlasti člena 9 Uredbe,
ker je za zagotovitev enotne uporabe kombinirane nomenklature, priložene k navedeni uredbi, potrebno sprejeti ukrepe o uvrstitvi blaga iz Priloge k tej uredbi;
ker je Uredba (EGS) št. 2658/87 določila splošna pravila za razlago kombinirane nomenklature in se ta pravila uporabljajo tudi za katerokoli drugo nomenklaturo, ki v celoti ali delno temelji na njej ali ji dodaja nove pododdelke in ki je bila uvedena s posebnimi določbami Skupnosti z namenom uporabe tarifnih in drugih ukrepov v zvezi z blagovno menjavo;
ker so ukrepi, ki jih predvideva ta uredba, v skladu z mnenjem Oddelka za tarifno in statistično nomenklaturo Odbora za carinski zakonik,
SPREJELA NASLEDNJO UREDBO:
Člen 1
Blago, opisano v stolpcu 1 priložene preglednice, se uvrsti v kombinirano nomenklaturo v ustrezne tarifne oznake KN, navedene v stolpcu 2 omenjene preglednice.
Člen 2
V skladu z določbami člena 12(6) Uredbe (EGS) št. 2913/92 se lahko še tri mesece sklicuje na zavezujoče tarifne informacije, ki jih izdajajo carinski organi držav članic, ki niso v skladu s pravicami, vzpostavljenimi s to uredbo.
Člen 3
Ta uredba začne veljati 21. dan po objavi v Uradnem listu Evropskih skupnosti.
z dne 9. marca 1998 ki spreminja Uredbo (EGS) št. 3077/78 o enakovrednosti spričeval, ki spremljajo hmelj, uvožen iz držav nečlanic, s certifikati Skupnosti
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 1696/71 z dne 26. julija 1971 o skupni ureditvi trga za hmelj [1], kakor je bila nazadnje spremenjena z Uredbo (ES) št. 1554/97 [2], in zlasti člena 5(2) Uredbe,
ker je Uredba Komisije (EGS) št. 3077/78 [3], kakor je bila nazadnje spremenjena z Uredbo (ES) št. 2132/95 [4], priznava enakovrednost spričeval, ki spremljajo hmelj, uvožen iz določenih držav nečlanic, s certifikati Skupnosti, in sprejema seznama organizacij v teh državah, pooblaščenih za izdajo spričeval o enakovrednosti, pa tudi zajetih proizvodov; ker bi bilo treba zaradi informacij, ki jih je posredovala Poljska, Prilogo k Uredbi (EGS) št. 3077/78 spremeniti;
ker so ukrepi, predvideni s to uredbo, v skladu z mnenjem Upravljalnega odbora za hmelj,
SPREJELA NASLEDNJO UREDBO:
Člen 1
Priloga k tej uredbi zamenja Prilogo k Uredbi Komisije (EGS) št. 3077/78.
Člen 2
Ta uredba začne veljati sedmi dan po objavi v Uradnem listu Evropskih skupnosti.
z dne 31. marca 1998 o spremembi Uredbe (ES) št. 2543/95 o določitvi posebnih podrobnih pravil za uporabo sistema izvoznih dovoljenj za oljčno olje
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta št. 136/66/EGS z dne 22. septembra 1966 o vzpostavitvi skupne ureditve trga za olja in masti [1], kakor je bila spremenjena z Uredbo (ES) št. 1581/96 [2], in zlasti členov 2 in 3 Uredbe,
ker Uredba Komisije (ES) št. 2543/95 [3], kakor je bila spremenjena z Uredbo (ES) št. 2126/96 [4], določa posebna podrobna pravila za uporabo sistema izvoznih dovoljenj za oljčno olje; ker je za izboljšanje načina delovanja sistema treba določiti posebna podrobna pravila uporabe za dovoljenja brez vnaprejšnje določitve nadomestila, zlasti v zvezi s stopnjo varščine in z urnikom za vložitev zahtevkov in izdajo dovoljenj; ker so izkušnje pokazale, da je treba prilagoditi znesek varščine in roke za vložitev zahtevkov; ker bi morali biti sprejeti ukrep, kadar obstaja tveganje, da bodo presežene količine za normalno prodajo, omejeni na izvozna dovoljenja, ki dajejo pravico do plačila nadomestila, da se ne posega v normalno strukturo izvoza brez nadomestil; ker je za boljši nadzor nad strukturo izvoza treba opredeliti podatke, ki jih morajo predložiti države članice;
ker četrta alinea člena 5(1) Uredbe Komisije (EGS) št. 3719/88 z dne 16. novembra 1988 o določitvi skupnih podrobnih pravil za uporabo sistema uvoznih in izvoznih dovoljenj in dovoljenj z vnaprejšnjo določitvijo za kmetijske proizvode [5], kakor je bila nazadnje spremenjena z Uredbo (ES) št. 1404/97 [6], navaja, da v primeru, ko bi pri izvozu varščina znašala manj kakor 5 ekujev, ni potrebno dovoljenje; ker nizka stopnja te varščine za izvoze brez nadomestila pomeni, da bi lahko bilo veliko število izvozov opravljenih brez dovoljenja, kar bi oslabilo nadzor zadevnih količin; ker je treba v izogib tej nevarnosti v takih primerih uporabiti posebne pogoje;
ker so ukrepi, določeni s to uredbo, v skladu z mnenjem Upravljalnega odbora za olja in masti,
SPREJELA NASLEDNJO UREDBO:
Člen 1
Uredbo (ES) št. 2543/95 se spremeni na naslednji način:
1) V členu 2(2) se "11-mestno" zamenja z "12-mestno."
2) V členu 2:
1) odstavek 3 se zamenja z:
"3. Varščina za izvozna dovoljenja znaša:
(a) 10 ekujev na 100 kg neto za dovoljenja z vnaprejšnjo določitvijo nadomestila;
(b) 1 eku na 100 kg neto v vseh ostalih primerih."
2) doda se naslednji odstavek:
"4. Ne glede na četrto alineo člena 5(1) Uredbe (EGS) št. 3719/88 dovoljenje ni potrebno, ko se izvaža količina 50 kg ali manj."
3) V členu 3:
1) odstavek 1 se zamenja z:
"1. Zahtevki za izvozna dovoljenja z vnaprejšnjo določitvijo nadomestila morajo biti vloženi pri pristojnem organu vsak teden od torka do četrtka. Zahtevki, vloženi ob petkih, se obravnavajo, kakor da bi bili vloženi naslednji torek."
2) prvi pododstavek odstavka 2 se zamenja z:
"2. Izvozna dovoljenja z vnaprejšnjo določitvijo nadomestila se izdajo na prvi delovni dan po torku tedna po obdobju iz odstavka 1, če Komisija medtem ni sprejela nobenega od ukrepov iz odstavka 3."
3) zadnji stavek odstavka 3 se zamenja z:
"Ti ukrepi veljajo za izvozna dovoljenja z vnaprejšnjo določitvijo nadomestila in se spreminjajo glede na oznako proizvoda v nomenklaturi kmetijskih proizvodov za izvozna nadomestila."
4) v zadnji alinei člena 3(5) se "ponedeljek" zamenja s "torek" in doda naslednji stavek:
"Kjer enotni odstotek odobritve, ki znaša manj kakor 80 %, zadeva samo dovoljenja, ki dajejo pravico do nadomestila, lahko izvajalec zahteva, da se za preostalo količino znotraj iste časovne omejitve izda dovoljenje, ki ne daje pravice do nadomestila."
5) doda se naslednji odstavek:
"6. Zahtevki za izvozna dovoljenja brez vnaprejšnje določitve nadomestila se vložijo pri pristojnih organih vsak teden od ponedeljka do petka. Dovoljenja se izdajo takoj."
4) Člen 5 se spremeni na naslednji način:
1) v uvodnem delu odstavka 1 se "četrtek" zamenja s "petek"
2) odstavek 1(a) se zamenja z:
"(a) zahtevki za izvozna dovoljenja z vnaprejšnjo določitvijo nadomestila, ki so bili vloženi od torka do četrtka istega tedna v skladu s členom 3(1)"
3) v odstavku 1(b) se "prejšnji ponedeljek" zamenja z "med predhodnim petkom in četrtkom tistega tedna, z ločeno navedenimi dovoljenji z vnaprejšnjo določitvijo nadomestila in tistimi brez vnaprejšnje določitve nadomestila"
4) v odstavku 2 se del stavka pred alineami zamenja z:
"Uradno obvestilo o zahtevkih iz odstavka 1(a) in kjer se uporablja člen 3(5), navaja podatke iz odstavka 1(b)".
5) v tretji alinei odstavka 2 se doda "kadar je to primerno" pred "stopnjo"
6) odstavku 2 se doda naslednji pododstavek:
"Kjer se dovoljenja izdajajo za operacije pomoči v hrani, se ti podatki navedejo ločeno.".
7) na koncu odstavka 3 se doda naslednje:
"…, z navedbo tržnega leta, med katerim je bilo dovoljenje izdano."
5) Dele B in D Priloge se zamenja s tistimi iz Priloge k tej uredbi.
Člen 2
o spremembah Uredbe (EGS) št. 1722/93 o določitvi podrobnih pravil za uporabo uredb Sveta (EGS) št. 1766/92 in (EGS) št. 1418/76 za proizvodna nadomestila v sektorjih žit in riža
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske Skupnosti,
ob upoštevanju Uredbe Sveta (EGS) št. 1766/92 z dne 30. junija 1992 o skupni ureditvi trga za žita [1], kakor je bila nazadnje spremenjena z Uredbo Komisije (EGS) št. 923/96 [2], in zlasti člena 7(3) Uredbe,
ob upoštevanju Uredbe Sveta (ES) št. 3072/95 z dne 22. decembra 1995 o skupni ureditvi trga za riž [3], kakor je bila spremenjena z Uredbo (ES) št. 192/98 [4], in zlasti člena 7 Uredbe,
ker Uredba Komisije (EGS) št. 1722/93 z dne 30. junija 1993 o podrobnih pravilih za uporabo Uredb Sveta (EGS) št. 1766/92 in (EGS) št. 1418/76 za proizvodna nadomestila v sektorjih žit in riža [5], kakor je bila nazadnje spremenjena z Uredbo Komisije (ES) št. 1516/95 [6], za način izračunavanja proizvodnega nadomestila predvideva razlikovanje med škrobi, ki jih vsebuje koruza, pšenica, krompir in riž na eni strani, in škrobi, ki jih vsebuje ječmen in oves na drugi strani; ker so izkušnje pokazale, da določitev enotnega zneska za proizvod, ki vsebuje ječmen in oves, ni več potrebna in da se torej za ves škrob lahko uporablja en sam znesek nadomestila, ne da bi s tem tvegali, da bo kompenzacija nezadostna;
ker je treba ob spremembi tržnega leta predvideti posamezne ukrepe v zvezi z rokom veljavnosti potrdil o nadomestilu in uskladitvijo zneska enotnega nadomestila;
ker je za sprostitev posameznega jamstva, zlasti za esterificirane in eterificirane škrobe, priporočljivo podrobno določiti osnovno zahtevo, ki jo je treba izpolniti; ker je treba posebne določbe, ki se nanašajo na te izdelke, dopolniti z nekaterimi ukrepi, usmerjenimi v učinkovitost nadzora in sankcij v primeru neupoštevanja sprememb ali uporabe pogojev;
ker je trenutno z uredbo določeno, da morajo države članice vsak mesec sporočiti Komisiji statistične podatke, ki obenem zajemajo količine škroba, za katere je bilo prejeto proizvodno nadomestilo, in proizvode, za katere je bil uporabljen škrob; ker se je pokazalo, da je takšen ritem informiranja prepogost in da bi ga bilo priporočljivo nadomestiti s četrtletnim obveščanjem;
ker Upravljalni odbor za žita v roku, ki ga je določil njegov predsednik, ni podal mnenja,
SPREJELA NASLEDNJO UREDBO:
"Člen 3
1. V primerih, ko se odobri nadomestilo, se to določi enkrat mesečno. Vendar pa se v primeru, da se cene koruze in/ali pšenice v Skupnosti ali na svetovnem trgu bistveno spremenijo, lahko nadomestilo, izračunano v skladu z odstavkom 2, v tem mesecu popravi, tako da se upoštevajo takšne spremembe.
2. Nadomestilo na tono škroba iz koruze, pšenice, ječmena, ovsa, krompirja, riža ali lomljenega riža se izračuna zlasti na podlagi razlike med:
(i) ceno na trgu koruze v Skupnosti, veljavno v petih dneh pred dnevom določitve, ob upoštevanju ravni cen, zabeleženih za pšenico; in
(ii) povprečjem reprezentativnih cen uvoza CIF Rotterdam, ki se uporabljajo za določanje uvoznih dajatev koruze, zabeleženim v petih dneh pred dnevom začetka uporabe,
pomnoženo s koeficientom 1,60.
3. Nadomestilo, ki se izplača, je tisto, ki se izračuna v skladu z odstavkom 2 in pomnoženo s koeficientom, iz Priloge II, ki ustreza oznaki KN škroba, dejansko uporabljenega za izdelavo odobrenih proizvodov.
4. Odločitve, določene v tem členu, sprejme Komisija v skladu s postopkom iz člena 23 Uredbe (EGS) št. 1766/92."
2. V členu 6 se odstavka 3 in 4 nadomestita z naslednjim besedilom:
"3. Potrdilo o nadomestilu mora vsebovati informacije iz člena 5(2), in stopnjo nadomestila, ki bo izplačano, ter končni rok veljavnosti potrdila, ki mora biti zadnji dan petega meseca po mesecu izdaje.
Vendar pa je v mesecih juliju in avgustu ter vključno do 24. septembra veljavnost potrdil, ki se zahtevajo v teh obdobjih, omejena na 30 dni od dneva njihove izdaje, brez možnosti prekoračitve datuma 30. september.
4. Stopnja nadomestila, ki se uporablja in je navedena na potrdilu, ustreza tisti, ki je veljavna na dan prejema zahteve.
Vendar pa se v primeru, ko se katera koli od količin škroba, navedenih na potrdilu, predelanih v tržnem letu za žita, ki sledi letu, v katerem je bil prejet zahtevek, nadomestilo, ki se izplača za ta škrob, predelan v novem tržnem letu, prilagodi v skladu z razliko med intervencijsko ceno, veljavno v mesecu predaje potrdila o nadomestilu, pomnoženo s koeficientom 1,60. Menjalni tečaj, po katerem je izražen znesek nadomestila v nacionalni valuti, je tisti, ki je bil veljaven na dan predelave škroba."
3. V členu 9 se odstavek 2 dopolni z naslednjim pododstavkom:
"Osnovna zahteva v smislu člena 20 Uredbe (EGS) št. 2220/85 pomeni uporabo ali izvoz proizvoda v skladu z ustreznimi določili pododstavkov (a) in (b) odstavka 1 člena 10 te uredbe. Proizvod je treba dati v uporabo ali ga izvoziti v 12 mesecih po končnem roku veljavnosti potrdila. Na podlagi utemeljenega zahtevka, predloženega pristojnemu organu, se lahko odobri podaljšanje za največ šest mesecev."
4. Člen 10(4) se dopolni z naslednjim pododstavkom:
"Vendar pa se lahko kupci, ki vsako četrtletje uporabijo količino proizvodov pod to oznako KN, ki je manjša od 1000 kg, izvzamejo iz te obveznosti."
5. Člen 12 se nadomesti z naslednjim besedilom:
"V treh mesecih od konca vsakega četrtletja koledarskega leta države članice obvestijo Komisijo o vrsti, količinah in izvoru škroba (koruza, pšenica, krompir, ječmen, oves ali riž), za katerega so bila izplačana nadomestila, ter vrsti in količinah proizvodov, za katere je bil škrob uporabljen."
Člen 2
Ta uredba začne veljati tretji dan po objavi v Uradnem listu Evropskih Skupnosti.
z dne 17. julija 1998 o dopolnitvi Priloge k Uredbi (ES) št. 1107/96 o registraciji geografskih označb in geografskega porekla po postopku iz člena 17 Uredbe Sveta (EGS) št. 2081/92 (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2081/92 z dne 14. julija 1992 o zaščiti geografskih označb in označb geografskega porekla za kmetijske proizvode in živila [1], kakor je bila nazadnje spremenjena z Uredbo Komisije (ES) št. 1068/97 [2], in zlasti člena 17(2) Uredbe,
ker so bili za nekatere označbe, ki so jih države članice predložile v skladu s členom 17 Uredbe (EGS) št. 2081/92, zahtevani dodatni podatki, da bi se zagotovila skladnost teh označb s členoma 2 in 4 navedene uredbe; ker se je s preverjanjem teh dodatnih podatkov izkazalo, da so označbe skladne z navedenima členoma; ker jih je zato treba registrirati in dodati v Prilogo k Uredbi Komisije (ES) št. 1107/96 [3], kakor je bila nazadnje spremenjena z Uredbo (ES) št. 644/98 [4];
ker po pristopu treh novih držav članic z datumom njihovega pristopa začne teči šestmesečni rok iz člena 17 Uredbe (EGS) št. 2081/92; ker so nekatere označbe, ki so jih predložile te države članice, skladne s členoma 2 in 4 te uredbe in jih je zato treba registrirati;
ker so ukrepi, predvideni s to uredbo, v skladu z mnenjem Regulativnega odbora za geografske označbe in označbe porekla,
SPREJELA NASLEDNJO UREDBO:
Člen 1
Označbe v Prilogi k tej uredbi se dodajo Prilogi k Uredbi (ES) št. 1107/96.
Člen 2
Ta uredba začne veljati z dnem objave v Uradnem listu Evropskih skupnosti.
z dne 4. septembra 1998 o spremembi Priloge I k Uredbi Sveta (EGS) št. 2092/91 o ekološki pridelavi kmetijskih proizvodov in označevanju tovrstno pridelanih kmetijskih proizvodov in živil
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2092/91 z dne 24. junija 1991 o ekološki pridelavi kmetijskih proizvodov in označevanju tovrstno pridelanih kmetijskih proizvodov in živil [1], kakor je bila nazadnje spremenjena z Uredbo Komisije (ES) št. 1488/97 [2], in zlasti prve in druge alinee člena 13,
ker je treba določbe o značilnostih substratov za pridelavo gob vključiti v Prilogo I, da se v državah članicah omogoči ekološka pridelava gob pod enakimi pogoji pridelave;
ker naj bi sestavine teh substratov načeloma izvirale iz kmetijskih gospodarstev, ki pridelujejo po postopku ekološke pridelave;
ker nekaterih sestavin iz ekološke pridelave, zlasti slame in hlevskega gnoja, trenutno ni mogoče dobiti v zadostnih količinah; ker je primerno predvideti ustrezno prehodno obdobje, da se proizvajalcem omogoči prilagoditev na nove zahteve;
ker tretja alinea člena 7(2) predvideva določitev posebnih zahtev označevanja proizvodov, pridelanih z uporabo nekaterih proizvodov, navedenih v Prilogi II k Uredbi (EGS) št. 2092/91; ker je v tej posebni pridelavi v prehodnem obdobju primerno predvideti informativno označevanje glede na sestavine substrata, ki niso ekološko pridelane;
ker je treba zahteve, kakor so določene v tej uredbi, nadalje izpopolniti zlasti glede na pogoje uporabe, vključno z najvišjim odstotkom hlevskega gnoja, ki ni iz kmetijskih gospodarstev, ki pridelujejo po postopku ekološke pridelave, ter značilnosti in izvor micelija; ker naj bi se pripravljalna dela s tem v zvezi začela pravočasno, tako da bi se lahko končala pred koncem prehodnega obdobja;
ker se trajanje prehodnega obdobja lahko pregleda glede na razvoj dogodkov ob upoštevanju razpoložljivosti slame in hlevskega gnoja iz ekološke pridelave;
ker so ukrepi, predvideni v tej uredbi, v skladu z mnenjem odbora iz člena 14 Uredbe (EGS) št. 2092/91,
SPREJELA NASLEDNJO UREDBO:
Člen 1
Priloga I k Uredbi (EGS) št. 2092/91 se spremeni, kakor je navedeno v Prilogi k tej uredbi.
Člen 2
1. Ta uredba začne veljati 1. decembra 1998.
2. Z odstopanjem od določb iz točk 5.1 in 5.2 Priloge I se v prehodnem obdobju, ki se izteče 1. decembra 2001, lahko uporabljajo:
proizvodi iz točke 5.1(a) Priloge, ki niso iz kmetijskih gospodarstev, ki pridelujejo po postopku ekološke pridelave, vendar izpolnjujejo zahteve iz alinej od 1 do 4 dela A Priloge II k Uredbi (EGS) št. 2092/91,
in/ali proizvodi iz točke 5.2 Priloge, ki niso iz kmetijskih gospodarstev, ki pridelujejo po postopku ekološke pridelave, vendar izpolnjujejo, kadar je to pomembno, zahteve iz dela A Priloge II k Uredbi (EGS) št. 2092/91,
če proizvodov iz točk 5.1(a) in 5.2 iz kmetijskih gospodarstev, ki pridelujejo po postopku ekološke pridelave, ni na voljo, potrebo po njih pa prizna kontrolni organ oblasti ali organ.
V teh primerih označevanje in oglaševanje vsebujeta izjavo z besedilom: "Gobe, gojene na substratu iz ekstenzivnega kmetijstva, ki ga je v prehodnem obdobju dovoljeno uporabljati v ekološki pridelavi". Beseda "ekološki" v tej izjavi, ali na tem ali na drugem mestu etikete in/ali oglasa, ne sme biti bolj izstopajoča kot ostale besede, uporabljene v izjavi.
Ta uredba je v celoti zavezujoča in se neposredno uporablja v vseh državah članicah.
z dne 12. novembra 1998 o spremembi Uredbe št. 7/66/Euratom, 122/66/EGS o določitvi seznama krajev, za katere se lahko dodeli dodatek za prevoz na delo, najvišjega zneska dodatka in pravil za njegovo dodeljevanje
SVET EVROPSKE UNIJE JE
ob upoštevanju Pogodbe o ustanovitvi enotnega Sveta in enotne Komisije Evropskih skupnosti,
ob upoštevanju predloga Komisije,
ker je z upoštevanjem Uredbe Sveta (ES, ESPJ, EURATOM) št. 2458/98 z dne 12. novembra 1998, ki spreminja Uredbo (EGS, Euratom, ESPJ) št. 259/68 o kadrovskih predpisih za uradnike in pogojih za zaposlitev drugih uslužbencev Evropskih skupnosti, ter drugih zanje veljavnih uredb, ki se nanašajo na prejemke iz dela, pokojnine in druge finančne pravice v evrih [1], treba spremeniti Uredbo št. 7/66/Euratom, 122/66/EGS [2],
SPREJEL NASLEDNJO UREDBO:
Člen 1
V Uredbi št. 7/66/Euratom, 122/66/EGS se izraz "belgijski franki" zamenja z besedo "evri" in zneski, izraženi v belgijskih frankih, z enakovrednimi zneski v evrih po menjalnem tečaju, ki ga sprejme Svet.
Uporabijo se pravila za zaokrožanje zneskov iz Uredbe Sveta (ES) št. 1103/97 z dne 17. junija 1997 o nekaterih določbah v zvezi z uvajanjem evra [3].
Člen 2
z dne 24. novembra 1998 o spremembi Uredbe (ES) št. 577/97 o nekaterih podrobnih pravilih za uporabo Uredbe Sveta (ES) št. 2991/94 o določitvi standardov za mazave maščobe in Uredbe Sveta (EGS) št. 1898/87 o zaščiti poimenovanj, uporabljenih pri trženju mleka in mlečnih proizvodov
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 2991/94 z dne 5. decembra 1994 o določitvi standardov za mazave maščobe [1] in zlasti člena 8 Uredbe,
ob upoštevanju Uredbe Sveta (EGS) št. 1898/87 z dne 2. julija 1987 o zaščiti poimenovanj, uporabljenih pri trženju mleka in mlečnih proizvodov [2], kakor je bila nazadnje spremenjena z Aktom o pristopu Avstrije, Finske in Švedske, in zlasti člena 4(2) Uredbe,
ker je člen 2(1) Uredbe Komisije (ES) št. 577/97 z dne 1. aprila 1997 o nekaterih podrobnih pravilih za uporabo Uredbe Sveta (ES) št. 2991/94 o določitvi standardov za mazave maščobe in Uredbe Sveta (EGS) št. 1898/87 o zaščiti poimenovanj, uporabljenih pri trženju mleka in mlečnih proizvodov [3], kakor je bila nazadnje spremenjena z Uredbo (EGS) št. 1298/98 [4], določa pravila v zvezi z navajanjem vsebnosti maščobe pri mazavih maščobah, razen pri proizvodih iz Uredbe (ES) št. 2991/94, ki imajo najmanj 80 % vsebnost maščobe; ker je metoda za preverjanje usklajenosti z navedenimi pravili določena v členu 2(3) Uredbe (ES) št. 577/97 in v Prilogi II k Uredbi; ker je bil datum uporabe navedene metode preložen na 1. januar 1999, da bi uporabnikom omogočili, da pridobijo izkušnje z njo, in da bi na podlagi rezultatov, predloženih Komisiji, omogočili temeljito preučitev njene izvedljivosti;
ker je preiskava predloženih podatkov pokazala, da so dovoljena odstopanja, določena za preverjanje navedene vsebnosti maščobe, premajhna; ker je treba dovoljena odstopanja za povprečja rezultatov, dobljenih iz odvzetih vzorcev, in za posamezne rezultate podvojiti; ker v teh okoliščinah ni več mogoče obdržati zahteve, da mora vsak vzorec ustrezati mejnim vrednostim, določenim v Prilogi k Uredbi (ES) št. 2991/94; ker je treba določiti zahtevo, da mora povprečna ugotovljena vsebnost ustrezati navedenim mejnim vrednostim;
ker so ukrepi iz te uredbe v skladu z mnenji zadevnih upravljalnih odborov,
SPREJELA NASLEDNJO UREDBO:
(a) odstavek 1(b) in (c) se nadomesti z naslednjim:
"(b) povprečna vsebnost maščobe se ne sme razlikovati za več kot eno odstotno točko od navedenega odstotka. Posamezni vzorci se ne smejo razlikovati za več kot dve odstotni točki od navedenega odstotka;
(c) v vseh primerih mora povprečna vsebnost maščobe ustrezati mejnim vrednostim, določenim v Prilogi k Uredbi (ES) št. 2991/94.";
(b) odstavek 2 nadomesti z naslednjim:
2. Priloga II se nadomesti z naslednjim:
Uredba Sveta (ES) št. 2531/98 z dne 23. novembra 1998 o uporabi obveznih rezerv Evropske centralne banke
SVET EVROPSKE UNIJE JE
ob upoštevanju Protokola (št. 3) o Statutu Evropskega sistema centralnih bank in Evropske centralne banke (v nadaljevanju "Statut") in zlasti člena 19.2 Statuta,
ob upoštevanju priporočila Evropske centralne banke (v nadaljevanju "ECB") [1],
ob upoštevanju mnenja Evropskega parlamenta [2],
ob upoštevanju mnenja Komisije [3],
skladno s postopkom, določenim v členu 106(6) Pogodbe o ustanovitvi Evropske skupnosti (v nadaljevanju "Pogodba") in v členu 42 Statuta, ter pod pogoji, navedenimi v členu 43.1 Statuta in odstavku 8 Protokola (št. 11) o nekaterih določbah v zvezi z Združenim kraljestvom Velike Britanije in Severne Irske,
(1) ker člen 19.2 v povezavi s členom 43.1 Statuta, odstavkom 8 Protokola št. 11 in odstavkom 2 Protokola (št. 12) o nekaterih določbah v zvezi z Dansko ne podeljuje nikakršnih pravic niti ne nalaga nobenih obveznosti nesodelujoči državi članici;
(2) ker člen 19.2 Statuta zahteva od Sveta, da med drugim določi osnovo za obvezne rezerve ter najvišja dopustna razmerja med temi rezervami in njihovimi osnovami;
(3) ker člen 19.2 Statuta tudi zahteva od Sveta, da opredeli ustrezne sankcije v primeru neizpolnjevanja teh zahtev; ker so tu določene posebne sankcije; ker se ta uredba sklicuje na Uredbo Sveta (ES) št. 2532/98 z dne 23. novembra 1998 o pooblastilih Evropske centralne banke za nalaganje sankcij [4] glede načel in postopkov v zvezi z nalaganjem sankcij in predvideva poenostavljeni postopek naložitve sankcij v primeru nekaterih vrst kršitev; ker v primeru navzkrižja med določbami Uredbe (ES) št. 2532/98 in določbami te uredbe, ki omogočajo ECB naložitev sankcij, prevladajo določbe te uredbe;
(4) ker člen 19.1 Statuta predpisuje, da Svet ECB lahko določi pravila za izračun in določitev zahtevanih obveznih rezerv;
(5) ker je sistem za nalaganje obveznih rezerv, da bi bil učinkovit kot instrument za izvajanje upravljanja denarnega trga in nalog monetarnega nadzora, treba organizirati tako, da ima ECB možnost in prožnost nalagati zahteve po rezervah v okviru in odvisno od spreminjajočih se ekonomskih in finančnih pogojev v sodelujočih državah članicah; ker mora v tem smislu ECB imeti prožnost, da se odzove na nove tehnike plačevanja, kot je razvoj elektronskega denarja; ker ECB lahko naloži obvezne rezerve za obveznosti, ki izhajajo iz zunajbilančnih postavk, zlasti za tiste, ki so posamezno ali v kombinaciji z drugimi bilančnimi ali zunajbilančnimi postavkami primerljive z bilančnimi obveznostmi, da bi omejila možnosti izogibanja;
(6) ker ECB pri vzpostavljanju podrobnih pravil za naložitev obveznih rezerv, vključno z določanjem dejanske stopnje obveznih rezerv, vsakim obrestovanjem rezerv, vsemi oprostitvami obveznih rezerv ali vsemi spremembami teh zahtev, ki veljajo za katero koli posamezno skupino ali skupine institucij, ukrepa v skladu s cilji Evropskega sistema centralnih bank (v nadaljevanju "ESCB"), določenimi v členu 105(1) Pogodbe in upoštevanimi v členu 2 Statuta; ker to med drugim vključuje načelo nespodbujanja pomembnih nezaželenih prenosov ali pretvorb sredstev v vrednostne papirje; ker je naložitev takih obveznih rezerv lahko element opredelitve in izvajanja monetarne politike Skupnosti kot ena temeljnih nalog ESCB, določena v prvi alinei člena 105(2) Pogodbe in upoštevana v prvi alinei člena 3.1 Statuta;
(7) ker sankcije, predvidene v primeru neizpolnjevanje obveznosti, določenih v tej uredbi, ne posegajo v možnost ESCB, da določi ustrezne izvršilne določbe v njenih razmerjih do nasprotnih strank, vključno z delno ali popolno izključitvijo institucije iz operacij monetarne politike v primeru resnih kršitev zahtev po obveznih rezervah;
(8) ker je ESCB in ECB zaupana naloga priprave instrumentov monetarne politike za omogočanje njunega polnega delovanja v tretji fazi ekonomske in monetarne unije (v nadaljevanju "tretja faza"); ker je pred tretjo fazo bistveni element priprave sprejetje predpisov ECB, ki od institucij zahtevajo obvezne rezerve od 1. januarja 1999; ker je zaželeno, da se udeležence na trgu v letu 1998 obvesti o podrobnih določbah, za katere ECB lahko meni, da jih je treba sprejeti za izvajanje sistema obveznih rezerv; ker je zato treba ECB zagotoviti regulativna pooblastila od začetka veljavnosti te uredbe;
(9) ker se lahko določbe te uredbe učinkovito uporabijo v svoji celovitosti samo, če sodelujoče države članice sprejmejo potrebne ukrepe glede zagotovitve, da imajo njihovi organi pooblastila, da polno pomagajo in sodelujejo z ECB pri izvedbi zbiranja in preverjanja podatkov, kot zahteva ta uredba, v skladu s členom 5 Pogodbe,
SPREJEL NASLEDNJO UREDBO:
2. "nacionalna centralna banka" pomeni centralno banko sodelujoče države članice;
3. "institucija" pomeni vsak pravni subjekt v sodelujoči državi članici, od katere v okviru pogojev iz člena 19.1 Statuta ECB lahko zahteva, da ima obvezne rezerve;
4. "stopnja obveznih rezerv" pomeni tak odstotek osnove za izračun obveznih rezerv, kot ga določi ECB v skladu s členom 19.1 Statuta;
5. "sankcije" pomeni denarne kazni, periodične denarne kazni, kazenske obresti in brezobrestne depozite.
Člen 2
Pravica do oprostitve institucij
ECB lahko brez razlikovanja oprosti institucije obveznih rezerv v skladu s kriteriji, ki jih določi ECB.
Člen 3
Osnova za obvezne rezerve
1. Osnova za obvezne rezerve, ki jih od institucij lahko zahteva ECB v skladu s členom 19.1 Statuta ob upoštevanju določb odstavkov 2 in 3 tega člena, zajema:
(i) obveznosti institucije, ki izhajajo iz prejetih vlog, skupaj z
(ii) obveznostmi, ki izhajajo iz zunajbilančnih postavk, vendar izključujejo
(iii) delno ali v celoti obveznosti do drugih institucij v skladu z modalitetatmi, ki jih določi ECB, in
(iv) obveznosti do ECB ali nacionalne centralne banke.
2. Za obveznosti v obliki prenosljivih dolžniških instrumentov lahko ECB kot alternativo določbi iz odstavka 1 (iii) določi, da se obveznosti, ki jih neka institucija dolguje drugi, v celoti ali delno odbijejo od osnove za obvezne rezerve institucije, ki je prejemnik teh obveznosti.
3. ECB lahko brez razlikovanja dovoli izločitev posebnih vrst sredstev iz skupin obveznosti, ki so del osnove za obvezne rezerve.
Člen 4
Stopnje obveznih rezerv
1. Stopnje obveznih rezerv, ki jih ECB lahko določi v skladu s členom 19.1 Statuta, ne presegajo 10 % katerih koli ustreznih obveznosti, ki so del osnove za obvezne rezerve, vendar so lahko 0 %.
2. Ob upoštevanju odstavka 1 lahko ECB brez razlikovanja določi različne stopnje obveznih rezerv za posebne skupine obveznosti, ki so del osnove za obvezne rezerve.
Člen 5
Regulativna pooblastila
Za namene členov 2, 3 in 4 ECB sprejme uredbe in sklepe, kjer je to ustrezno.
Člen 6
Pravica zbirati in preverjati podatke
1. ECB ima pravico od institucij zbirati podatke, ki so potrebni za uporabo obveznih rezerv. Ti podatki so zaupni.
2. ECB ima pravico, da preveri natančnost in kvaliteto podatkov, ki jih zagotovijo institucije kot dokaz izpolnjevanja zahtev do obveznih rezerv. ECB obvesti institucijo o svoji odločitvi, da preveri podatke ali izvede obvezno zbiranje podatkov.
3. Pravica preveriti podatke zajema pravico do:
(a) zahteve po predložitvi dokumentov;
(b) pregleda knjig in evidenc institucij;
(c) jemanja kopij ali izpiskov iz takih knjig in evidenc; in
(d) pridobitve pisnih ali ustnih obrazložitev.
Kadar institucija ovira zbiranje in/ali preverjanje podatkov, sodelujoča država članica, v kateri se nahajajo zadevni prostori, ponudi potrebno pomoč, vključno z zagotovitvijo dostopa v prostore institucije, tako da se lahko izvajajo zgoraj omenjene pravice.
4. ECB lahko na nacionalne centralne banke prenese izvajanje pravic, na katere se sklicujejo odstavki 1 do 3. V skladu s prvo alineo člena 34.1 Statuta je ECB pooblaščena, da z uredbo podrobno opredeli pogoje, pod katerimi se lahko izvaja pravica do preverjanja podatkov.
Člen 7
Sankcije v primerih neizpolnjevanja
1. Kadar institucija v celoti ali delno ne izpolnjuje zahtev glede obveznih rezerv, ki so ji naložene skladno s to uredbo in uredbami ECB ali z njimi povezanimi sklepi, ji ECB lahko naloži katero koli izmed naslednjih sankcij:
(a) plačilo v višini do 5 odstotnih točk nad mejno obrestno mero ESCB na posojila ali dvakratnik mejne obrestne mere ESCB na posojila, v obeh primerih glede na znesek premalo izločenih obveznih rezerv zadevne institucije;
(b) od ustrezne institucije zahteva brezobrestni depozit pri ECB ali nacionalni centralni banki v višini največ trikratnega zneska premalo izločenih obveznih rezerv, ki jih ustrezna institucija ne zagotovi. Ročnost depozita ne sme biti daljša od obdobja neizpolnjevanja obveznih rezerv.
2. Če se sankcija naloži v skladu z odstavkom 1, se uporabijo načela in postopki, navedeni v Uredbi (ES) št. 2532/98. Vendar pa se ne uporabijo člen 2(1) in (3) in člen 3(1), (2), (3) in (4) omenjene uredbe, obdobja iz člena 3(6), (7) in (8) omenjene uredbe pa se zmanjšajo na 15 dni.
3. Kadar institucija ne izpolnjuje obveznosti, ki izhajajo iz te uredbe ali z njo povezanih uredb ali sklepov ECB, razen tistih iz odstavka 1, se uporabijo sankcije za take kršitve ter omejitve in pogoji za naložitev sankcij, ki so navedeni v Uredbi (ES) št. 2532/98.
Člen 8
Končne določbe
Ta uredba začne veljati na dan objave v Uradnem listu Evropskih skupnosti.
Sklep izvršnega odbora
z dne 16. decembra 1998
o uvedbi enotnega obrazca za dokazovanje vabil, garantnih izjav in izjav o namestitvi
(SCH/Com-ex (98)57)
IZVRŠNI ODBOR JE
ob upoštevanju člena 132 Konvencije o izvajanju Schengenskega sporazuma,
ob upoštevanju člena 9 te konvencije,
ker je v interesu vseh schengenskih držav, da se nadaljuje usklajevanje politike o izdajanju vizumov v okviru skupne politike o prostem pretoku oseb z namenom, da se prepreči morebitne negativne posledice glede vstopa na schengensko ozemlje in notranje varnosti;
SKLENIL:
Točka 1.4 poglavja V Skupnih konzularnih navodil o vizumih (Postopek preverjanja drugih dokazil, ki jih je treba predložiti vlogi) predpisuje uporabo enotnega obrazca za dokazila o namestitvi.
Priloženi obrazec zagotavlja visoko stopnjo prilagodljivosti in omogoča, da je uporaba obrazca prilagojena pravnemu položaju posamezne schengenske države, saj schengenske države sedaj uporabljajo popolnoma različne obrazce za različne vrste obveznosti.
Posledica teh razlik je velika nevarnost zlorabe, zaradi česar schengenske države uvajajo dokument, ki vsebuje elemente, ki naj bi preprečevali ponarejanje in prirejanje dokumentov.
Zaradi tega je standardni dokument enoten glede:
- sestave in strukture, ter
- varnostnih elementov.
Enoten obrazec bo uveden leta 1999 v državah, ki izvajajo Konvencijo o izvajanju Schengenskega sporazuma in kjer določbe nacionalne zakonodaje predvidevajo tako vrsto dokazil.
1. Točki 1.4 poglavja V Skupnih konzularnih navodil se doda naslednji stavek: "Če nacionalna zakonodaja schengenskih držav zahteva dokazovanje o vabilu od zasebnikov ali za poslovna potovanja, garantno izjavo ali izjavo o namestitvi, se za to uporablja enotni obrazec [1]."
2. Schengenske države pogodbenice dopolnijo enotni obrazec v skladu z nacionalno zakonodajo.
3. Enotni obrazec za garantno izjavo, vabilo ali izjavo o namestitvi, ki ga uporabljajo schengenske države, se sestavi na centralni ravni in v skladu s podrobnim opisom v Prilogi A (tehnični opis varnostnih zahtev) ter v Prilogah A1 in A2 (vzorec). Obvezni enotni elementi usklajenega obrazca so navedeni v Prilogi B.
4. Vzorci dokumentov, ki jih izdelajo schengenske države, so priloženi k Skupnim konzularnim navodilom v Prilogi 15.
5. Francija drugim schengenskim državam priskrbi filme, potrebne za izdelavo obrazcev. Države pogodbenice si porazdelijo nastale stroške.
6. Varnostno-tehnična zasnova dokumenta se redno preverja (če je možno, vsako drugo leto) ne glede na splošne spremembe, za katere bi se izkazalo, da so potrebne, če bi bili obrazci ponarejeni ali če postanejo znani zaščitni ukrepi, ki se nanašajo na varnostne elemente.
7. Dokument se izdela v vsaj treh jezikih.
8. Ta sklep začne veljati takrat, ko schengenske države notificirajo, da so izvedle zahtevane ukrepe.
z dne 25. januarja 1999 o postopkih potrjevanja skladnosti gradbenih proizvodov v skladu s členom 20(2) Direktive Sveta 89/106/EGS v zvezi s proizvodi za toplotno izolacijo (notificirana pod dokumentarno številko K(1999) 115) (Besedilo velja za EGP)
(1999/91/ES) KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 89/106/EGS z dne 21. decembra 1988 o približevanju zakonov in drugih predpisov držav članic, ki se nanašajo na gradbene proizvode [1], kakor je bila spremenjena z Direktivo Sveta 93/68/EGS [2], in zlasti člena 13(4) direktive,
ker mora Komisija med dvema postopkoma za potrjevanje skladnosti po členu 13(3) Direktive 89/106/EGS izbrati "najmanj zahteven postopek, ki je skladen z varnostnimi zahtevami"; ker to pomeni, da je treba odločiti, ali je za neki proizvod ali družino proizvodov obstoj sistema kontrole proizvodnje, za katerega je odgovoren proizvajalec, potreben in zadosten pogoj za potrditev skladnosti ali pa je za izpolnjevanje meril iz člena 13(4) potrebno vključiti priglašen certifikacijski organ;
ker člen 13(4) zahteva, da mora biti tako določen postopek naveden v mandatih in tehničnih specifikacijah; ker je zato zaželena opredelitev koncepta proizvoda ali družine proizvodov, kakršen je uporabljen v mandatih in tehničnih specifikacijah;
ker sta postopka iz člena 13(3) podrobno opisana v Prilogi III k Direktivi 89/106/EGS; ker je treba zato za vsak proizvod ali družino proizvodov jasno opredeliti metode za izvajanje teh dveh postopkov s sklicevanjem na Prilogo III, saj ta daje nekaterim sistemom prednost;
ker je postopek iz točke (a) člena 13(3) v skladu s sistemi, določenimi v prvi možnosti, brez stalnega nadzora, in v drugi in tretji možnosti točke (ii) oddelka 2 Priloge III, in ker je postopek iz točke (b) člena 13(3) v skladu s sistemi, določenimi v točki (i) oddelka 2 Priloge III in v prvi možnosti, s stalnim nadzorom, točke (ii) oddelka 2 Priloge III;
ker so ukrepi, predvideni s to odločbo, v skladu z mnenjem Stalnega odbora za gradbeništvo,
SPREJELA NASLEDNJO ODLOČBO:
Člen 1
Skladnost proizvodov in družine proizvodov, navedenih v Prilogi I, se potrjuje po postopku, po katerem je za sistem kontrole proizvodnje, s katerim se zagotavlja skladnost proizvoda z ustreznimi tehničnimi specifikacijami, odgovoren izključno proizvajalec.
Člen 2
Skladnost proizvodov, navedenih v Prilogi II, se potrjuje po postopku, po katerem je poleg sistema kontrole proizvodnje, ki jo izvaja proizvajalec, v ocenjevanje in nadzor kontrole proizvodnje ali proizvoda samega vključen tudi priglašen certifikacijski organ.
Člen 3
Postopek potrjevanja skladnosti, določen v Prilogi III, se navede v mandatih za usklajene standarde.
Člen 4
Ta odločba je naslovljena na države članice.
Direktiva Komisije 1999/68/ES
z dne 28. junija 1999
o določitvi dodatnih določb za sezname sort okrasnih rastlin, ki jih hranijo dobavitelji v skladu z Direktivo Sveta 98/56/ES
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 98/56/ES z dne 20. julija 1998 o trženju razmnoževalnega materiala okrasnih rastlin [1] in zlasti člena 9(4) Direktive,
(1) ker Direktiva Komisije 93/78/EGS [2] določa izvedbene ukrepe za sezname sort okrasnih rastlin, ki jih hranijo dobavitelji v skladu z Direktivo Sveta 91/682/EGS [3];
(2) ker se Direktiva 91/682/EGS razveljavi z začetkom veljavnosti od 1. julija 1999 in se nadomesti z Direktivo 98/56/ES;
(3) ker se v skladu s členom 9(4) Direktive 98/56/ES lahko sprejmejo dodatne izvedbene določbe za sezname sort okrasnih rastlin, ki jih hranijo dobavitelji, vključno s tehničnim opisom in imeni;
(4) ker sistem opisa sort že obstaja na ravni Skupnosti v okviru žlahtniteljskih pravic;
(5) ker navedeni sistem vključuje tudi informacije o vzdrževanju sort in razlikah med sortami, ki so si najbolj podobne;
(6) ker je zaradi razvoja zakonodaje Skupnosti v zvezi z žlahtniteljskimi pravicami zaželeno zagotoviti skladnost z navedeno zakonodajo v zvezi z opisom sort, ki jih ureja Direktiva 98/56/ES;
(7) ker je treba Direktivo 93/78/EGS razveljaviti;
(8) ker so ukrepi, predvideni s to direktivo, v skladu z mnenjem Stalnega odbora za razmnoževalni material okrasnih rastlin,
SPREJELA NASLEDNJO DIREKTIVO:
Člen 1
Ta direktiva določa dodatne izvedbene določbe za sezname sort okrasnih rastlin, ki jih hranijo dobavitelji v skladu s četrto alineo člena 9(1) Direktive 98/56/ES.
Člen 2
1. Seznami, ki jih hranijo dobavitelji, vključujejo naslednje:
(i) ime sorte vključno z njenimi splošno znanimi sinonimi, če je to ustrezno;
(ii) navedbe glede vzdrževanja sorte in uporabljenega sistema razmnoževanja;
(iii) opis sorte, vsaj na podlagi lastnosti in njihovega izražanja, kakor se navedejo v skladu s predpisi o vlogah, ki se vložijo za žlahtniteljske pravice Skupnosti, če se te uporabljajo;
(iv) če je možno, navedba o tem, kako se zadevna sorta razlikuje od drugih sort, ki so ji najbolj podobne.
2. Pododstavka (ii) in (iv) odstavka 1 se ne uporabljata za dobavitelje, katerih dejavnost je omejena na dajanje razmnoževalnega materiala okrasnih rastlin na trg.
Člen 3
Direktiva 93/78/EGS se razveljavi z učinkom od datuma iz člena 4 te direktive.
Člen 4
1. Države članice sprejmejo zakone in druge predpise, potrebne za uskladitev s to direktivo, 31. decembra 1999. O tem takoj obvestijo Komisijo.
2. Države članice se v sprejetih predpisih sklicujejo na to direktivo ali sklic nanjo navedejo ob njihovi uradni objavi. Način sklicevanja določijo države članice.
3. Države članice sporočijo Komisiji besedilo glavnih določb domače zakonodaje, ki jih sprejmejo na področju, ki ga pokriva ta direktiva.
Člen 5
Direktiva 1999/92/ES evropskega parlamenta in Sveta
z dne 16. decembra 1999
o minimalnih zahtevah za izboljšanje varnosti in varstva zdravja delavcev, ki so lahko ogroženi zaradi eksplozivnega ozračja (petnajsta posebna direktiva v smislu člena 16(1) Direktive 89/391/EGS)
EVROPSKI PARLAMENT IN SVET EVROPSKE UNIJE STA
ob upoštevanju Pogodbe o ustanovitvi Evropske skupnosti in zlasti člena 137 Pogodbe,
ob upoštevanju predloga Komisije [1], predloženega po posvetovanju z Svetovalnim odborom za varnost, higieno in varovanje zdravja pri delu ter Komisijo za varnost in zdravje v rudarstvu in drugih ekstraktivnih dejavnostih,
ob upoštevanju mnenja Ekonomsko-socialnega odbora [2],
v skladu s postopkom iz člena 251 Pogodbe, na podlagi skupnega besedila, ki ga je odobril Spravni odbor dne 21. oktobra 1999 [3],
ob upoštevanju naslednjega:
(1) člen 137 Pogodbe določa, da Svet v obliki direktiv sprejme minimalne zahteve za spodbujanje izboljšav, zlasti v delovnem okolju, da bi zagotovil višjo raven varovanja zdravja in varnosti delavcev;
(2) skladno s pogoji zgoraj navedenega člena take direktive ne smejo uvajati upravnih, finančnih in pravnih omejitev, ki bi lahko ovirale ustanavljanje in razvoj malih in srednjih podjetij;
(3) izboljšanje varnosti, higiene in zdravja pri delu je cilj, ki ga ni mogoče obravnavati zgolj z ekonomskega vidika;
(4) skladnost z minimalnimi zahtevami za izboljšanje varnosti in varovanja zdravja delavcev, ki so lahko ogroženi zaradi eksplozivnega ozračja, je bistvena pri zagotavljanju varnosti in varovanju zdravja delavcev;
(5) ta direktiva je posebna direktiva v smislu člena 16(1) Direktive Sveta 89/391/EGS z dne 12. junija 1989 o uvedbi ukrepov za spodbujanje izboljšav za varnost in zdravje delavcev pri delu [4]; torej se tudi določbe navedene direktive, zlasti glede obveščanja delavcev, posvetovanja in sodelovanja delavcev ter njihovega usposabljanja, v celoti uporabljajo v primerih, ko so delavci lahko ogroženi zaradi eksplozivnega ozračja, brez poseganja v strožje ali posebne določbe te direktive;
(6) ta direktiva je praktičen prispevek k doseganju socialne razsežnosti notranjega trga.
(7) V Direktivi 94/9/ES Evropskega parlamenta in Sveta z dne 23. marca 1994 o približevanju zakonodaj držav članic v zvezi z opremo in varnostnimi sistemi, ki se uporabljajo v potencialno eksplozivnem ozračju [5], je določeno, da je predvidena priprava dodatne direktive na podlagi člena 137 Pogodbe, ki bo zajemala zlasti nevarnosti eksplozij zaradi uporabe in/ali tipov in postopkov vgrajevanja opreme;
(8) zaščita pred eksplozijo je bistvenega pomena za varnost; ker eksplozije ogrožajo življenje in zdravje delavcev zaradi nenadzorovanih učinkov ognja in pritiska, prisotnosti zdravju škodljivih produktov reakcij in porabe kisika v zraku, ki ga delavci potrebujejo za dihanje;
(9) za oblikovanje celovite strategije preprečevanja eksplozij morajo organizacijski ukrepi dopolnjevati tehnične ukrepe na delovnem mestu; Direktiva 89/391/EGS zahteva, da ima delodajalec oceno tveganja za zdravje in varnost delavcev pri delu; to zahtevo je treba šteti kot zahtevo, opredeljeno v tej direktivi, saj določa, da mora delodajalec pripraviti dokument ali vrsto dokumentov protieksplozijske zaščite, ki izpolnjujejo minimalne zahteve iz te direktive in jih redno ažurirati; dokument protieksplozijske zaščite vključuje opredelitev nevarnosti, oceno tveganja in določitev posebnih ukrepov, ki jih je treba sprejeti za varovanje zdravja in varnosti delavcev, ogroženih zaradi eksplozivnega ozračja v skladu s členom 9 Direktive 89/391/EGS; dokument protieksplozijske zaščite je lahko del ocene tveganja za zdravje in varnost pri delu po členu 9 Direktive 98/391/EGS;
(10) ocena tveganja eksplozij se lahko zahteva na podlagi drugih predpisov Skupnosti; ker je treba delodajalcu, da se prepreči nepotrebno podvajanje dela, v skladu z nacionalno prakso dovoliti združevanje dokumentov, delov dokumentov ali drugih enakovrednih poročil, izdanih na podlagi drugih predpisov Skupnosti, v enotno "varnostno poročilo";
(11) preprečevanje nastajanja eksplozivnega ozračja vključuje tudi uporabo načela substitucije;
(12) kadar so na istem delovnem mestu prisotni delavci iz različnih podjetij, je potrebno usklajevanje;
(13) preventivne ukrepe je treba po potrebi dopolniti z dodatnimi ukrepi, ki začnejo veljati ob vžigu; največja možna varnost se lahko doseže z združevanjem preventivnih in drugih dodatnih ukrepov, ki omejijo škodljive učinke eksplozij na delavce;
(14) Direktiva Sveta 92/58/EGS z dne 24.tjunija 1992 o minimalnih zahtevah za zagotavljanje varnostnih in/ali zdravstvenih znakov pri delu (deveta posebna direktiva v smislu člena 16(1) Direktive 89/391/EGS) [6] se v celoti uporablja, zlasti za prostore, ki so neposredno ob nevarnih območjih, kjer kajenje, spajkanje, varjenje in druge aktivnosti, ki povzročajo plamen ali iskrenje, lahko pridejo v stik z nevarnimi območji;
(15) Direktiva 94/9/ES deli opremo in varnostne sisteme iz te direktive v skupine in kategorije opreme; ta direktiva omogoča, da delodajalec razvrsti prostore, v katerih lahko nastane eksplozivno ozračje, na cone in določi, katere skupine in kategorije opreme in varnostnih sistemov je treba uporabiti v posamezni coni,
SPREJELA NASLEDNJO DIREKTIVO:
ODDELEK I
SPLOŠNE DOLOČBE
Člen 1
Predmet in področje uporabe
1. Ta direktiva, ki je petnajsta posebna direktiva v smislu člena 16(1) Direktive 89/391/EGS, določa minimalne zahteve za varnost in varovanje zdravja delavcev, ki so lahko ogroženi zaradi eksplozivnega ozračja, opredeljenega v členu 2.
2. Ta direktiva se ne uporablja za:
(a) območja, ki se uporabljajo neposredno za zdravljenje bolnikov in med njim;
(b) uporabo naprav na plinasto gorivo v skladu z Direktivo 90/396/EGS [7];
(c) proizvodnjo, uporabo, shranjevanje in prevoz eksplozivov ali kemično nestabilnih snovi in ravnanje z njimi;
(d) dejavnosti pridobivanja rudnin iz Direktive 92/91/EGS [8] ali Direktive 92/104/EGS [9];
(e) uporabo prevoznih sredstev po kopnem, vodi in zraku, za katera se uporabljajo ustrezne določbe mednarodnih sporazumov (npr. ADNR — sistem prijavljanja živalskih bolezni, ADR — Evropski sporazum o mednarodnem transportu nevarnih snovi po cesti, ICAO — Mednarodna organizacija civilnega letalstva, IMO — Mednarodna pomorska organizacija, RID — predpisi, ki urejajo mednarodni prevoz nevarnega blaga po železnici) in direktiv Skupnosti, ki uveljavljajo te sporazume. Prevozna sredstva, namenjena uporabi v potencialno eksplozivnem ozračju, niso izključena.
3. Določbe Direktive 89/391/EGS in ustreznih posebnih direktiv se v celoti uporabljajo za področje iz odstavka 1, ne da bi to vplivalo na strožje in/ali posebne določbe iz te direktive.
Člen 2
Opredelitve pojmov
V tej direktivi "eksplozivno ozračje" pomeni zmes snovi v obliki plinov, hlapov, megle ali prahu z zrakom pri atmosferskih pogojih, v katerih se po vžigu plamen razširi na celotno nezgorelo zmes.
ODDELEK II
OBVEZNOSTI DELODAJALCA
Člen 3
Preprečevanje eksplozij in varovanje pred njimi
Za preprečevanje v smislu člena 6(2) Direktive 89/391/EGS in zagotavljanje varovanja pred eksplozijami sprejme delodajalec tehnične in/ali organizacijske ukrepe, ki so primerni za vrsto procesa, po prednostnem vrstnem redu in v skladu z naslednjimi temeljnimi načeli:
- preprečevanje nastajanja eksplozivnega ozračja ali kadar vrsta dejavnosti tega ne dovoljuje,
- preprečevanje vžiga eksplozivnega ozračja in
- ublažitev škodljivih posledic eksplozije, da se zagotovita zdravje in varnost delavcev.
Ti ukrepi se po potrebi združijo in/ali dopolnijo z ukrepi proti širjenju eksplozij ter se redno preverjajo, vsekakor pa ob bistvenih spremembah.
Člen 4
Ocenitev tveganj eksplozije
1. Pri izpolnjevanju obveznosti iz členov 6(3) in 9(1) Direktive 89/391/EGS delodajalec oceni posebna tveganja, ki izhajajo iz eksplozivnega ozračja, pri čemer upošteva vsaj:
- verjetnost nastanka eksplozivnega ozračja in njegovega trajanja,
- verjetnost, da bodo viri vžiga, tudi elektrostatična razelektritev, prisotni, aktivni in učinkoviti,
- naprave, uporabljene snovi, postopke in njihove morebitne medsebojne vplive,
- obseg predvidenih učinkov.
Izvede se celovita ocena tveganja eksplozij.
2. Pri ocenitvi tveganja eksplozij se upoštevajo tudi prostori, ki so ali lahko postanejo z odprtinami povezani s prostori, v katerih lahko nastane eksplozivno ozračje.
Člen 5
Splošne obveznosti
V skladu s temeljnimi načeli ocene tveganja in načeli iz člena 3 delodajalec za zagotovitev varnosti in zdravja delavcev sprejme potrebne ukrepe, tako da:
- je, kjer lahko nastane eksplozivno ozračje v takšni količini, da bi ogrozila zdravje in varnost delavcev ali drugih, delovno okolje takšno, da se delo lahko opravlja varno,
- se v delovnih okoljih, kjer lahko nastane eksplozivno ozračje v tolikšni količini, da bi ogrozila varnost in zdravje delavcev, med prisotnostjo delavcev zagotovi ustrezen nadzor v skladu z oceno tveganja in uporabijo ustrezna tehnična sredstva.
Člen 6
Dolžnost usklajevanja
Kadar so na istem delovnem mestu delavci iz več podjetij, je vsak delodajalec odgovoren za vse zadeve, ki so pod njegovim nadzorom.
Ne da bi to vplivalo na subjektivno odgovornost vsakega delodajalca, določeno v Direktivi 89/391/EGS, delodajalec, ki je odgovoren za delovno mesto, v skladu z nacionalno zakonodajo in/ali prakso usklajuje izvajanje vseh ukrepov v zvezi z zdravjem in varnostjo delavcev in v dokumentu protieksplozijske zaščite iz člena 8 navede cilj takega usklajevanja ter ukrepe in postopke za njihovo izvedbo.
Člen 7
Prostori, v katerih lahko nastane eksplozivno ozračje
1. Delodajalec razvrsti prostore, v katerih lahko nastane eksplozivno ozračje, na cone v skladu s Prilogo I.
2. Delodajalec zagotovi, da se v prostorih iz odstavka 1 izpolnjujejo minimalne zahteve iz Priloge II.
3. Kadar je potrebno, se prostori, v katerih lahko nastane eksplozivno ozračje v taki količini, da ogroža zdravje in varnost delavcev, na točki vstopa označijo z znaki v skladu s Prilogo III.
Člen 8
Dokument protieksplozijske zaščite
Pri izpolnjevanju obveznosti iz člena 4 delodajalec zagotovi, da se pripravi dokument, v nadaljnjem besedilu "dokument protieksplozijske zaščite", ki se redno ažurira.
V dokumentu protieksplozijske zaščite se opredeli zlasti:
- da je bilo tveganje eksplozije ugotovljeno in ocenjeno,
- da bodo sprejeti ustrezni ukrepi za doseganje ciljev te direktive,
- kateri prostori so bili razvrščeni v cone v skladu s Prilogo I,
- za katere prostore se bodo uporabljale minimalne zahteve, določene v Prilogi II,
- da so delovna mesta in delovna oprema, vključno z opozorilnimi napravami, načrtovani varno ter se varno uporabljajo in vzdržujejo,
- da so bili sprejeti ukrepi za varno uporabo delovne opreme v skladu z Direktivo Sveta 89/655/EGS [10].
Dokument protieksplozijske zaščite se pripravi pred začetkom dela ter znova pregleda in popravi, kadar pride do bistvenih sprememb, razširitev ali zamenjav na delovnem mestu, pri delovni opremi ali organizaciji dela.
Delodajalec lahko kombinira obstoječe ocene tveganja eksplozij, dokumente ali druga enakovredna poročila, pripravljena na podlagi drugih predpisov Skupnosti.
Člen 9
Posebne zahteve v zvezi z delovno opremo in delovnimi mesti
1. Delovna oprema, ki se uporablja v prostorih, v katerih lahko nastane eksplozivno ozračje, in ki je že v uporabi ali bo prvič na voljo v podjetju ali obratu pred 30. junijem 2003, mora po tem datumu izpolnjevati minimalne zahteve iz dela A Priloge II, če se ne uporablja nobena druga direktiva Skupnosti ali se uporablja samo delno.
2. Delovna oprema, ki se uporablja v prostorih, v katerih lahko nastane eksplozivno ozračje, in ki bo prvič na voljo v podjetju ali obratu po 30. juniju 2003, mora izpolnjevati minimalne zahteve, določene v delih A in B Priloge II.
3. Delovna mesta v prostorih, v katerih lahko nastane eksplozivno ozračje, ki se bodo prvič uporabila po 30. juniju 2003, morajo izpolnjevati minimalne zahteve, določene v tej direktivi.
4. Delovna mesta v prostorih, v katerih lahko nastane eksplozivno ozračje, ki se uporabljajo že pred 30. junijem 2003, morajo izpolnjevati minimalne zahteve, določene v tej direktivi, najpozneje v treh letih po tem datumu.
5. Če bodo po 30. juniju 2003 kakršne koli spremembe, razširitve ali prestrukturiranje na delovnih mestih v prostorih, v katerih lahko nastane eksplozivno ozračje, bo moral delodajalec sprejeti potrebne ukrepe za zagotovitev izpolnjevanja minimalnih zahtev, določenih v tej direktivi.
ODDELEK III
DRUGE DOLOČBE
Člen 10
Prilagoditve prilog
Povsem tehnične prilagoditve prilog, potrebne zaradi:
- sprejetja direktiv o tehničnem usklajevanju in standardih na področju varovanja pred eksplozijami in/ali
- tehničnega napredka, sprememb v mednarodnih pravilnikov ali specifikacijah in novih ugotovitev pri preprečevanju in varovanju pred eksplozijami
se sprejmejo v skladu s postopkom iz člena 17 Direktive 89/391/EGS.
Člen 11
Navodila dobrega ravnanja
Komisija pripravi navodila dobrega ravnanja s praktičnimi smernicami, ki niso zavezujoče. Ta navodila obravnavajo vsebino členov 3, 4, 5, 6, 7 in 8 iz Priloge I in dela A Priloge II.
V skladu s Sklepom Sveta 74/325/EGS [11] se Komisija najprej posvetuje s Svetovalnim odborom za varnost, higieno in varovanje zdravja pri delu.
V okviru uporabe te direktive države članice pri pripravi nacionalne politike varovanja zdravja in varnosti delavcev kar najbolj upoštevajo zgoraj navedena navodila.
Člen 12
Obveščanje podjetij
Države članice si prizadevajo, da so delodajalcem na njihovo zahtevo na voljo ustrezne informacije v skladu s členom 11, s posebnim sklicevanjem na navodila dobrega ravnanja.
Člen 13
Končne določbe
1. Države članice sprejmejo zakone in druge predpise, potrebne za uskladitev s to direktivo, najpozneje do 30. junija 2003. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice predložijo Komisiji besedila predpisov nacionalne zakonodaje, ki so že ali bodo sprejeti na področju, urejenem s to direktivo.
3. Države članice vsakih pet let poročajo Komisiji o praktičnem izvajanju določb te direktive, pri čemer navedejo stališče delodajalcev in delavcev. Komisija o tem obvesti Evropski parlament, Svet, Ekonomsko-socialni odbor in Svetovalni odbor za varnost, higieno in varovanje zdravja pri delu.
Člen 14
Direktiva Komisije 1999/98/ES
z dne 15. decembra 1999
o prilagajanju Direktive 96/79/ES Evropskega parlamenta in Sveta o zaščiti oseb v motornih vozilih pri čelnem trku tehničnemu napredku
(Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 70/156/EGS z dne 6. februarja 1970 o približevanju zakonodaje držav članic o homologaciji motornih in priklopnih vozil [1], nazadnje spremenjene z Direktivo 98/91/ES Evropskega parlamenta in Sveta [2], zlasti člena 13(2),
ob upoštevanju Direktive 96/79/ES Evropskega parlamenta in Sveta z dne 16. decembra 1996 o zaščiti oseb v motornih vozilih pri čelnem trku, ki spreminja Direktivo 70/156/EGS [3],
ob upoštevanju naslednjega:
(1) Direktiva 96/79/ES je ena od posamičnih direktiv za postopek ES-homologacije, uveden z Direktivo Sveta 70/156/EGS. Zato se določbe Direktive 70/156/EGS v zvezi s sistemi, sestavnimi deli in samostojnimi tehničnimi enotami vozil uporabljajo za to direktivo.
(2) Pri izvajanju člena 4(b) Direktive 96/79/ES je bila Komisija dolžna ponovno preučiti in po potrebi spremeniti Dodatek 7 Priloge II k navedeni direktivi zaradi upoštevanja preskusov certificiranja pete Hybrida III, vključno s preskusi na vozilih.
(3) Ukrepi, predvideni v tej direktivi, so skladni z mnenjem Odbora za prilagajanje tehničnemu napredku, ustanovljenega z Direktivo 70/156/EGS –
SPREJELA NASLEDNJO DIREKTIVO:
Člen 1
Priloga II k Direktivi 96/79/ES se spremeni skladno s Prilogo k tej direktivi.
Člen 2
1. Od 1. oktobra 2000 države članice ne smejo zaradi razlogov v zvezi s preskusi za certificiranje pete Hybrida III:
- bodisi zavrniti ES-homologacije za nov tip vozila
- ali prepovedati registracije, prodaje ali začetka uporabe vozila,
če preskusi za certificiranje pete Hybrida III izpolnjujejo zahteve Direktive 96/79/ES, kakor je spremenjena s to direktivo.
2. Od 1. aprila 2001 države članice ne smejo več podeljevati ES-homologacije za tip vozila na podlagi člena 4 Direktive 70/156/EGS, če niso izpolnjene zahteve Direktive 96/79/ES, kakor je spremenjena s to direktivo.
Člen 3
1. Države članice sprejmejo zakone in druge predpise, potrebne za uskladitev s to direktivo, najpozneje do 30. septembra 2000. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice predložijo Komisiji besedila temeljnih predpisov nacionalne zakonodaje, sprejetih na področju, ki ga ureja ta direktiva.
Člen 4
Medinstitucionalni sporazum
z dne 25. maja 1999
EVROPSKI PARLAMENT, SVET EVROPSKE UNIJE IN KOMISIJA EVROPSKIH SKUPNOSTI
ki se sklicujejo na resolucijo Evropskega parlamenta z dne 7. oktobra 1998 o neodvisnosti, vlogi in statusu Enote za usklajevanje preprečevanja goljufij (UCLAF) [1]
ki se sklicujejo na sklepe Sveta z dne 15. marca 1999, sprejete na podlagi izčrpnih razprav s predstavniki Evropskega parlamenta in Komisije,
ki upoštevajo Sklep Komisije 1999/352/ES, ESPJ, Euratom z dne 28. aprila 1999 o ustanovitvi Evropskega urada za boj proti goljufijam [2]
(1) ker Uredba (ES) št. 1073/1999 Evropskega parlamenta in Sveta [3] in Uredba Sveta (Euratom) št. 1074/1999 [4] o preiskavah Evropskega urada za boj proti goljufijam, določata, da urad začne in izvaja upravne preiskave v institucijah, organih, uradih in agencijah, ustanovljenih s Pogodbo o ustanovitvi ES ali Pogodbo o ustanovitvi Euratom ali na njuni podlagi;,
(2) ker odgovornost Evropskega urada za boj proti goljufijam, kot jo je določila Komisija, ne zajema samo varstva finančnih interesov, ampak vključuje vse dejavnosti v zvezi s potrebo varovanja interesov Skupnosti proti nepravilnemu ravnanju, pri katerem obstaja možnost uvedbe upravnega ali kazenskega postopka;
(3) ker bi bilo boj proti goljufijam treba razširiti in povečati njegovo uspešnost z uporabo strokovnega znanja, ki že obstaja na področju upravnih preiskav;
(4) ker morajo zato vse institucije, organi ter uradi in agencije na podlagi svoje upravne neodvisnosti uradu zaupati nalogo izvajanja notranjih upravnih preiskav, da bi se razkrile resne napake pri opravljanju poklicnih nalog, ki lahko pomenijo neizpolnjevanje obveznosti funkcionarjev in uslužbencev Skupnosti iz členov 11, 12, drugi in tretji odstavek, 13, 14, 16 in 17, prvi odstavek, kadrovskega predpisa za funkcionarje in pogojev za zaposlovanja drugih uslužbencev Evropskih skupnosti (v nadaljevanju "kadrovski predpis"), ki škodijo interesom teh Skupnosti in pri katerih obstaja možnost uvedbe disciplinskega in po potrebi kazenskega postopka, ali grobo kršenje delovnih obveznosti iz člena 22 kadrovskega predpisa, ali neizpolnjevanje podobnih obveznosti članov, vodilnih delavcev ali članov osebja institucij, organov ter uradov in agencij Skupnosti, za katere ne velja kadrovski predpis;
(5) ker je treba takšne preiskave izvajati popolnoma v skladu z ustreznimi določbami pogodb o ustanovitvi Evropskih skupnosti, zlasti Protokola o privilegijih in imunitetah, besedil za njihovo izvajanje in kadrovskega predpisa;
(6) ker je treba takšne preiskave izvajati pod enakimi pogoji v vseh institucijah, organih ter uradih in agencijah Skupnosti; ker prenos te naloge na urad ne sme vplivati na odgovornosti samih institucij, organov, uradov ali agencij in na noben način ne sme zmanjšati pravne varnosti teh oseb;
(7) ker je treba do spremembe kadrovskega predpisa določiti praktično ureditev, kako člani institucij in organov, poslovodni delavci uradov in agencij ter funkcionarji in uslužbenci institucij, organov ter uradov in agencij sodelujejo za nemoteno izvajanje notranjih preiskav;
ki so se posvetovali z namenom priprave skupnih pravil v ta namen,
ki pozivajo druge institucije, telesa ter urade in agencije, da pristopijo k temu sporazumu,
SO SE DOGOVORILI:
1. da sprejmejo skupna pravila, ki zajemajo potrebne ukrepe za izvajanje, da se zagotovi nemoten potek preiskav, ki jih v njihovi instituciji izvaja urad. Te preiskave so namenjene za:
- boj proti goljufijam, korupciji in kakršnemu koli drugemu nezakonitemu ravnanju, ki škoduje finančnim interesom Evropskih skupnosti;
- odkrivanje resnih napak pri opravljanju poklicnih nalog, ki lahko pomenijo neizpolnjevanje obveznosti funkcionarjev ali uslužbencev Skupnosti, pri katerih obstaja možnost uvedbe disciplinskega ali v določenih primerih kazenskega postopka, ali neizpolnjevanje podobnih obveznosti članov, vodilnih delavcev ali članov osebja, za katere ne velja kadrovski predpis.
Te preiskave se izvajajo popolnoma v skladu z ustreznimi določbami pogodb o ustanovitvi Evropskih skupnosti, zlasti Protokola o privilegijih in imunitetah, besedil za njihovo izvajanje in kadrovskega predpisa.
Izvajajo se tudi v skladu s pogoji, določenimi s predpisi Evropskih skupnosti in Evropske skupnosti za atomsko energijo;
2. da pripravijo takšna pravila in njihovo takojšnjo uporabo zagotovijo s sprejetjem notranjega sklepa po vzorcu v prilogi k temu sporazumu in da tega vzorca ne bodo spreminjali, razen kadar bo sprememba tehnično nujna zaradi posebnih zahtev, ki jih imajo;
3. da priznajo potrebo, da se uradu pošlje v presojo vsako zahtevo za odvzem imunitete funkcionarja ali uslužbenca v sodnih postopkih v zvezi s kakršnimi koli primeri goljufije ali korupcije ali kakršnega koli drugega nezakonitega ravnanja. Če se zahteva za odvzem imunitete nanaša na katerega od njihovih članov, je treba obvestiti urad;
4. da pošljejo uradu predpise, ki so jih pripravili za izvajanje tega sporazuma.
Ta sporazum se lahko spremeni samo z izrecnim soglasjem institucij podpisnic.
Druge institucije, organi ter uradi in agencije, ustanovljene s Pogodbo o ustanovitvi ES ali Pogodbo o ustanovitvi Euratom ali na njuni podlagi, so vabljene, da pristopijo k temu sporazumu tako, da pošljejo izjavo, ki je naslovljena na vse predsednike institucij podpisnic.
Ta sporazum začne veljati 1. junija 1999.
z dne 19. januarja 1999 o spremembi Uredbe (EGS) št. 2262/84 o določitvi posebnih ukrepov za oljčno olje
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti in zlasti člena 43 Pogodbe,
ob upoštevanju predloga Komisije1,
ob upoštevanju mnenja Evropskega parlamenta2,
ker mora Svet s kvalificirano večino in na predlog Komisije v skladu s členom 1(5) Uredbe (EGS) št. 2262/843 pred 1. januarjem 1999 sprejeti način financiranja dejanskih izdatkov uradov od tržnega leta 1999/2000;
ker je bilo določeno triletno prehodno obdobje, ki obsega reformo tržne ureditve sektorja oljčnega olja od leta 1998/1999; ker se mora delo, ki ga običajno zaupajo uradom, izvajati med prehodnim obdobjem in tudi med prvim tržnim letom po prehodnem obdobju; ker bi morali posledično predvideti prispevek Skupnosti za izdatke uradov za navedeno obdobje in tako zagotoviti, da uradi poslujejo učinkovito in v skladu s predpisi upravne samostojnosti, predvidene z Uredbo (EGS) št. 2262/84,
SPREJEL NASLEDNJO UREDBO:
Člen 1
Zadnja dva pododstavka člena 1(5) Uredbe (EGS) št. 2262/84 se nadomestita z naslednjim:
"50 % dejanskih izdatkov uradov za obdobje treh let, ki se začne s tržnim letom 1999/2000, krije splošni proračun Evropskih skupnosti.
Komisija pred 1. oktobrom 2001 preuči potrebo po ohranitvi prispevka Skupnosti za izdatke uradov in, kjer je to primerno, predloži predlog Svetu. V skladu s postopkom iz člena 43(2) Pogodbe se Svet pred 1. januarjem 2002 odloči o kakršnem koli financiranju zadevnih izdatkov."
Člen 2
Ta uredba začne veljati sedmi dan po objavi v Uradnem listu Evropskih skupnosti.
z dne 16. marca 1999 o spremembah Uredbe Sveta (ES) št. 577/97, o nekaterih podrobnih pravilih za uporabo Uredbe Sveta (ES) št. 2991/94 o določitvi standardov za mazave maščobe, in Uredbe Sveta (EGS) 1898/87 o zaščiti poimenovanj, ki se uporabljajo pri trženju mleka in mlečnih proizvodov (Besedilo velja za EGP)
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 2991/94 z dne 5. decembra 1994, o določitvi standardov za mazave maščobe [1] in zlasti člena 8 Uredbe,
ob upoštevanju Uredbe Sveta (EGS) št. 1898/87 z dne 2. julija 1987 o zaščiti poimenovanj, ki se uporabljajo pri trženju mleka in mlečnih proizvodov [2], kot je bila nazadnje spremenjena z Uredbo Sveta (ES) št. 222/98 [3], in zlasti člena 4(2) Uredbe,
V prvi alinei točke V Priloge I k Uredbi (ES) 577/97, se "34 %" zamenja z "20 %".
z dne 26. marca 1999 o peti spremembi Uredbe (ES) št. 785/95 o določitvi podrobnih pravil za izvajanje Uredbe Sveta (ES) št. 603/95 o skupni ureditvi trga za posušeno krmo
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 603/95 z dne 21. februarja 1995 o skupni ureditvi trga za posušeno krmo [1], kakor je bila nazadnje spremenjena z Uredbo (ES) št. 1347/95 [2], in zlasti člena 18 Uredbe,
ker prva alinea člena 2(2)(a) Uredbe Komisije (ES) št. 785/95 z dne 6. aprila 1995, o določitvi podrobnih pravil za izvajanje Uredbe Sveta (ES) št. 603/95 o skupni ureditvi trga za posušeno krmo [3], kakor je bila nazadnje spremenjena z Uredbo (ES) št. 1794/97 [4], določa, da morajo sušilnice, ki se uporabljajo za sušenje krme, na vhodni točki doseči temperaturo zraka vsaj 93 °C;
ker veliko število znanstvenih študij kaže, da sušenje krme pri visoki temperaturi ohranja hranilno vrednost in visoko kvaliteto proizvoda, zlasti vsebnost beta karotina.
ker je položaj na trgu za posušeno krmo, za katerega je značilno zniževanje cen in rast proizvodnje, tak, da je potrebno zagotoviti ponudbo končnega proizvoda z visoko hranilno vrednostjo, pridobljenega v primerljivih konkurenčnih pogojih, in upravičiti znesek pomoči, ki je bil dodeljen kot prispevek k pokrivanju proizvodnih stroškov; ker se lahko ta cilj doseže z razširitvijo prakse sušenja pri visoki temperaturi;
ker se v večini predelovalnih obratov predelovanje krme izvaja pri visoki temperaturi; ker je treba je zato sprejeti ukrepe za tiste obrate, ki še vedno delujejo pri temperaturi zraka 93 °C na vhodni točki, da se v primernem roku prilagodijo, tako da bodo ustrezali tej praksi;
ker je zaradi tehničnih sprememb, ki so zato potrebne, nujno potrebna odobritev obrata s strani pristojnega organa;
ker je trenutno v nekaterih državah članicah še vedno v uporabi majhno število tračnih sušilnic s temperaturo zraka na vstopni točki vsaj 110 °C; ker so to majhni obrati z majhno zmogljivostjo naprav, katerih se obratovalna temperatura ne more povečati brez znatnih tehničnih sprememb; ker smejo zato odstopati od zahtev glede minimalne temperature sušenja 350 °C, pri čemer pa se je treba zavedati, da se po začetku tržnega leta 1999/2000 ne bodo izdajala dovoljenja za nove tovrstne obrate;
ker člen 15(b) Uredbe (ES) št. 785/95 določa, da morajo države članice obvestiti Komisijo o površinah in količinah, ki jih zajemajo pogodbe in izjave o dostavi; ker so izkušnje pokazale, da so take prijave lahko vir protislovnih in nezadovoljivih informacij; ker jih je zato treba odpraviti;
ker Upravljalni odbor za posušeno krmo ni podal svojega mnenja v roku, ki ga je določil njegov predsednik,
SPREJELA NASLEDNJO UREDBO:
Člen 1
Uredba (ES) št. 785/96 se spremeni, kot sledi:
1. v členu 2(2)(a) se prvo alineo nadomesti z naslednjim:
Člen 2
1. Tehnične spremembe pri sušilnicah, ki so potrebne skladno s členom 1(1), se izvedejo, ne da bi to vplivalo na obveznost, da je za pridobitev dovoljenja v roku, ki je določen v zadnjem pododstavku člena 4(1)(a) Uredbe (ES) št. 785/95, treba uradno obvestiti pristojni organ.
2. Države članice do 15. maja 1999 pošljejo Komisiji seznam tračnih sušilnic, ki so bile odobrene pred tržnim letom 1999/2000 in potemtakem izpolnjujejo pogoje za odstopanja iz člena 1(1).
Člen 3
Ta uredba začne veljati sedmi dan po objavi v Uradnem listu Evropskih skupnosti.
Uredba Komisije (ES) št. 730/1999
z dne 7. aprila 1999
o standardih trženja za korenček
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 2200/96 z dne 28. oktobra 1996 o skupni ureditvi trga za sadje in zelenjavo [1], kakor je bila nazadnje spremenjena z Uredbo Komisije (ES) št. 2520/97 [2], in zlasti člena 2(2) Uredbe,
ker je korenček v Prilogi I k Uredbi (ES) št. 2200/96 naveden kot proizvod, za katerega je treba sprejeti standarde; ker je bila Uredba Komisije (EGS) št. 920/89 z dne 10. aprila 1989 o standardih kakovosti za korenček, citruse in namizna jabolka ter hruške [3], kakor je bila nazadnje spremenjena z Uredbo (ES) št. 2536/98 [4], večkrat spremenjena in ne zagotavlja več pravne jasnosti;
ker je zaradi tega treba preoblikovati zadevna pravila, Prilogo I k Uredbi (EGS) št. 920/89 pa razveljaviti; ker je zaradi jasnosti zato treba na svetovnem trgu upoštevati standarde, ki jih je za korenček priporočila Delovna skupina za standardizacijo pokvarljivih proizvodov in razvoj kakovosti Ekonomske komisije OZN za Evropo (UN/ECE);
ker morajo ti standardi učinkovati tako, da se proizvodi nezadovoljive kakovosti umaknejo s trga, proizvodnja prilagodi zadovoljevanju potrošniških zahtev in spodbudijo trgovinski odnosi na osnovi lojalne konkurence, kar pripomore k temu, da je proizvodnja donosnejša;
ker se standardi uporabljajo na vseh stopnjah trženja; ker se lahko proizvodi zaradi prevoza na daljše razdalje, skladiščenja za določen čas ali rokovanja z blagom kvarijo zaradi biološkega razvoja proizvodov ali zaradi nagnjenosti proizvodov k pokvarljivosti; ker je treba pri uporabi teh standardov v fazah trženja, ki sledijo odpremi, upoštevati takšno kvarjenje; ker je treba proizvode iz razreda "ekstra" posebej previdno sortirati in zapakirati, se lahko pri tem razredu upošteva samo pomanjkanje svežosti in čvrstosti;
ker so ukrepi, predvideni s to uredbo, v skladu z mnenjem Upravljalnega odbora za sveže sadje in zelenjavo,
SPREJELA NASLEDNJO UREDBO:
Člen 1
Standard trženja za korenček, ki spada pod oznako KN 07061000, je takšen, kot je določen v Prilogi.
Ta standard se uporablja na vseh stopnjah trženja pod pogoji, določenimi v Uredbi (ES) št. 2200/96.
Vendar pa lahko proizvodi na stopnjah po odpremi v zvezi z določbami teh standardov kažejo:
- manjše pomanjkanje svežosti in čvrstosti,
- pri proizvodih, razvrščenih v razrede, razen razreda "ekstra", manjše poslabšanje zaradi njihovega razvoja in nagnjenosti k pokvarljivosti.
Člen 2
Uredba (EGS) št. 920/89 se spremeni:
1. v členu 1 se črta prva alinea;
2. Priloga I se črta.
Člen 3
Ta uredba začne veljati sedmi dan po objavi v Uradnem listu Evropskih skupnosti.
Uredba Komisije (ES) št. 1081/1999
z dne 26. maja 1999
o odprtju in zagotavljanju upravljanja tarifnih kvot za uvoz bikov, krav in telic, nekaterih alpskih in gorskih pasem, razen za zakol, o razveljavitvi Uredbe (ES) št. 1012/98 in spremembi Uredbe (ES) št. 1143/98
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 805/68 z dne 27. junija 1968 o skupni ureditvi trga govedine in teletine [1], nazadnje spremenjene z Uredbo (ES) št. 1633/98 [2], in zlasti člena 12(1) Uredbe,
ob upoštevanju Uredbe Sveta (ES) št. 3066/95 z dne 22. decembra 1995 o vzpostavitvi nekaterih koncesij v obliki tarifnih kvot Skupnosti za nekatere kmetijske proizvode in določa kot avtonomen in prehoden ukrep prilagoditev nekaterih kmetijskih koncesij, določenih v evropskih sporazumih, ki upoštevajo Sporazum o kmetijstvu, sklenjen med Urugvajskim krogom multilateralnih trgovinskih pogajanj [3], nazadnje spremenjene z Uredbo (ES) št. 2435/98 [4] in zlasti člena 8 Uredbe,
ob upoštevanju Uredbe Sveta (ES) št. 1095/96 z dne 18. junija 1996 o izvajanju koncesij, določenih v Programu CXL, pripravljenim neposredno po zaključku pogajanj GATT XXIV.6 [5] in zlasti člena 1(1) Uredbe,
(1) ker se je Skupnost v okviru Svetovne trgovinske organizacije (WTO) obvezala, da bo odprla dve letni tarifni kvoti, vsako za 5000 glav bikov, krav in telic, razen za zakol, simentalske lisaste pasme in pasme Schwyz in Fribourg ter krav in telic, razen za zakol, sive, rjave, rumene in simentalske lisaste pasme in pasme Pinzgau po 6 % in 4 % carinskih stopnjah; ker naj se te kvote odprejo na večletni osnovi za dvanajstmesečna obdobja, ki se začnejo 1. julija, v nadaljnjem besedilu "leto uvoza", določijo pa naj se podrobna pravila za njihovo uporabo;
(2) ker je potrebno jamstvo, da imajo vsi zainteresirani subjekti v Skupnosti zlasti enak in stalen dostop do navedenih kvot ter da se za ves uvoz obravnavanih živali uporabljajo carine, določene za te kvote, dokler se kvote ne izčrpajo;
(3) ker so izkušnje pokazale, da lahko omejevanje uvoza povzroči špekulativne zahtevke za uvozna dovoljenja; ker naj se, da se zagotovi pravilno delovanje načrtovanih ukrepov, večji del razpoložljivih količin dodeli "tradicionalnim" uvoznikom bikov, krav in telic navedenih alpskih in gorskih pasem; ker lahko upravne napake pristojnih nacionalnih organov v nekaterih primerih omejijo dostop uvoznikov do tega dela kvote; ker naj se predvidi odprava njihove morebitne prikrajšanosti;
(4) ker naj se da na voljo druga tranša uvoznikom, ki so sposobni dokazati, da v nekem obsegu dejansko trgujejo s tretjimi državami, da ne pride do vsiljevanja trgovinskih odnosov v tem sektorju v pretirano tog kalup; ker naj se s tem v zvezi in zaradi učinkovitega upravljanja od zadevnih izvajalcev zahteva, da so v 12 mesecih pred letom obravnavanega uvoza uvozili najmanj 15 glav; ker serija 15 živali načeloma predstavlja normalen tovor in izkušnje kažejo, da je prodaja ali nabava posamezne serije minimalna zahteva, da se posel šteje kot dejansko opravljen in gospodaren;
(5) ker je treba, zaradi preverjanja skladnosti s temi merili, zahtevke predložiti v državi članici, kjer je uvoznik registriran za namene DDV;
(6) ker naj se zaradi preprečitve špekulacij "tradicionalnim" uvoznikom, ki 1. junija pred letom obravnavanega uvoza niso več vključeni v trgovino z govedino in teletino, zavrne dostop do kvot;
(7) ker naj se zagotovijo uvozne pravice, ki se dodelijo po času za premislek in, po potrebi, ob upoštevanju uporabe enotnega odstotka znižanja;
(8) ker je treba zagotoviti upravljanje režimov s pomočjo uvoznih dovoljenj; ker naj se v ta namen zagotovijo zlasti podrobna pravila o načinu predložitve zahtevkov in o podrobnih pravilih, ki naj se prikažejo na zahtevkih in dovoljenjih, če je potrebno z odstopanjem ali dopolnitvijo nekaterih določb Uredbe Komisije (EGS) št. 3719/88 z dne 16. novembra 1988 o določitvi skupnih podrobnih pravil za uporabo sistema uvoznih in izvoznih dovoljenj ter potrdil o vnaprejšnji določitvi kmetijskih proizvodov [6], nazadnje spremenjene z Uredbo (ES) št. 1044/98 [7], in Uredbe Komisije (ES) št. 1445/95 z dne 26. junija 1995 o pravilih za uporabo uvoznih in izvoznih dovoljenj v sektorju govedine in teletine ter razveljavitvi Uredbe (EGS) št. 2377/80 [8], nazadnje spremenjene z Uredbo (ES) št. 2365/98 [9];
(9) ker člen 82 Uredbe Sveta (EGS) št. 2913/92 z dne 12. oktobra 1992 o carinskem zakoniku Skupnosti [10], nazadnje spremenjene z Uredbo (ES) št. 82/97 [11], predvideva carinski nadzor blaga, sproščenega v prosti promet po znižani carinski stopnji zaradi končne uporabe; ker naj se uvožene živali določeno obdobje spremljajo, da se zagotovi, da se v tem času ne zakoljejo; ker naj se, da se zagotovi, da v tem obdobju ni zakola, zahteva varščina za kritje razlike med carino po skupni carinski tarifi (SCT) in znižano carino, ki se uporablja na datum sprostitve obravnavanih živali v prosti promet;
(10) ker je treba razveljaviti Uredbo Komisije (ES) št. 1012/98 z dne 14. maja 1998 o odprtju in zagotavljanju upravljanja tarifnih kvot za uvoz bikov, krav in telic nekaterih alpskih in gorskih pasem, razen za zakol [12], spremenjeno z Uredbo (ES) št. 1143/98 [13];
(11) ker z namenom, da se zagotovi, da se uvožene živali določeno obdobje ne zakoljejo, člen 7(2) in (3) Uredbe Komisije (ES) št. 1143/98 z dne 2. junija 1998 o določitvi podrobnih pravil za tarifno kvoto za krave in telice določenih gorskih pasem s poreklom iz različnih tretjih držav, razen za zakol, ter o spremembi Uredbe (ES) št. 1012/98 predvideva, da se uvožene živali identificirajo v skladu z Uredbo Sveta (ES) št. 820/97 z dne 21. aprila 1997 o uvedbi sistema za identifikacijo in registracijo goveda in glede označevanja govedine in proizvodov iz govedine [14] ter še nekatere dodatne podrobne podatke; ker naj se glede na to, da so ti podatki že obvezni, črtata obravnavana odstavka;
(12) ker naj se zaradi jasnosti popravita člen 2(1)(a) in člen 8(c) Uredbe (ES) št. 1143/98;
(13) ker so ukrepi, predvideni v tej uredbi, v skladu z mnenjem Upravljalnega odbora za goveje in telečje meso,
SPREJELA NASLEDNJO UREDBO:
Člen 1
1. Na večletni osnovi se odprejo naslednje tarifne kvote za obdobja od 1. julija do 30. junija naslednjega leta, v nadaljnjem besedilu imenovana "leto uvoza". Serijska št. Oznaka KN Poimenovanje Obseg kvot (glav goveda) Carina
ex01029079
2. Za namene te uredbe se šteje, da živali iz odstavka 1 niso za zakol, kadar se ne zakoljejo v štirih mesecih od datuma prejetja deklaracije o sprostitvi v prosti promet.
Vendar se lahko v dokazanih primerih višje sile odobrijo odstopanja.
3. Da se kvalificirajo za tarifno kvoto, vključeno pod serijsko št. 09.0003, je treba predložiti naslednje:
- za bike: zootehniško spričevalo,
- za živali ženskega spola: zootehniško spričevalo ali potrdilo o registraciji v rodovniški knjigi, ki potrjuje čistost pasme.
Člen 2
1. Kvoti, predvideni v členu 1(1) se razdelita na dva dela, in sicer 80 %, to je 4000 glav, in 20 %, to je 1000 glav.
(a) Prvi del, enak 80 % vsake kvote, se razdeli med uvoznike Skupnosti, ki lahko predložijo dokaz, da so v 36 mesecih pred letom obravnavanega uvoza uvozili živali po kvotah, vključenih v serijski št. 09.0001 in/ali št. 09.0003.
Vendar lahko države članice sprejmejo kot referenčno količino uvoznih pravic glede na uvoz, ki se v preteklem letu ni dodelil zaradi upravne napake pristojnega nacionalnega organa.
(b) Drugi del, enak 20 % vsake kvote, se rezervira za vlagatelje, ki lahko predložijo dokaz, da so v 12 mesecih pred letom obravnavanega uvoza uvozili najmanj 15 glav živega goveda, vključenega v oznako KN 0102, iz tretjih držav.
Uvozniki morajo biti vpisani v nacionalni register DDV.
2. Na podlagi zahtevkov, predloženih za uvozne pravice, se prvi del dodeli različnim uvoznikom sorazmerno z njihovim uvozom živali iz prvega pododstavka odstavka 1(a) v 36 mesecih pred letom obravnavanega uvoza.
3. Na podlagi zahtevkov, predloženih za uvozne pravice, se drugi del dodeli različnim uvoznikom iz odstavka 1(b) sorazmerno s količinami, za katere so zaprosili.
Zahtevki za uvozne pravice:
- morajo vključevati 15 glav ali več in
- ne smejo vključevati več kakor 50 glav.
Zahtevki za uvozne pravice, ki vključujejo več kakor 50 glav, se obravnavajo, kot da vključujejo le to število.
4. Dokaz o uvozu se zagotovi izključno s carinskimi dokumenti o sprostitvi v prosti promet, ki so jih carinski organi ustrezno potrdili.
Države članice lahko sprejmejo kopije zgornjih dokumentov, ki jih je ustrezno potrdil organ izdajatelj, kadar lahko vlagatelji zadovoljivo dokažejo pristojnim organom, da ne morejo dobiti izvirnikov.
Člen 3
1. Uvozniki, ki so 1. junija pred letom obravnavanega uvoza prenehali s svojo dejavnostjo v sektorju govedine in teletine, ne izpolnjujejo pogojev za dodelitev po prvem pododstavku člena 2(1)(a).
2. Družbe, ki so nastale z združitvijo podjetij, od katerih je vsako imelo pravice na podlagi člena 2(2), uživajo enake pravice kakor podjetja iz podjetij, iz katerih so nastale.
Člen 4
1. Zahtevki za uvozne pravice se lahko predložijo le v državi članici, kjer je vlagatelj vpisan v nacionalni register DDV.
2. Vlagatelji lahko predložijo le en zahtevek na kvoto, ta zahtevek pa se nanaša le na en del kvote.
Kadar vlagatelj predloži več kot en zahtevek na kvoto, se vsi zahtevki tega vlagatelja na to kvoto štejejo za neveljavne.
3. Za namene člena 2(1)(a) in (b) morajo pristojni organi zahtevke za uvozne pravice za vsako serijsko številko skupaj z dokazom iz člena 2(4) prejeti do 15. junija pred ustreznim letom uvoza.
4. Po preverjanju predloženih dokumentov, države članice do 10. delovnega dne po končnem datumu za predložitev zahtevkov za vsako serijsko številko Komisiji pošljejo naslednje:
- za dodelitev, predvideno v prvem pododstavku člena 2(1)(a), seznam uvoznikov, ki izpolnjujejo pogoje za sprejem, z imeni in naslovi ter številom živali, uvoženih v obdobju iz člena 2(2),
- za dodelitev, predvideno v členu 2(1)(b), seznam vlagateljev z imeni in naslovi ter zaprošenimi količinami.
5. Vsa obvestila, vključno z "ničnimi" obvestili, se pošljejo po faksu na obrazcih iz Prilog II in III, kadar se zahtevki predložijo.
Člen 5
1. Komisija odloči, kolikšen odstotek zaprošenih količin se lahko dodeli.
2. Za zahtevke iz druge alinee člena 4(4) Komisija določi enoten odstotek znižanja zaprošenih količin, kadar zaprošene količine presegajo razpoložljive količine.
Kadar uporaba enotnega odstotka znižanja, predvidenega v prvem pododstavku, povzroči, da se na zahtevek dodeli manj kot 15 glav, dodelitve opravijo zadevne države članice z oblikovanjem partij v serijah po 15 glav. Kadar je ostanek manjši od 15 glav, to število tvori eno partijo.
Člen 6
1. Za uvoz dodeljenih količin je treba predložiti eno ali več uvoznih dovoljenj.
2. Zahtevki za uvozna dovoljenja se lahko predložijo le pristojnemu organu države članice, kjer je vlagatelj zaprosil za uvozne pravice.
3. Ko Komisija uradno objavi količine, dodeljene na podlagi člena 5(1), se izdajo uvozna dovoljenja na zahtevo in v imenu trgovcev, ki so pridobili uvozne pravice.
4. Uvozna dovoljenja veljajo 90 dni od datuma izdaje v smislu člena 21(1) Uredbe (EGS) št. 3719/88. Vendar se lahko dovoljenja izdajajo le od 1. julija v letu uvoza, rok njihove veljavnosti pa poteče 30. junija naslednje leto.
5. Izdana dovoljenja veljajo v vsej Skupnosti.
6. Brez poseganja v določbe te uredbe se uporabljata uredbi (EGS) št. 3719/88 in (ES) št. 1445/95.
7. Ne glede na člen 9(1) Uredbe (EGS) št. 3719/88 uvozna dovoljenja, izdana na podlagi te uredbe, niso prenosljiva in dodeljujejo pravice le po tarifnih kvotah, kadar se izdajo na imena, ki se pojavljajo v spremljajočih deklaracijah o sprostitvi v prosti promet.
8. Člen 8(4) Uredbe (EGS) št. 3719/88 se ne uporablja.
Člen 7
1. Uvožene živali se spremljajo v skladu s členom 82 Uredbe (EGS) št. 2913/92, da se zagotovi, da se ne zakoljejo v štirih mesecih po sprostitvi v prosti promet.
2. Z namenom, da se zagotovi izpolnjevanje obveznosti iz odstavka 1, da se uvožene živali ne zakoljejo, ter da se izterjajo neplačane dajatve, kadar ta obveznost ni izpolnjena, morajo uvozniki pri pristojnih carinskih organih položiti varščino. Varščina je enaka razliki med carinami, določenimi v skupni carinski tarifi, in dajatvami iz člena 1(1), ki se uporabljajo na datum sprostitve obravnavanih živali v prost promet.
Varščine se sprostijo takoj, ko se zadevnim carinskim organom predloži dokaz, da:
(a) se živali niso zaklale v štirih mesecih od datuma sprostitve v prosti promet,
Člen 8
V zahtevkih in dovoljenjih je navedeno:
(a) v okencu 8 država porekla; dovoljenja nalagajo obveznost uvoza iz navedene države;
(b) v okencu 16 oznake KN, navedene v Prilogi I;
(c) v okencu 20 eno od naslednjega:
- Bergrassen (Verordening (EG) nr. 1081/1999), invoerjaar:…
Člen 9
1. Količine, ki 15. marca v letu uvoza niso vključene v zahtevkih za uvozna dovoljenja, se odobrijo pri končni dodelitvi za navedeno leto, odprti le za uvoznike, ki so zaprosili za uvozna dovoljenja, ki vključujejo skupno količino, do katere so upravičeni, ne glede na razliko med režimoma, predvidenima v členu 2(1)(a) in (b).
2. V ta namen države članice do 22. marca v letu uvoza pošljejo Komisiji podrobne podatke o količinah, ki niso vključene v prejete zahtevke za uvozna dovoljenja, za vsako serijsko številko.
3. Komisija odloči, kakor hitro je mogoče, o preostalih količinah.
4. Zahtevki za uvozne pravice zainteresiranih uvoznikov iz odstavka 1 se morajo nanašati na 15 glav.
Kadar se predložijo zahtevki za večje število, se obravnavajo, kot da vključujejo le to število.
5. Vsak vlagatelj lahko predloži le en zahtevek na kvoto.
Kadar vlagatelji predložijo več kot en zahtevek na kvoto, so vsi njihovi zahtevki za to kvoto nesprejemljivi.
6. Zahtevki za uvozne pravice morajo do pristojnih organov prispeti v petih delovnih dneh od začetka veljavnosti Odločbe Komisije iz odstavka 3.
7. Do sedmega delovnega dne po končnem roku za predložitev zahtevkov iz odstavka 6 države članice pošljejo Komisiji seznam vlagateljev in zaprošenih količin za vsako serijsko številko.
8. Za namene tega člena se smiselno uporabljajo členi 5 do 8.
Člen 10
Uredba (ES) št. 1012/98 se razveljavi.
Člen 11
Uredba (ES) št. 1143/98 se spremeni:
1. Drugi pododstavek člena 2(1)(a) se nadomesti z: "Vendar pa lahko države članice sprejmejo kot referenčno količino uvoznih pravic glede na uvoz, ki se v predhodnem letu ni dodelil zaradi upravne napake pristojnega nacionalnega organa."
2. Člena 7(2) in(3) se črtata.
3. Člen 8(c) se nadomesti z: "(c) v okencu 20 eno od naslednjega:
- Bjergracer (forordning (EF) nr. 1143/98), importår:…
- Bergraser (förordning (EG) nr 1143/98), importår:…"
Člen 12
Ta uredba začne veljati tretji dan po objavi v Uradnem listu Evropskih skupnosti.
Uredba Komisije (ES) št. 1125/1999
z dne 28. maja 1999
o spremembi Uredbe (ES) št. 111/1999 o določitvi splošnih pravil za uporabo Uredbe Sveta (ES) št. 2802/98 o programu za dobavo kmetijskih proizvodov Ruski federaciji
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 2802/98 z dne 17. decembra 1998 o programu za dobavo kmetijskih proizvodov Ruski federaciji [1] in zlasti člena 4(2) Uredbe,
(1) ker določa Uredba Komisije (ES) št. 111/1999 [2] splošna pravila uporabe za dobavo v okviru režima, ki ga uvaja Uredba (ES) št. 2802/98;
(2) ker je treba ta splošna pravila spremeniti, da se upoštevajo tehnični dogovori, doseženi med Rusko federacijo in Komisijo po začetku veljavnosti te uredbe, ki se nanašajo zlasti na pravila za prevzem proizvodov s strani države prejemnice in nadzorne postopke, ki jih izvaja Komisija za spremljanje izvajanja dobav;
(3) ker bi bilo treba spremeniti določbe o potrjevanju skladnosti proizvodov, predelanih iz proizvodov iz intervencijskih zalog ali iz proizvodov, zbranih na trgu Skupnosti, da se upošteva organizacija nadzornih pregledov, in opredeliti pravila za prevzem proizvodov s strani izvajalca, ki mu je bila dodeljena pogodba za prevoz proizvoda zunaj Skupnosti;
(4) ker je za lažje sodelovanje izvajalcev pri razpisnem postopku priporočljivo omiliti nekatere pogoje, ki so bili prvotno določeni za predložitev ponudb, in opredeliti nekatera pravila, ki urejajo izvajanje dobav;
(5) ker bi bilo treba predvideti takojšnjo uporabo sprememb, ki so nastale zaradi tehničnih dogovorov, sklenjenih med ruskimi organi v zvezi s prevzemom proizvodov, pa tudi nekaterih določb o nadzoru, ki se nanašajo na odpremo proizvodov ali sprostitev varščin v korist izvajalcev;
(6) ker so ukrepi, predvideni s to uredbo, v skladu z mnenjem vseh pristojnih upravljalnih odborov,
SPREJELA NASLEDNJO UREDBO:
Člen 1
Uredba (ES) št. 111/1999 se spremeni:
5. v členu 5(1)(f) se črta točka (4);
8. v členu 5(1)(g) se črta točka (4);
9. v členu 5(1)(i) se "v skladu s Prilogo III" nadomesti z "v skladu s Prilogo IV"
14. v členu 6 se črta odstavek (5);
Odprema blaga se lahko začne, ko intervencijska agencija prejme dokazilo, da je bila varščina za dobavo položena v skladu z odstavkom 4.";
1. Za dobavo, povezano s proizvodnjo brušenega riža in zbiranjem prašičjega mesa na trgu Skupnosti, se izbranemu ponudniku plača pavšalni znesek 0,45 EUR na tono (neto) na dan za riž in 0,90 EUR na tono (neto) na dan za prašičje meso za kritje vseh stroškov (parkirnina, zavarovanje, varovanje, varščine itd.), če prevoznik ne more prevzeti blaga v določenem roku zaradi razlogov, ki niso pod njegovim nadzorom.
2. Za dobavo iz člena 2(1)(a) intervencijska agencija izda potrdilo o odpremi v treh delovnih dneh od zaključka operacij za odpremo vseh količin, ki so shranjene v skladišču, navedenem v uredbi, ki ureja zadevno dobavo. Intervencijska agencija je odgovorna za plačilo stroškov pozne izdaje potrdil, ti stroški pa se določijo z uporabo obrestne mere, enake referenčni meri iz Priloge VII, ki se uporablja za zadevno državo članico na zadnji dan za predložitev ponudb, povečani za eno odstotno točko in pol.";
17. v členu 9(1) se zadnji pododstavek nadomesti z naslednjim: "Pri dobavi, povezani s proizvodnjo brušenega riža ali zbiranjem prašičjega mesa na trgu Skupnosti, potrdilo o odpremi, ki ga sestavi v skladu s Prilogo V ter preveri in podpiše nadzorni organ, potrjuje skladnost proizvoda s pravili, določenimi za njegovo dobavo.";
1. Zahtevki za plačilo dobave se predložijo intervencijski agenciji iz člena 4 v dveh mesecih od konca obdobja, določenega za dobavo v obvestilu o razpisu. Razen v primerih višje sile se ob neizpolnitvi te določbe znesek plačila zniža za 10 % za prvi mesec zamude in za 5 % za vsak naslednji mesec.
2. K zahtevkom za plačilo se priložijo naslednji spremni dokumenti:
(a) kadar se uporablja člen 2(1)(b):
- kopija transportnih dokumentov,
- izvirnik potrdila o prevzemu, ki ga izda nadzorni organ, imenovan s strani Komisije, in podpiše predstavnik države prejemnice, naveden v Prilogi k uredbi o odprtju razpisa za dobavo. Ta dokument se sestavi v skladu s Prilogo I,
- potrdilo o skladnosti v fazi dostave iz člena 9(7),
- odvisno od primera, kopija izvoznega dovoljenja ali izvozne deklaracije, kadar izvozno dovoljenje ni potrebno v skladu z zakonodajo o skupni ureditvi trga;
(b) kadar se uporablja člen 2(1)(a), se poleg dokumentov, navedenih pod (a) zgoraj, k zahtevkom priloži kontrolni dokument iz člena 14(2).
3. Pri dobavah iz člena 2(1)(a) ali (b) se plačilo ponudbe izvede za količino, navedeno v potrdilu o prevzemu, ki ga izda nadzorni organ, imenovan s strani Komisije, in podpiše predstavnik države prejemnice, naveden v Prilogi k uredbi o odprtju razpisa za dobavo. Ta dokument se sestavi v skladu s Prilogo I.
4. Pri dobavah iz člena 2(2) se dodeljena količina intervencijskega proizvoda da na voljo izbranemu ponudniku ob predložitvi dokazila o pologu varščine v skladu s členom 7(2).
5. Pri dobavah iz člena 2(3) se plačilo ponudbe izbranega ponudnika za zbiranje proizvoda izvede ob predložitvi potrdila o odpremi, sestavljenega v skladu s Prilogo V, ki ga izda imenovani prevoznik in podpiše nadzorni organ iz člena 9(1) po zaključenem nakladanju partije.
6. Kadar v fazi dostave prejemnikov predstavnik zamuja s prevzemom zaradi okoliščin, ki jih izbrani ponudnik ne more nadzorovati, povrne dodatne stroške ponudnika država prejemnica po pregledu spremne dokumentacije.
"3. Kadar nastanejo zamude v fazi, določeni z dobavo, se varščina za dobavo zaseže za količine, ki niso prevzete ali dobavljene v rokih, do višine 0,75 EUR na tono na dan zamude. Z veljavnostjo od 11. dne zamude se zaseženi znesek zviša na 1,00 EUR na dodatni dan. Te določbe se uporabljajo, kadar se zamuda pri prevzemu ali dostavi lahko pripiše izbranemu ponudniku.";
24. v členu 13 se doda naslednji pododstavek: "Varščina za predplačilo se sprosti, ko so izpolnjeni pogoji, določeni za plačilo stanja dobave po členu 10.";
3. Kadar je treba za izvoz proizvoda predložiti zahtevek za izvozno dovoljenje, se k zahtevku priloži dokazilo, da je vlagatelj izbrani ponudnik za dobavo v skladu z Uredbo (ES) št. 2802/98. Tako dokazilo se predloži kot kopija sklepa o dodelitvi naročila iz člena 6(3).
Izvozna dovoljenja se izdajo samo, če se predloži dokazilo, da je bila položena varščina za dobavo v skladu s členom 7. Polog te varščine se šteje kot polog varščine za dovoljenje. Z odstopanjem od oddelka 4 naslova III Uredbe (EGS) št. 3719/88 se sprosti pod pogoji iz člena 12(2).";
26. Priloga II se nadomesti s Prilogo A k tej uredbi;
28. Priloga B k tej uredbi se doda kot Priloga VII.
Člen 2
Ta uredba začne veljati dan po objavi v Uradnem listu Evropskih skupnosti.
UREDBA KOMISIJE (ES) št. 1245/1999
z dne 16. junija 1999
o dovolitvi novih dodatkov v krmi
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 70/524/EGS z dne 23. novembra 1970 o dodatkih v krmi1, kakor je bila nazadnje spremenjena z Uredbo Komisije (ES) št. 866/19992, in zlasti člena 9j in člena 3 Direktive,
(1) ker Direktiva 70/524/EGS določa, da se lahko dovolijo novi dodatki ali uporaba dodatkov ob upoštevanju znanstvenega in tehničnega napredka;
(2) ker so novi dodatek Natrolit-fonolit, ki spada v skupino Vezalci, sredstva proti strjevanju in koagulanti, obširno preskušali v nekaterih državah članicah; ker je iz opravljenih študij razvidno, da je ta novi dodatek mogoče dovoliti;
(3) ker so drugi novi dodatek Klinoptilolit vulkanskega izvora, ki spada v skupino Vezalci, sredstva proti strjevanju in koagulanti, uspešno preskušali v nekaterih državah članicah; ker bi bilo treba ta novi dodatek začasno dovoliti;
(4) ker se lahko začasno dovolijo novi dodatki ali uporaba dodatkov, če dodatek pri dovoljeni vsebnosti v krmi nima škodljivih vplivov na zdravje ljudi ali živali ali na okolje niti ne škoduje potrošnikom zaradi spremenjenih značilnosti izdelkov iz rejnih živali, če ga je mogoče nadzorovati v krmi in če se upravičeno domneva, glede na razpoložljive rezultate, da ugodno vpliva na značilnosti te krme ali na proizvodnost rejnih živali, kadar je vključen v tako krmo;
(5) ker je začasna dovolitev Natrolit-fonolita potekla že 21. aprila 1999; ker je zaradi pravne varnosti potrebna retroaktivnost te uredbe;
(6) ker so ukrepi, predvideni v tej uredbi, v skladu z mnenjem Stalnega odbora za krmo,
SPREJELA NASLEDNJO UREDBO:
Člen 1
Natrolit-fonolit, ki spada v skupino Vezalci, sredstva proti strjevanju in koagulanti, se dovoli v skladu z Direktivo 70/524/EGS kot dodatek E 566 v krmi pod pogoji, določenimi v Prilogi I k tej uredbi.
Člen 2
Klinoptilolit vulkanskega izvora, ki spada v skupino Vezalci, sredstva proti strjevanju in koagulanti, se lahko dovoli v skladu z Direktivo 70/524/EGS kot dodatek št. 3 v krmi pod pogoji, določenimi v Prilogi II k tej uredbi.
Člen 3
Ta uredba začne veljati na dan objave v Uradnem listu Evropskih skupnosti.
Uredba Sveta (ES) št. 1258/1999
z dne 17. maja 1999
o financiranju skupne kmetijske politike
SVET EVROPSKE UNIJE JE,
ob upoštevanju Pogodbe o ustanovitvi Evropske skupnosti in zlasti člena 37 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ob upoštevanju mnenja Računskega sodišča [4],
(1) ker je Svet z Uredbo št. 25 o financiranju skupne kmetijske politike [5] ustanovil Evropski kmetijski usmerjevalni in jamstveni sklad (EKUJS), v nadaljevanju "sklad", ki je del splošnega proračuna Evropskih skupnosti; ker so v tej uredbi določena načela financiranja skupne kmetijske politike;
(2) ker so na skupnem trgu enotni cenovni sistemi in skupnostna kmetijska politika, nosi finančne posledice Skupnost; ker naj bi skladno s tem načelom, določenim v členu 2(2) Uredbe št. 25, jamstveni oddelek sklada financiral nadomestila za izvoz v tretje države, intervencije za stabilizacijo kmetijskih trgov, ukrepe za razvoj podeželja, veterinarske ukrepe v skladu z Odločbo Sveta 90/424/EGS z dne 26. junija 1990 o odhodkih na področju veterine [6], ukrepe za obveščanje o skupni kmetijski politiki in nekatere dejavnosti vrednotenja ukrepov, da bi dosegli cilje iz člena 33(1) Pogodbe;
(3) ker naj bi usmerjevalni oddelek sklada financiral odhodke za nekatere ukrepe za razvoj podeželja v manj razvitih regijah in tudi odhodke za pobudo Skupnosti za razvoj podeželja;
(4) ker je Komisija pristojna za upravljanje sklada in je tesno sodelovanje med državami članicami in Komisijo zagotovljeno v okviru odbora za sklad;
(5) ker so za preverjanje odhodkov Jamstvenega oddelka sklada v prvi vrsti odgovorne države članice, ki določijo službe in ustanove za izvajanje odhodkov; ker morajo države članice to nalogo izpolniti v celoti in učinkovito; ker mora Komisija, ki je pristojna za izvajanje proračuna Skupnosti, preveriti pogoje, pod katerimi so se izvajala plačila in preverjanja; ker lahko Komisija prevzame financiranje le, kadar ti pogoji dajejo vsa potrebna zagotovila, da so bili odhodki izvedeni skladno s predpisi Skupnosti; ker je v decentraliziranem sistemu upravljanja odhodkov Skupnosti pomembno, da je Komisija kot za financiranje pristojen organ upravičena in usposobljena, da izvaja vsa preverjanja glede upravljanja odhodkov, ki jih šteje za potrebna, in je med državami članicami in Komisijo zagotovljena popolna in učinkovita preglednost ter vzajemna uradna pomoč;
(6) ker lahko Komisija pri potrditvi obračuna določi skupne odhodke, ki jih financira jamstveni oddelek, če ima zadovoljivo zagotovilo, da je nacionalni nadzor zadosten in pregleden in da plačilne službe preverjajo zakonitost in pravilnost zahtevkov za plačila, ki jih izvajajo; ker je zato treba predvideti, da države članice akreditirajo plačilne službe; ker Komisija za zagotovitev doslednosti pogojev za akreditacijo v državah članicah določi smernice za merila, ki naj se uporabijo; ker je pri prizadevanju za preglednost nacionalnih preverjanj zlasti glede postopka za odobritev, potrditev in izplačilo treba kolikor je mogoče omejiti število služb in ustanov, na katere se prenesejo te pristojnosti, ob upoštevanju ustavnopravnih določb vsake države članice;
(7) ker omogoča decentralizirano upravljanje finančnih sredstev Skupnosti zlasti po reformi skupne kmetijske politike določitev več plačilnih služb; ker mora država članica, kadar akreditira več kot eno plačilno službo, določiti službo za stike, ki skrbi za enotno upravljanje sredstev, zagotavlja povezavo med Komisijo in akreditiranimi plačilnimi službami in hiter dostop do zahtevanih podatkov v zvezi s poslovanjem več plačilnih služb Komisiji;
(8) ker morajo države članice zagotoviti finančna sredstva skladno s potrebami njihovih plačilnih služb, medtem ko Komisija izvaja predplačila na podlagi knjiženih odhodkov, ki so jih izvedle plačilne službe; ker je treba v okviru ukrepov za razvoj podeželja predvideti dejanska predplačila za izvajanje programa; ker je treba ta predplačila obravnavati skladno s finančnimi mehanizmi, ki so uvedeni za predplačila na podlagi knjiženih odhodkov, ki so izvedeni v referenčnem obdobju;
(9) ker je treba predvideti dve vrsti odločitev, ene v zvezi s potrditvijo obračuna jamstvenega oddelka sklada in druge za določitev posledic, vključno s finančnimi popravki, ki izhajajo iz ugotovitev preverjanja skladnosti odhodkov s predpisi Skupnosti;
(10) ker preverjanja skladnosti in na njih temelječe odločitve o potrditvi obračuna, ne bodo več povezani z izvrševanjem proračuna v določenem proračunskem letu; ker je treba določiti najdaljše obdobje, za katerega lahko veljajo posledice, ki izhajajo iz preverjanj skladnosti; ker pa večletni značaj ukrepov za razvoj podeželja ne dovoljuje uporabe takega najdaljšega obdobja;
(11) ker je treba sprejeti ukrepe za preprečevanje in obravnavanje nepravilnosti in za izterjavo zneskov, izgubljenih zaradi takih nepravilnosti ali malomarnosti; ker je treba določiti, kdo nosi finančne posledice takih nepravilnosti ali malomarnost;
(12) ker morajo biti odhodki Skupnosti pod strogim nadzorom; ker je treba za dopolnitev nadzora, ki ga države članice izvajajo na lastno pobudo in ostaja bistvenega pomena, predvideti tudi preverjanje, ki naj ga izvajajo uradniki Komisije, in njeno pravico, da si zagotovi pomoč držav članic;
(13) ker je treba v kar največji možni meri uporabljati informacijsko tehnologijo za pripravo informacij, ki naj se pošljejo Komisiji; ker mora imeti Komisija pri izvajanju preverjanj popoln in takojšen dostop do podatkov o odhodkih, ki se hranijo v pisni in elektronski obliki;
(14) ker je treba zaradi obsega financiranja Skupnosti stalno obveščati Evropski parlament in Svet s finančnimi poročili;
(15) ker je zaradi poenostavitve upravljanja proračuna zaželeno, da se obdobje financiranja sklada približa proračunskemu letu, določenemu v členu 272(1) Pogodbe; ker je zato potreben jasen pregled nad sredstvi, ki so še na voljo do konca zadevnega proračunskega leta; ker je zato treba Komisiji podeliti potrebna pooblastila za prilagoditev obdobja financiranja sklada, kadar je na voljo še dovolj preostalih proračunskih sredstev;
(16) ker je bila Uredba Sveta (EGS) št. 729/70 z dne 21. aprila 1970 o financiranju skupne kmetijske politike [7] večkrat znatno spremenjena; ker je pri sedanjem ponovnem spreminjanju navedene uredbe zaradi jasnosti zaželeno, da se zadevne določbe preoblikujejo,
SPREJEL NASLEDNJO UREDBO:
Sestavljata ga dva oddelka:
- jamstveni oddelek,
- usmerjevalni oddelek.
2. Jamstveni oddelek financira:
(a) izvozna nadomestila v tretje države;
(b) intervencije za stabilizacijo kmetijskih trgov;
(c) vse ukrepe za razvoj podeželja izven programov Cilja 1, razen pobude Skupnosti za razvoj podeželja;
(d) finančni prispevek Skupnosti za posebne veterinarske ukrepe, nadzorne ukrepe na področju veterine in programe za izkoreninjenje in spremljanje bolezni živali (veterinarski ukrepi) kot tudi ukrepe zdravstvenega varstva rastlin;
(e) ukrepe za obveščanje o skupni kmetijski politiki in nekatere dejavnosti vrednotenja ukrepov, ki jih se financirajo iz jamstvenega oddelka sklada.
3. Usmerjevalnega oddelek financira ukrepe za razvoj podeželja, ki niso zajeti v odstavku 2, točka (c).
4. Sklad ne nosi odhodkov v zvezi s stroški upravljanja in osebja ki nastanejo v državah članicah in pri prejemnikih pomoči sklada.
Člen 2
1. Nadomestila za izvoz v tretje države, dodeljena skladno s predpisi Skupnosti v okviru skupne ureditve kmetijskih trgov, se financirajo skladno s členom 1(2)(a).
2. Intervencije za stabilizacijo kmetijskih trgov, ki se izvajajo skladno s predpisi Skupnosti v okviru skupne ureditve kmetijskih trgov, se financirajo skladno s členom 1(2)(b).
3. Svet, ki odloča s kvalificirano večino na predlog Komisije, po potrebi sprejme postopek za financiranje ukrepov, navedenih v odstavkih 1 in 2.
Člen 3
1. Ukrepi za razvoj podeželja izven programov Cilja 1, ki se izvajajo po predpisih Skupnosti, se financirajo skladno s členom 1(2)(c).
2. Veterinarski ukrepi in ukrepi zdravstvenega varstva rastlin, ki se izvajajo po predpisih Skupnosti, se financirajo skladno s členom 1(2)(d).
3. Ukrepi za obveščanje in dejavnosti vrednotenja ukrepov, ki se izvajajo po predpisih Skupnosti, se financirajo skladno s členom 1(2)(e).
4. Podrobna pravila za izvajanje tega člena se sprejmejo skladno s postopkom, določenim v členu 13.
Člen 4
1. Vsaka država članica sporoči Komisiji:
(a) podrobnosti o službah in ustanovah, ki jih akreditira za plačevanje odhodkov, navedenih v členih 2 in 3, v nadaljnjem besedilu navedenih kot "plačilne službe",
(b) če akreditira več kot eno plačilno službo, podrobnosti o službi ali ustanovi, ki jo, pooblasti za zbiranje podatkov za Komisijo in njihovo posredovanje Komisiji ter za spodbujanje enotne uporabe predpisov Skupnosti, v nadaljnjem besedilu navedeni kot "usklajevalna služba".
2. Plačilne službe so službe in ustanove držav članic, ki za plačila, ki jih je treba plačati na njihovih področjih, nudijo zadostna jamstva:
(a) da sta dopustnost zahtevkov in njihova skladnost s predpisi Skupnosti preverjeni pred odobritvijo izplačila;
(b) da se izvršena izplačila pravilno in v celoti računovodsko evidentirajo in
(c) da se potrebni dokumenti predložijo v roku in obliki, ki jih določajo predpisi Skupnosti.
3. Plačilne službe morajo imeti dokumente o upravičenosti izvršenih izplačil in izvedbi predpisanih upravnih in fizičnih pregledov. Če hranijo ustrezne dokumente službe za odobritev odhodkov, morajo te plačilni službi predložiti poročila o številu opravljenih preverjanj, njihovi vsebini in ukrepih, sprejetih na podlagi rezultatov.
4. Skupnosti lahko financira samo odhodke, ki jih izvedejo akreditirane plačilne službe.
5. Vsaka država članica ob upoštevanju svojih ustavnopravnih določb in institucionalne strukture omeji število akreditiranih plačilnih služb na najmanjše število, ki lahko zagotovi izvajanje v členih 2 in 3 navedenih odhodkov pod zadovoljivimi upravnimi in računovodskimi pogoji.
6. Vsaka država članica sporoči Komisiji naslednje navedbe glede teh plačilnih služb:
(a) njihovo ime in njihov statut;
(b) upravne in računovodske določbe ter določbe, ki urejajo notranji nadzor, po katerih se izvajajo izplačila v povezavi z izvajanjem predpisov Skupnosti v okviru skupne kmetijske politike;
(c) akreditacijski akt.
Komisijo se nemudoma obvesti o vsaki spremembi teh navedb.
7. Kadar akreditirana plačilna služba ne izpolnjuje več enega ali več pogojev za akreditacijo, se ji akreditacija odvzame, razen če izvede potrebne prilagoditve v roku, ki se določi glede na resnost težav. Zadevna država članica o tem obvesti Komisijo.
8. Podrobna pravila za izvajanje tega člena se sprejmejo skladno s postopkom, določenem v členu 13.
Člen 5
1. Finančna sredstva, ki so potrebna za pokrivanje odhodkov, navedenih v členih 2 in 3, da Komisija na voljo državam članicam v obliki predplačil na podlagi knjiženih odhodkov, izvedenih v referenčnem obdobju.
Komisija lahko ob odobritvi zadevnih programov dodeli predplačila za izvajanje programa v okviru ukrepov za razvoj podeželja, navedenih v členu 3(1); predplačila se štejejo- za odhodke, nastale prvi dan v mesecu, ki sledi mesecu odločitve o odobritvi.
2. Do nakazila predplačil na podlagi knjiženih izvedenih odhodkov, zagotovijo potrebna sredstva za pokrivanje teh odhodkov v skladu s potrebami akreditiranih plačilnih služb države članice.
3. Podrobna pravila za izvajanje tega člena se sprejmejo skladno s postopkom, določenem v členu 13.
Člen 6
1. Države članice redno predložijo Komisiji naslednje podatke o akreditiranih plačilnih in usklajevalnih službah, ki se nanašajo na ukrepe, ki jih financira jamstveni oddelek sklada:
(a) izjave o odhodkih in načrte finančnih potreb;
(b) letne računovodske izkaze vključno s podatki, potrebnimi za njihovo potrditev, in potrdilo o celovitosti, točnosti in verodostojnosti predloženih izkazov.
2. Podrobna pravila za izvajanje tega člena, in zlasti pravila v zvezi s potrdilom iz odstavka 1 (b), se sprejmejo v skladu s postopkom, določenem v členu 13.
Člen 7
1. Po posvetovanju z Odborom sklada sprejme Komisija odločitve, navedene v odstavkih 2, 3 in 4.
2. Komisija odloči o mesečnih predplačilih na podlagi knjiženih odhodkov, ki jih izvedejo akreditirane plačilne službe.
Odhodki za oktober se pripišejo oktobru, če se izvedejo med 1. in 15. oktobrom, in novembru, če se izvedejo med 16. in 31. oktobrom. Predplačila se plačajo državi članici najpozneje tretji delovni dan drugega meseca, ki sledi mesecu, v katerem je bil odhodek izveden.
Plačajo se lahko dodatna predplačila, o čemer se obvesti Odbor sklada ob naslednjem posvetu.
3. Komisija pred 30. aprilom leta, ki sledi zadevnemu proračunskemu letu, potrdi računovodske izkaze plačilnih služb na podlagi podatkov, navedenih v členu 6(1)(b).
Odločitev o potrditvi računovodskih izkazov zajema celovitost, točnost in verodostojnost predloženih računovodskih izkazov. Odločitev ne posega v sprejem naknadne odločitve na podlagi odstavka 4.
4. Komisija odloči, kateri odhodki se izločijo iz financiranja Skupnosti iz členov 2 in 3, če ugotovi, da odhodki niso bili izvedeni skladno s predpisi Skupnosti.
Pred vsakršno odločitvijo o zavrnitvi financiranja se rezultati preverjanj Komisije in odgovori zadevne države članice pisno sporočijo, zatem pa si obe stranki prizadevata doseči sporazum o nadaljnjem ukrepanju.
Če ne dosežeta takega sporazuma, lahko država članica zahteva, da se začne postopek za dosego soglasja med obema stališčema v štirih mesecih, katerega rezultati se povzamejo v poročilu, ki se ga predloži v pregled Komisiji, preden se odloči o zavrnitvi financiranja.
Komisija ovrednoti zneske, ki naj se izločijo, zlasti ob upoštevanju ugotovljene stopnje neskladnosti. Komisija upošteva naravo in resnost kršitve in finančno izgubo, ki jo utrpi Skupnost.
Zavrnitev financiranja se ne sme nanašati na:
(a) odhodke iz člena 2, ki se izvedejo prej kot 24 mesecev pred pisnim obvestilom Komisije zadevni državi članici o rezultatih njenih preverjanj;
(b) odhodke za ukrep ali dejavnost iz člena 3, za katero se končno izplačilo izvede prej kot 24 mesecev pred pisnim obvestilom Komisije zadevni državi članici o rezultatih teh preverjanj.
Vendar peti pododstavek ne velja za finančne posledice:
(a) nepravilnosti, kakor so navedene v členu 8(2);
(b) v zvezi z državnimi pomočmi ali kršitvami, za katere so uvedeni postopki iz členov 88 in 226 Pogodbe.
5. Podrobna pravila za izvajanje tega člena se sprejmejo po postopku iz člena 13. Ta pravila zlasti urejajo plačevanje predplačil, navedenih v členu 5(1), drugi pododstavek v okviru odstavkov 2, 3 in 4 tega člena in postopkov, ki se nanašajo na odločitve v skladu z navedenimi odstavki 2, 3 in 4.
Člen 8
1. Države članice sprejmejo potrebne ukrepe skladno s svojimi zakoni in drugimi predpisi:
(a) da se prepričajo, da so ukrepi, ki jih financira sklad, dejansko izvedeni in pravilno izvršene;
(b) da preprečijo in odpravljajo nepravilnosti;
(c) da se izterjajo zneski, izgubljeni zaradi nepravilnosti ali malomarnosti.
Države članice obvestijo Komisijo o za to sprejetih ukrepih, in zlasti o stanju upravnih in sodnih postopkov.
2. Če se zneski v celoti ne izterjajo, nosi finančne posledice nepravilnosti ali malomarnosti Skupnost, kar ne velja za posledice zaradi nepravilnosti ali malomarnosti, ki jih je mogoče pripisati upravam in ustanovam držav članic.
Izterjani zneski se izplačajo akreditiranim plačilnim službam, ki jih odštejejo od odhodkov, ki jih financira sklad. Obresti za izterjane ali prepozno plačane zneske se izplačajo v sklad.
3. Svet, ki odloča s kvalificirano večino na predlog Komisije, določi splošna pravila za uporabo tega člena.
Člen 9
1. Države članice zagotovijo Komisiji vse podatke, potrebne za pravilno delovanje sklada in sprejmejo vse ustrezne ukrepe, da se olajša nadzor, ki ga Komisija šteje za potrebnega v okviru upravljanja financiranja Skupnosti, vključno s pregledi na kraju samem.
Države članice sporočijo Komisiji zakone in druge predpisi, ki so jih sprejele za izvajanje pravnih aktov Skupnosti v zvezi s skupno kmetijsko politiko, če imajo ti pravni akti finančne posledice za sklad.
2. Brez poseganja v nadzor, ki ga izvajajo države članice skladno z nacionalnimi zakoni in drugimi predpisi, in brez poseganja v člen 248 Pogodbe in vse preglede, izvedene na podlagi člena 279(c) Pogodbe, imajo pooblaščeni predstavniki, ki jih je imenovala Komisija za izvajanje pregledov na kraju samem, pravico do vpogleda v knjige in vseh druge dokumente, vključno s podatki, ustvarjenimi in shranjenimi v elektronski obliki, ki se nanašajo na odhodke, ki jih financira sklad.
Zlasti lahko preverijo:
(a) skladnost upravnih praks predpisi Skupnosti;
(b) obstoj potrebnih dodatnih dokumentov in njihovo skladnost z ukrepi, ki jih financira sklad;
(c) pogoje, pod katerimi se izvajajo in preverjajo ukrepi, ki jih financira sklad.
Preden se opravi pregled, Komisija pravočasno obvesti zadevno državo članico ali državo članico, na ozemlju katere naj bi se pregled izvršil. Uradniki zadevne države članice lahko sodelujejo pri pregledu.
Na zahtevo Komisije in v dogovoru z zadevno državo članico izvajajo preglede ali preiskave v zvezi z ukrepi, navedenimi v tej uredbi, pristojne službe te države članice. Sodelujejo lahko tudi uradniki Komisije.
Za učinkovitejše preverjanje lahko Komisija v dogovoru z zadevno državo članico vključi v posamezne preglede ali preiskave upravne organe te države članice.
3. Svet, ki odloča s kvalificirano večino na predlog Komisije, po potrebi določi splošna pravila za uporabo tega člena.
Člen 10
Pred 1. julijem vsako leto predloži Komisija Evropskemu parlamentu in Svetu finančno poročilo o upravljanju sklada v predhodnem proračunskem letu in zlasti o razvoju obsega in narave odhodkov sklada in pogojih za uresničevanje financiranja Skupnosti.
Člen 11
Odbor za Evropski kmetijski usmerjevalni in jamstveni sklad (v nadaljnjem besedilu odbor sklada) pomaga Komisiji pri upravljanju Sklada skladno s členi 12 do 15.
Člen 12
Odboru sklada sestavljajo predstavniki držav članic in Komisije. Vsako državo članico zastopa v odboru sklada največ pet uradnikov. Odboru sklada predseduje predstavnik Komisije.
Člen 13
1. Če je treba ravnati po postopku iz tega člena, predsednik na lastno pobudo ali pa na zahtevo predstavnika države članice preda zadevo odboru sklada.
2. Predstavnik Komisije predloži odboru osnutek ukrepov, ki naj se sprejmejo. Odbor poda svoje mnenje o osnutku v roku, ki ga lahko glede na nujnost zadeve določi predsednik. Mnenje se sprejme z večino, določeno v členu 205(2) Pogodbe, za odločanje Sveta na predlog Komisije. Glasovi predstavnikov držav članic v odboru se ponderirajo na način, določen v navedenem členu. Predsednik ne glasuje.
3. (a) Komisija sprejme ukrepe, ki veljajo takoj.
(b) Če ti ukrepi niso skladni z mnenjem odbora sklada, jih Komisija nemudoma sporoči Svetu. V tem primeru:
- lahko Komisija za največ en mesec od datuma takega obvestila odloži izvajanje ukrepov, ki jih je sprejela,
- lahko Svet, ki odloča s kvalificirano večino, sprejme drugačen sklep v roku, ki je naveden v predhodni alinei.
Člen 14
1. Z odborom sklada se posvetuje:
(a) v vseh primerih, v katerih je predvideno posvetovanje z odborom;
(b) pri oceni sredstev sklada, ki naj se vpišejo v predlog proračuna Komisije za prihodnje proračunsko leto in, po potrebi v dodatne predloge;
(c) pri osnutkih poročil o skladu, ki jih je treba predložiti Svetu.
2. Odbor sklada lahko preuči vsako vprašanje, ki ga nanj naslovi predsednik na lastno pobudo ali na zahtevo predstavnika države članice.
Redno je obveščen o dejavnostih Sklada.
Člen 15
Odbor sklada skliče predsednik.
Tajniške storitve odbora sklada opravljajo službe Komisije.
Odbor sklada sprejme svoj poslovnik.
Člen 16
1. Uredba (EGS) št. 729/70 preneha veljati.
2. Sklicevanje na razveljavljeno uredbo se razume kot sklicevanje na to uredbo in se razlaga skladno s tabelo usklajevanja, navedeno v Prilogi.
Člen 17
Člen 15, tretji odstavek in člen 40 Odločbe Sveta 90/424/EGS se črtata.
Člen 18
Ukrepi, ki so potrebni za lažji prehod od ureditve, predpisane v Uredbi (EGS) št. 729/70, na ureditev, uvedeno s to uredbo, se sprejmejo skladno s postopkom iz člena 13.
Člen 19
Komisija lahko skladno s postopkom iz člena 13 črta prvi stavek člena 7(2), drugi pododstavek, kadar bi proračunska sredstva, pripisana jamstvenemu oddelku sklada, ki so na voljo ob koncu posameznega proračunskega leta, omogočala financiranje nadaljnjih odhodkov, ki izhajajo iz tega črtanja za zadevno proračunsko leto. Kadar Komisija uporabi to pristojnost, lahko skladno z istim postopkom odloži datum začetka plačilnih obdobij na 1. november za ukrepe, ki se začnejo med 16. in vključno 31. oktobrom.
Člen 20
Ta uredba začne veljati sedmi dan po objavi v Uradnem listu Evropskih skupnosti.
Uredba Komisije(ES) št. 1636/1999
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 70/524/EGS z dne 23. novembra 1970 o dodatkih v krmi [1], kakor je bila nazadnje spremenjena z Uredbo Komisije (ES) št. 1411/1999 [2], in zlasti členov 9j in 3 Direktive,
(1) ker Direktiva 70/524/EGS določa, da se lahko dovolijo novi dodatki ali uporaba dodatkov ob upoštevanju znanstvenega in tehničnega napredka;
(2) ker Direktiva Sveta 93/113/ES z dne 14. decembra 1993 o uporabi in trženju encimov, mikroorganizmov in njihovih pripravkov v prehrani živali [3], kakor je bila nazadnje spremenjena z Direktivo 97/40/ES [4], z odstopanjem od Direktive 70/524/EGS daje pravico državam članicam, da začasno dovolijo uporabo in trženje dodatkov, mikroorganizmov in njihovih pripravkov;
(3) ker se lahko začasno dovolijo novi dodatki ali uporaba dodatkov, če dodatek pri dovoljeni vsebnosti v krmi nima škodljivih vplivov na zdravje ljudi ali živali ali na okolje niti ne škoduje potrošniku zaradi spremenjenih značilnosti izdelkov iz rejnih živali, če ga je mogoče nadzorovati v krmi in če se upravičeno domneva, glede na razpoložljive rezultate, da ugodno vpliva na značilnosti omenjene krme ali na proizvodnjo rejnih živali, kadar je vključen v omenjeno krmo;
(4) ker določbe Direktive Sveta 89/391/EGS z dne 12. junija 1989 [5] o uvedbi ukrepov za izboljšanje varnosti in zdravja delavcev pri delu ter njene ustrezne posamezne direktive, zlasti Direktiva Sveta 90/679/ES z dne 26. novembra 1990 o zaščiti delavcev pred tveganjem izpostavljenosti biološkim sredstvom pri delu [6], kakor je bila nazadnje spremenjena z Direktivo 97/65/ES [7], v celoti veljajo za uporabo in ravnanje delavcev z dodatki v krmi;
(5) ker pregled spisov, ki so jih predložile države članice v skladu s členom 3 Direktive 93/113/ES, kaže na to, da se lahko začasno dovoli določeno število pripravkov, ki spadajo v skupino encimov in mikroorganizmov;
(6) ker je Znanstveni odbor za prehrano živali dal ugodno mnenje glede neškodljivosti teh pripravkov;
(7) ker so ukrepi, predvideni v tej uredbi, v skladu z mnenjem Stalnega odbora za krmo,
SPREJELA NASLEDNJO UREDBO:
Člen 1
Pripravki, ki spadajo v skupino "Encimi" in so navedeni v Prilogi I k tej uredbi, se lahko dovolijo v skladu z Direktivo 70/524/EGS kot dodatki v prehrani živali pod pogoji, iz omenjene priloge.
Člen 2
Pripravki, ki spadajo v skupino "Mikroorganizmi" in so navedeni v Prilogi II k tej uredbi, se lahko dovolijo v skladu z Direktivo 70/524/EGS kot dodatki v prehrani živali pod pogoji, iz omenjene priloge.
Člen 3
Ta uredba začne veljati na dan objave v Uradnem listu Evropskih skupnosti.
Uredba Komisije (ES) št. 2376/1999
z dne 9. novembra 1999
o uvrstitvi določenega blaga v kombinirano nomenklaturo
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2658/87 z dne 23. julija 1987 o tarifni in statistični nomenklaturi ter skupni carinski tarifi [1], kakor je bila nazadnje spremenjena z Uredbo Komisije (ES) št. 1835/1999 [2], in zlasti člena 9 Uredbe,
ob upoštevanju naslednjega:
(1) Zaradi zagotavljanja enotne uporabe kombinirane nomenklature, ki je priloga navedene uredbe, je treba sprejeti ukrepe v zvezi z uvrstitvijo blaga iz Priloge te uredbe.
(2) Uredba (EGS) št. 2658/87 določa splošna pravila za razlago kombinirane nomenklature. Ta pravila veljajo tudi za vsako drugo nomenklaturo, ki v celoti ali delno temelji na njej ali ji dodaja dodatne pododdelke, in ki jo določajo posebni predpisi Skupnosti, z namenom uporabe carinskih in drugih ukrepov v zvezi z blagovno menjavo.
(3) V skladu z navedenimi splošnimi pravili se mora blago, poimenovano v stolpcu 1 preglednice v Prilogi te uredbe, uvrstiti v ustrezne tarifne oznake KN iz stolpca 2, in sicer iz utemeljitev, navedenih v stolpcu 3.
(4) Primerno je, da se po določbah člena 12(6) Uredbe Sveta (EGS) št. 2913/92 z dne 12. oktobra 1992 o carinskem zakoniku Skupnosti [3], kakor je bila nazadnje spremenjena z Uredbo Sveta in Evropskega parlamenta (ES) št. 955/1999 [4], imetnik lahko za obdobje treh mesecev še naprej sklicuje na zavezujoče tarifne informacije, ki jih izdajo carinski organi držav članic v zvezi z uvrstitvijo blaga v kombinirano nomenklaturo in ki niso v skladu z določbami te uredbe.
(5) Ukrepi, predvideni s to uredbo, so v skladu z mnenjem Odbora za carinski zakonik –
SPREJELA NASLEDNJO UREDBO:
Člen 1
Blago, poimenovano v stolpcu 1 priložene preglednice, je zdaj uvrščeno v kombinirano nomenklaturo v tarifne oznake KN iz stolpca 2 navedene preglednice.
Člen 2
Na podlagi člena 12(6) Uredbe (EGS) št. 2913/92 se je za obdobje treh mesecev mogoče še naprej sklicevati na zavezujoče tarifne informacije, ki so jih izdali carinski organi držav članic in niso v skladu z določbami te uredbe.
Člen 3
Ta uredba začne veljati dvajseti dan po objavi v Uradnem listu Evropskih skupnosti.
Uredba Komisije (ES) št. 2562/1999
z dne 3. decembra 1999
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 70/524/EGS z dne 23. novembra 1970 o dodatkih v krmi [1], kakor je bila nazadnje spremenjena z Uredbo Komisije (ES) št. 2439/1999 [2] in zlasti členov 9h(3)(b) in 9i(3)(b) Direktive,
ob upoštevanju naslednjega:
(1) Zaradi tveganja, ki ga predstavljajo za zdravje ljudi in živali nekakovostni posnetki zootehničnih dodatkov v prometu v Skupnosti, Direktiva 70/524/EGS, kakor je bila spremenjena z Direktivo Sveta 95/51/ES [3], predvideva povezanost dovoljenj za nekatere skupine dodatkov z osebo, ki je odgovorna za njihovo dajanje v promet.
(2) Zlasti člen 9h Direktive 70/524/EGS predvideva nadomestitev začasnih dovoljenj za dodatke, vključene v Prilogo I po 31. decembru 1987, ki spadajo v skupino antibiotikov, in so preneseni v poglavje II Priloge B, z dovoljenji, povezanimi z osebo, ki je odgovorna za njihovo dajanje v promet v obdobju desetih let.
(3) Zlasti člen 9i Direktive 70/524/EGS predvideva nadomestitev začasnih dovoljenj za dodatke, vključene v Prilogo II pred 1. aprilom 1998, ki spadajo v skupino antibiotikov, in so preneseni v poglavje III Priloge B, z začasnimi dovoljenji, povezanimi z osebo, ki je odgovorna za njihovo dajanje v promet.
(4) Za dodatke s seznamov v prilogah k tej uredbi odda nove vloge za dovoljenje oseba, odgovorna za dokumentacijo, na podlagi katere so bila izdana prejšnja dovoljenja, ali njeni pravni nasledniki. Vlogam za te dodatke se priložijo potrebne monografije in tehnične specifikacije.
(5) Povezanost dovoljenja z osebo, odgovorno za dajanje dodatkov v promet, temelji izključno na upravnem postopku in ne implicira novega ocenjevanja dodatkov. Četudi se dovoljenja po tej uredbi izdajo za določeno obdobje, se smejo kadarkoli preklicati v skladu s členom 9m in členom 11 Direktive 70/524/EGS. Dovoljenja se lahko prekličejo zlasti glede na naslednje: Znanstveni pripravljalni odbor je izdal mnenje o odpornosti na mikrobe dne 28. maja 1999; pravkar poteka ponovno ocenjevanje uporabe nekaterih antibiotikov kot krmnih dodatkov v skladu s členom 9g Direktive 70/524/EGS; kraljevina Švedska je na svojem ozemlju prepovedala uporabo vseh antibiotikov kot krmnih dodatkov na podlagi člena 11 Direktive 70/524/EGS. Poleg tega Komisija preverja dobljene podatke in splošnejše vprašanje, ali uporaba antibiotikov kot krmnih dodatkov ustreza pogojem, ki jih določa člen 3a Direktive 70/524/EGS za dovoljevanje dodatkov.
(6) Ukrepi, predvideni s to uredbo, so v skladu z mnenjem Stalnega odbora za krmo,
SPREJELA NASLEDNJO UREDBO:
Člen 1
Začasna dovoljenja za dodatke s seznama v Prilogi I k tej uredbi se nadomestijo z začasnimi dovoljenji, danimi osebi, odgovorni za dajanje dodatka v promet in vpisani v drugi stolpec Priloge I.
Člen 2
Začasna dovoljenja za dodatke s seznama v Prilogi II k tej uredbi se nadomestijo z začasnimi dovoljenji, danimi osebi, ki je odgovorna za dajanje dodatka v promet in je vpisana v drugi stolpec Priloge II.
Člen 3
Ta uredba začne veljati sedmi dan po objavi v Uradnem listu Evropskih skupnosti.
Uredba Komisije (ES) št. 2654/1999
z dne 16. decembra 1999
o spremembi Uredbe (EGS) št. 2921/90 o pomoči za proizvodnjo kazeina in kazeinatov iz posnetega mleka
KOMISIJA EVROPSKIH SKUPNOSTI JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 1255/1999 z dne 17. maja 1999 o skupni ureditvi trga za mleko in mlečne proizvode [1] in zlasti njenega člena 15,
ob upoštevanju naslednjega:
(1) Uredba (ES) št. 1255/1999 od 1. januarja 2000 nadomešča Uredbo Sveta (EGS) št. 804/68 [2], kakor je bila nazadnje spremenjena z Uredbo (ES) št. 1587/96 [3], in med drugim Uredbo Sveta (EGS) št. 987/68 z dne 15. julija 1968, ki določa splošna pravila za dodeljevanje pomoči za posneto mleko, predelano v kazein ali kazeinate [4], kakor je bila nazadnje spremenjena z Uredbo (EGS) št. 1435/90 [5]. Da se upoštevajo te nove ureditve, se mora spremeniti Uredba Komisije (EGS) št. 2921/90 z dne 10. oktobra 1990 o pomoči za proizvodnjo kazeina in kazeinatov iz posnetega mleka [6], kakor je bila nazadnje spremenjena z Uredbo (ES) št. 2501/1999 [7]. Navedeni uredbi je treba dodati opredelitve proizvodov, ki so upravičeni do te sheme pomoči, in imenovati organ, na katerega morajo vlagatelji nasloviti svoje zahtevke. Te določbe se bodo uporabljale od 1. januarja 2000.
(2) Upravljalni odbor za mleko in mlečne proizvode ni podal mnenja v roku, ki ga je določil njegov predsednik,
SPREJELA NASLEDNJO UREDBO:
Člen 1
Člen 1 Uredbe (EGS) št. 2921/90 se s to uredbo spremeni:
(a) "posneto mleko" mleko ene ali več krav ali koz, ki se mu nič ne doda in je le delno posneto, tako da se vsebnost maščobe zmanjša na ne več kot 0,10 %;
(b) "surovi kazein" v vodi netopen proizvod, ki ga pridobimo iz posnetega mleka z obarjanjem s pomočjo mikrobiološkega kisanja ali z dodatkom kislin, sirišča ali drugih koagulacijskih encimov, ne glede na katerokoli predhodno obdelavo z ionskimi izmenjevalci ali postopki koncentracije;
(c) "kazein" očiščen in posušen proizvod, v vodi netopen in ki ga pridobimo iz surovega kazeina ali posnetega mleka z obarjanjem s pomočjo mikrobiološkega kisanja ali z dodatkom kislin, sirišča ali drugih koagulacijskih encimov, ne glede na katerokoli predhodno obdelavo z ionskimi izmenjevalci ali postopki koncentracije;
(d) "kazeinati" proizvodi, ki jih pridobimo s sušenjem kazeina ali surovega kazeina, obdelanega s sredstvi za nevtralizacijo."
Člen 2
Ta uredba je v celoti zavezujoča in se neposredno uporablja v vseh državah članicah.
Sklep centralne skupine
z dne 22. marca 1999
o splošnih načelih glede plačevanja informatorjev
(SCH/C (99)25)
Informatorji imajo pomembno vlogo v boju proti težjim oblikam čezmejnega kriminala, zlasti z drogami povezanega kriminala, ker običajno uživajo zaupanje storilcev kaznivih dejanj. Zato omogoča uporaba takšnih oseb možnost pridobivanja splošne predstave o dejavnostih tajnih kriminalnih združb in struktur.
Centralna skupina potrjuje in podpira — nezavezujoča — "Splošna načela glede plačevanja informatorjev" (Doc. SCH/Stup (98)72 Rev. 2), ki jih mora odobriti Izvršni odbor. --------------------------------------------------
Odločba Komisije
z dne 21. decembra 1999
o spremembi Odločbe 93/436/EGS o posebnih pogojih za uvoz ribiških proizvodov s poreklom iz Čila
(notificirano pod dokumentarno številko K(1999) 4749)
(Besedilo velja za EGP)
(2000/61/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/493/EGS z dne 22. julija 1991 o zdravstvenih pogojih za proizvodnjo in dajanje na trg ribiških proizvodov [1], kakor je bila nazadnje spremenjena z Direktivo 97/79/ES [2], in zlasti člena 11 Direktive,
(2) Pogoji za uvoz živih školjk, iglokožcev, plaščarjev in morskih polžev s poreklom iz Čila so določeni v Odločbi Komisije 96/675/ES [5].
(3) Vzorec zdravstvenega spričevala iz Priloge A k Odločbi 93/436/EGS vsebuje v sklicevanjih na pravne vire nekatere napake, zato ga je treba spremeniti.
(4) Ukrepi, predvideni s to odločbo, so v skladu z mnenjem Stalnega veterinarskega odbora –
SPREJELA NASLEDNJO ODLOČBO:
Člen 1
Priloga A k Odločbi 93/436/EGS se zamenja s Prilogo k tej odločbi.
Člen 2
Ta odločba je naslovljena na države članice.
Odločba Komisije
z dne 9. marca 2000
o nevključitvi monolinurona v Prilogo I k Direktivi Sveta 91/414/EGS in o odvzemu registracij za fitofarmacevtska sredstva, ki vsebujejo to aktivno snov
(notificirano pod dokumentarno številko K(2000) 656)
(Besedilo velja za EGP)
(2000/234/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/414/EGS z dne 15. julija 1991 o dajanju fitofarmacevtskih sredstev v promet [1], kakor je bila nazadnje spremenjena z Direktivo Komisije 97/73/ES [2],
ob upoštevanju Uredbe Komisije (EGS) št. 3600/92 z dne 11. decembra 1992, ki določa podrobna pravila za izvajanje prve faze delovnega programa iz člena 8(2) Direktive Sveta 91/414/EGS o dajanju fitofarmacevtskih sredstev v promet [3], kakor je bila nazadnje spremenjena z Uredbo (ES) št. 1199/97 [4], in zlasti člena 7(3a)(b) Uredbe,
ob upoštevanju naslednjega:
(1) Uredba Komisije (ES) št. 933/94 [5], kakor je bila nazadnje spremenjena z Uredbo (ES) št. 2230/95 [6], je opredelila aktivne snovi fitofarmacevtskih sredstev, določila države članice poročevalke za izvedbo Uredbe (EGS) št. 3600/92 in identificirala prijavitelje za vsako aktivno snov.
(2) Monolinuron je ena od 90 aktivnih snovi, ki jih zajema prva faza programa dela, predvidenega v členu 8(2) Direktive 91/414/EGS.
(3) Združeno kraljestvo je 30. aprila 1996 kot imenovana država članica poročevalka v skladu s členom 7(1)(c) Uredbe (EGS) št. 3600/92 predložilo Komisiji poročilo o svoji presoji podatkov, ki ji jih je predložil edini prijavitelj v skladu z določbami člena 6(1) te uredbe.
(4) Predloženo poročilo so pregledale države članice in Komisija v okviru Stalnega odbora za zdravstveno varstvo rastlin. Ta pregled je bil končan 20. julija 1999 v obliki poročila Komisije o pregledu za monolinuron, v skladu z določbami člena 7(6) Uredbe (EGS) št. 3600/92.
(5) Iz opravljenih ocen je razvidno, da predložene informacije ne pokažejo zadostno, da fitofarmacevtska sredstva, ki vsebujejo zadevno aktivno snov, izpolnjujejo zahteve iz členov 5(1)(a) in (b) ter 5(2)(b) Direktive 91/414/EGS.
(6) Edini prijavitelj je obvestil Komisijo in državo članico poročevalko, da ne želi več sodelovati v delovnem programu za to aktivno snov. Nadaljnje informacije, potrebne za izpolnjevanje v celoti zahtev Direktive 91/414/EGS, torej ne bodo predložene.
(7) Vključitev te aktivne snovi v Prilogo I k Direktivi 91/414/EGS torej ni mogoča.
(8) Treba je zagotoviti prehodno obdobje za shranjevanje, skladiščenje, dajanje v promet in uporabo obstoječih zalog v skladu z določbami člena 4(6) Direktive 91/414/EGS.
(9) Ta odločba ne vpliva na ukrepe, za katere se v zvezi s to aktivno snovjo Komisija lahko odloči pozneje v okviru Direktive Sveta 79/117/EGS [7].
(10) Ukrepi, predvideni s to odločbo, so v skladu z mnenjem Stalnega odbora za zdravstveno varstvo rastlin –
SPREJELA NASLEDNJO ODLOČBO:
Člen 1
Monolinuron se ne vključi v Prilogo I k Direktivi 91/414/EGS kot aktivna snov.
Člen 2
Države članice zagotovijo:
1. da se registracije za fitofarmacevtska sredstva, ki vsebujejo monolinuron, odvzamejo v roku šestih mesecev od datuma obvestila o tej odločbi;
2. da se od datuma obvestila o tej odločbi registracije fitofarmacevtskih sredstev, ki vsebujejo monolinuron, ne odobrijo ali obnovijo v skladu z odstopanjem iz člena 8(2) Direktive 91/414/EGS.
Člen 3
Države članice zagotovijo prehodno obdobje za odstranjevanje, skladiščenje, dajanje v promet in uporabo obstoječih zalog v skladu z določbami člena 4(6) Direktive 91/414/EGS, ki naj bo čim krajše in ne daljše od 18 mesecev od datuma obvestila o pričujoči odločbi.
Člen 4
Ta odločba je naslovljena na države članice.
Odločba Komisije
z dne 25. julija 2000
o spremembah Priloge IV k Direktivi Sveta 90/539/EGS o pogojih zdravstvenega stanja, ki veljajo znotraj Skupnosti za trgovanje s perutnino in valilnimi jajci ter za njihov uvoz iz tretjih držav in o spremembah Odločbe 96/482/ES o določitvi pogojev v zvezi z zdravstvenim varstvom živali in veterinarskih spričeval za uvoz perutnine in valilnih jajc iz tretjih držav, razen ratitov in njihovih jajc, vključno z ukrepi zdravstvenega varstva živali, ki se uporabijo po takem uvozu
(notificirano pod dokumentarno številko K(2000) 2261)
(Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 90/539/EGS z dne 15. oktobra 1990 o pogojih zdravstvenega stanja, ki veljajo znotraj Skupnosti za trgovanje s perutnino in valilnimi jajci [1] ter za njihov uvoz iz tretjih držav, spremenjene z Direktivo 1999/90/ES [2], in zlasti členov 23(1), 24, 26(2), 27a in 34 Direktive,
ob upoštevanju Direktive Sveta 91/496/EGS z dne 15. julija 1991 o načelih za organizacijo veterinarskih pregledov živali pri vstopu v Skupnost iz tretjih držav in o spremembi direktiv 89/662/EGS, 90/425/EGS ter 90/675/EGS, ter o spremembi Direktiv 89/662/EGS, 90/425/EGS in 90/675/EGS [3], nazadnje spremenjene z Direktivo 96/43/ES [4], in zlasti člena 10 Direktive,
ob upoštevanju naslednjega:
(1) Odločba Komisije 96/482/ES [5], nazadnje spremenjena z Odločbo 1999/549/ES [6], določa pogoje v zvezi z zdravstvenim varstvom živali in veterinarskimi spričevali za uvoz perutnine in valilnih jajc iz tretjih držav, razen ratitov in njihovih jajc, vključno z ukrepi zdravstvenega varstva živali, ki se uporabijo po takem uvozu.
(2) Glede na izkušnje, pridobljene pri uporabljanju predpisanih ukrepov, je treba spremeniti pogoje, pod katerimi države članice Skupnosti trgujejo med seboj z enodnevnimi piščanci, izvaljenimi iz valilnih jajc, uvoženih iz tretjih držav. Sprememba bi morala državam članicam omogočiti, da enodnevne piščance odpremijo na posestva, ki se nahajajo v drugi državi članici, pri čemer se po uvozu zagotovi izvajanje izolacije.
(3) Zato je treba ustrezno spremeniti vzorec spričevala, kakor je določen v Prilogi IV k Direktivi 90/539/EGS in Odločbi 96/482/ES.
(4) Potrebno je,da pristojni organi odpremne države članice obvestijo pristojni organ končnega namembnega kraja za enodnevne piščance preko sistema Animo o veterinarskih zahtevah za enodnevne piščance glede časa izolacije, ki ga je treba uporabiti v teh primerih.
(5) Ukrepi, predvideni v tej odločbi, so skladni z mnenjem Stalnega veterinarskega odbora –
SPREJELA NASLEDNJO ODLOČBO:
Člen 1
Vzorec 2 v Prilogi IV k Direktivi 90/539/EGS se zamenja s Prilogo k tej odločbi.
Člen 2
V členu 3, odstavku 1 Odločbe 96/482/ES se doda naslednje besedilo: "Če enodnevni piščanci niso vzrejeni v isti državi članici, ki je uvozila valilna jajca, se neposredno prepeljejo in vzrejajo na namembnem posestvu iz točke 9.2 v zdravstvenem spričevalu Vzorec 2 iz Priloge IV k Direktivi Sveta 90/539/EGS najmanj tri tedne od datuma izvalitve."
Člen 3
Ta odločba velja za pošiljke enodnevnih piščancev, za katere se izdajo spričevala od 1. oktobra 2000.
Člen 4
Ta odločba je naslovljena na države članice.
Odločba Komisije
z dne 26. julija 2000
po Direktivi Evropskega parlamenta in Sveta 95/46/ES o primernosti zaščite, ki jo zagotavljajo načela zasebnosti varnega pristana in s tem povezana najpogosteje zastavljena vprašanja, ki jih je izdalo Ministrstvo za trgovino ZDA
(2000/520/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Evropskega parlamenta in Sveta 95/46/ES z dne 24. oktobra 1995 o varstvu posameznikov pri obdelavi osebnih podatkov in o prostem pretoku takih podatkov [1] ter zlasti člena 25(6) Direktive,
ob upoštevanju naslednjega:
(1) Po Direktivi 95/46/ES morajo države članice zagotoviti, da se prenos osebnih podatkov v tretjo državo lahko izvede, samo če zadevna tretja država zagotovi ustrezno raven zaščite in če se pred prenosom upoštevajo predpisi države članice o izvajanju drugih določb Direktive.
(2) Komisija lahko ugotovi, da tretja država zagotavlja ustrezno raven zaščite. V tem primeru se osebni podatki lahko prenesejo iz držav članic, ne da bi bila potrebna dodatna jamstva.
(3) Po Direktivi 95/46/ES je treba raven zaščite podatkov oceniti glede na vse okoliščine, v katerih poteka postopek ali postopki prenosa podatkov, in glede na dane razmere. Delovna skupina o varstvu posameznikov pri obdelavi osebnih podatkov, ki je bila ustanovljena z navedeno direktivo [2], je objavila smernice za takšno ocenjevanje [3].
(4) Glede na različne pristope do zaščite podatkov v tretjih državah morata biti ocena primernosti zaščite in uveljavitev vseh odločb na podlagi člena 25(6) Direktive 95/46/ES izvedena na način, ki ni niti samovoljno ali neupravičeno diskriminatoren do tretjih držav ali med tretjimi državami, v katerih prevladujejo podobne razmere, niti ne pomeni prikrite ovire za trgovino, pri čemer se upoštevajo sedanje mednarodne obveznosti Skupnosti.
(5) Ustrezna raven zaščite pri prenosu podatkov iz Skupnosti v Združene države, ki jo priznava ta odločba, bi morala biti dosežena, če organizacije ravnajo po načelih zasebnosti varnega pristana za zaščito podatkov, ki se prenašajo iz države članice v Združene države, (v nadaljnjem besedilu "načela") in po najpogosteje zastavljenih vprašanjih ("Frequently Asked Questions", v nadaljnjem besedilu "FAQ"), ki zagotavljajo smernice za uveljavljanje načel in jih je izdala Vlada Združenih držav 21. julija 2000. Poleg tega morajo organizacije javno razglasiti svojo politiko varovanja zasebnosti in biti v okviru pristojnosti Federal Trade Commission (FTC) po oddelku 5 Federal Trade Commission Act, ki prepoveduje nepoštena ali goljufiva dejanja ali prakse v trgovini ali prakse, ki vplivajo na trgovino, ali v okviru pristojnosti kakega drugega z zakonom določenega organa, ki bo učinkovito zagotovil skladnost z načeli, uveljavljenimi v skladu s FAQ.
(6) Področja in/ali obdelava podatkov, ki niso v okviru pristojnosti nobenega od vladnih organov v Združenih državah, naštetih v Prilogi VII k tej odločbi, ne sodijo na področje uporabe te odločbe.
(7) Za zagotovitev pravilne uporabe te odločbe je potrebno, da zainteresirane stranke, kot so subjekti podatkov, izvozniki podatkov in organi za zaščito podatkov, priznavajo organizacije, ki spoštujejo načela in FAQ. V ta namen se mora Ministrstvo za trgovino ZDA ali od njega imenovani subjekt zavezati, da bo vzdrževalo in javnosti omogočilo dostop do seznama organizacij, ki so samocertificirale zavezanost k načelom, uveljavljenim v skladu s FAQ, in ki so v okviru pristojnosti vsaj enega od vladnih organov, naštetih v Prilogi VII k tej odločbi.
(8) Zaradi preglednosti in zaščite zmožnosti pristojnih organov v državah članicah, da zagotovijo varstvo posameznika glede obdelave njegovih osebnih podatkov, je treba s to odločbo določiti izjemne okoliščine, ki lahko upravičijo prekinitev prenosa posebnih podatkov, ne glede na ugotovitve o ustrezni zaščiti.
(9) "Varni pristan", vzpostavljen z načeli in FAQ, bo morda treba preveriti z vidika izkušenj in razvoja v zvezi z varstvom zasebnosti v okoliščinah, ko tehnologija vse bolj lajša prenos in obdelavo osebnih podatkov, ter z vidika poročil o uporabi, ki jih predložijo za uveljavljanje pristojni organi.
(10) Mnenja Delovne skupine za varstvo posameznikov glede obdelave osebnih podatkov, ustanovljene po členu 29 Direktive 95/46/ES, o ravni zaščite, ki jo v Združenih državah zagotavljajo načela "varnega pristana", so bila upoštevana pri pripravi te odločbe [4].
(11) Ukrepi, predvideni s to odločbo, so v skladu z mnenjem odbora, ustanovljenega po členu 31 Direktive 95/46/ES.
SPREJELA NASLEDNJO ODLOČBO:
Člen 1
1. V členu 25(2) Direktive 95/46/ES se za vse dejavnosti, ki sodijo na področje uporabe navedene direktive, šteje, da "načela zasebnosti varnega pristana" (v nadaljnjem besedilu "načela"), kakor so navedena v Prilogi I k tej odločbi in uveljavljena v skladu s smernicami iz najpogosteje zastavljenih vprašanj (v nadaljnjem besedilu "FAQ"), ki jih je izdalo Ministrstvo za trgovino ZDA 21. julija 2000 in so navedena v Prilogi II k tej odločbi, zagotavljajo ustrezno raven zaščite osebnih podatkov, ki se prenašajo iz Skupnosti v organizacije s sedežem v Združenih državah, pri čemer se upoštevajo naslednji dokumenti, ki jih je izdalo Ministrstvo za trgovino ZDA:
(a) pregled uveljavljanja varnega pristana iz Priloge III;
(b) memorandum o odškodnini za kršitve zasebnosti in izrecnih pooblastilih v pravu ZDA iz Priloge IV;
(c) pismo Federal Trade Commission iz Priloge V;
(d) pismo Ministrstva za promet iz Priloge VI.
2. Pri vsakem prenosu podatkov morajo biti izpolnjeni naslednji pogoji:
(a) organizacija, ki prejema podatke, je nedvomno in javno razglasila zavezanost k spoštovanju načel, uveljavljenih v skladu s FAQ; in
(b) organizacija je podvržena zakonskim pooblastilom vladnega organa v Združenih državah, naštetega v Prilogi VII k tej odločbi, ki je pooblaščen za preiskave pritožb ter za pridobitev pomoči v primeru nepoštenih ali goljufivih praks, pa tudi odškodnine za posameznike, ne glede na njihovo državo stalnega prebivališča ali državljanstvo, kadar organizacije ne spoštujejo načel, uveljavljenih v skladu s FAQ.
3. Pogoji iz odstavka 2 štejejo za izpolnjene za vsako organizacijo, ki samocertificira zavezanost k načelom, uveljavljenim v skladu s FAQ, od datuma, ko organizacija uradno obvesti Ministrstvo za trgovino ZDA (ali njegovega pooblaščenega predstavnika) o javni razglasitvi zavezanosti iz odstavka 2(a) in o identiteti vladnega organa iz odstavka 2(b).
Člen 2
Ta odločba zadeva samo primernost zaščite, ki jo v Združenih državah zagotavljajo po načelih, uveljavljenih v skladu s FAQ, zaradi izpolnitve zahtev iz člena 25(1) Direktive 95/46/ES, in ne vpliva na uporabo drugih določb navedene direktive, ki zadevajo obdelavo osebnih podatkov v državah članicah, zlasti člena 4 direktive.
Člen 3
1. Brez poseganja v pooblastila pristojnih organov v državah članicah, da ukrepajo zaradi zagotovitve skladnosti z nacionalnimi predpisi, sprejetimi po drugih določbah, kakor so tiste iz člena 25 Direktive 95/46/ES, lahko ti organi izvršijo svoja obstoječa pooblastila za prekinitev prenosa podatkov v organizacijo, ki je samocertificirala zavezanost k načelom, uveljavljenim v skladu s FAQ, da bi zaščitili posameznike glede obdelave njihovih osebnih podatkov v primerih, kadar:
(a) vladni organ v Združenih državah, naveden v Prilogi VII k tej odločbi, ali neodvisni pritožbeni mehanizem v smislu točke (a) načela uveljavljanja iz Priloge I k tej odločbi ugotovita, da organizacija krši načela, uveljavljena v skladu s FAQ; ali
(b) obstaja precejšnja verjetnost, da se načela kršijo; obstaja utemeljena podlaga za prepričanje, da zadevni mehanizem uveljavljanja ne sprejema ali ne bo sprejel ustreznih in pravočasnih ukrepov za rešitev spornega primera; nadaljnji prenos podatkov bi povzročil neposredno nevarnost za nastanek velike škode za subjekte podatkov; in so si pristojni organi v državah članicah v danih okoliščinah razumno prizadevali, da bi organizacijo obvestili in ji dali priložnost za odgovor.
Prekinitev preneha takoj, ko je zagotovljena skladnost z načeli, uveljavljenimi v skladu s FAQ, in so zadevni pristojni organi v Skupnosti o tem uradno obveščeni.
2. Kadar države članice sprejmejo ukrepe na podlagi odstavka 1, o tem nemudoma obvestijo Komisijo.
3. Države članice in Komisija se prav tako medsebojno obvestijo, kadar ukrepanje organov, ki so v Združenih državah odgovorni za zagotavljanje skladnosti z načeli, uveljavljenimi v skladu s FAQ, takšne skladnosti ne zagotovi.
4. Če informacije, zbrane po odstavkih 1, 2 in 3, dokazujejo, da kateri koli organ, ki je v Združenih državah odgovoren za zagotavljanje skladnosti z načeli, uveljavljenimi v skladu s FAQ, njegove naloge ne opravlja učinkovito, Komisija obvesti Ministrstvo za trgovino ZDA ter po potrebi in po postopku iz člena 31 Direktive 95/46/ES predloži osnutek ukrepov za razveljavitev ali odložitev te odločbe ali omejitev področja njene uporabe.
Člen 4
2. Komisija po potrebi predloži osnutek ukrepov po postopku iz člena 31 direktive 95/46/ES.
Člen 5
Države članice sprejmejo vse potrebne ukrepe za uskladitev s to odločbo najpozneje v 90 dneh od datuma uradnega obvestila o odločbi državam članicam.
Člen 6
Ta odločba je naslovljena na države članice.
Odločba Komisije
z dne 6. septembra 2000
o načelnem priznavanju popolnosti dokumentacij, predloženih v podroben pregled zaradi možne vključitve RH-7281 (zoksamid), B-41; E-187 (milbemektin), BAS500F (piraklostrobin) in AEF130360 (foramsulfuron) v Prilogo I k Direktivi 91/414/EGS o dajanju fitofarmacevtskih sredstev v promet
(notificirano pod dokumentarno številko K(2000) 2285)
(2000/540/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/414/EGS z dne 15. julija 1991 o dajanju fitofarmacevtskih sredstev v promet [1], kakor je bila nazadnje spremenjena z Direktivo Komisije 2000/10/ES [2], in zlasti člena 6(3) Direktive,
ob upoštevanju naslednjega:
(1) Direktiva 91/414/EGS (v nadaljevanju "Direktiva") je predvidela razvoj seznama aktivnih snovi Skupnosti, registriranih za vključitev v fitofarmacevtska sredstva.
(2) Dne 2. junija 1999 je Rohm in Haas France SA organom Združenega kraljestva predložil dokumentacijo za aktivno snov RH-7281 (zoksamid) zaradi vključitve te snovi v Prilogo I k Direktivi.
(3) Dne 6. marca 2000 je Sankyo Company Limited nizozemskim organom predložil dokumentacijo za aktivno snov B-41; E-187 (milbemektin) zaradi vključitve te snovi v Prilogo I k Direktivi.
(4) Dne 28. februarja 2000 je BASF AG nemškim organom predložil dokumentacijo za aktivno snov BAS500F (piraklostrobin) zaradi vključitve te snovi v Prilogo I k Direktivi.
(5) Dne 30. marca 2000 je Aventis GmbH nemškim organom predložil dokumentacijo za aktivno snov AEF130360 (foramsulfuron) zaradi vključitve te snovi v Prilogo I k Direktivi.
(6) Navedeni organi so Komisijo obvestili, da po predhodni proučitvi dokumentacija izpolnjuje zahteve po podatkih in informacijah, določene v Prilogi II k Direktivi. Dokumentacija prav tako vsebuje podatke in informacije, ki jih zahteva Priloga III k Direktivi, za najmanj eno fitofarmacevtsko sredstvo, ki vsebuje zadevno aktivno snov. Prijavitelj je naknadno predložil dokumentacijo Komisiji in drugim državam članicam v skladu s členom 6(2).
(7) Dokumentacije za RH-7281 (zoksamid), B-41; E-187 (milbemektin), BAS500F (piraklostrobin) in AEF130360 (foramsulfuron) so bile 31. maja 2000 predložene Stalnemu odboru za zdravstveno varstvo rastlin.
(8) Skladno s členom 6(3) Direktive se zahteva uradno potrdilo na ravni Skupnosti, da vsaka dokumentacija načeloma izpolnjuje zahteve po podatkih in informacijah, določene v Prilogi II, in za najmanj eno fitofarmacevtsko sredstvo, ki vsebuje zadevno aktivno snov, v Prilogi III k Direktivi.
(9) Taka potrditev je potrebna zato, da se omogoči podroben pregled dokumentacije ter da imajo države članice možnost odobriti začasne registracije za fitofarmacevtska sredstva, ki vsebujejo zadevno aktivno snov, ob ustreznem upoštevanju pogojev iz člena 8(1) Direktive in zlasti pogoja, da se naredi podrobna ocena aktivnih snovi in fitofarmacevtskih sredstev glede na zahteve Direktive.
(10) Taka odločba ne posega v pravico Komisije, da od prijavitelja zahteva, da zadevni državi članici poročevalki predloži dodatne podatke ali informacije za pojasnitev nekaterih točk v dokumentaciji. Predložitev dodatnih podatkov, potrebnih za razjasnitev dokumentacije, ne vpliva na časovni rok za predložitev poročila iz uvodne izjave 9.
(11) Države članice in Komisija se strinjajo, da bo Združeno kraljestvo izvedlo podroben pregled dokumentacije za RH-7281 (zoksamid), da bo Nizozemska izvedla podroben pregled dokumentacije za B-41; E-187 (milbemektin) ter da bo Nemčija izvedla podroben pregled dokumentacij za BAS500F (piraklostrobin) in AEF130360 (foramsulfuron).
(12) Združeno kraljestvo, Nizozemska in Nemčija bodo čim prej ali najpozneje v roku enega leta od datuma objave te odločbe, Komisiji sporočile ugotovitve svojih pregledov, skupaj s kakršnimi koli priporočili za vključitev ali nevključitev ter s tem povezane pogoje.
(13) Ukrepi, predvideni s to direktivo, so v skladu z mnenjem Stalnega odbora za zdravstveno varstvo rastlin –
SPREJELA NASLEDNJO ODLOČBO:
Člen 1
Naslednje dokumentacije načeloma izpolnjujejo zahteve po podatkih in informacijah iz Priloge II, in za najmanj eno fitofarmacevtsko sredstvo, ki vsebuje zadevno aktivno snov, iz Priloge III k Direktivi, upoštevaje predlagane uporabe:
1. dokumentacija, ki jo je Rohm in Haas France SA predložil Komisiji in državam članicam zaradi vključitve RH-7281 (zoksamid) kot aktivne snovi v Prilogo I k Direktivi 91/414/EGS in je bila 31. marca 2000 predložena Stalnemu odboru za zdravstveno varstvo rastlin;
2. dokumentacija, ki jo je Sankyo Company Limited predložil Komisiji in državam članicam zaradi vključitve B-41; E-187 (milbemektin) kot aktivne snovi v Prilogo I k Direktivi 91/414/EGS in je bila 31. marca 2000 predložena Stalnemu odboru za zdravstveno varstvo rastlin;
3. dokumentacija, ki jo je BASF AG predložil Komisiji in državam članicam zaradi vključitve BAS500F (piraklostrobin) kot aktivne snovi v Prilogo I k Direktivi 91/414/EGS in je bila 31. marca 2000 predložena Stalnemu odboru za zdravstveno varstvo rastlin;
Ta odločba je naslovljena na države članice.
Direktiva 2000/13/ES Evropskega parlamenta in Sveta
z dne 20. marca 2000
o približevanju zakonodaje držav članic o označevanju, predstavljanju in oglaševanju živil
EVROPSKI PARLAMENT IN SVET EVROPSKE UNIJE STA –
ob upoštevanju Pogodbe o ustanovitvi Evropske skupnosti in zlasti člena 95 Pogodbe,
ob upoštevanju predloga Komisije,
ob upoštevanju mnenja Ekonomsko-socialnega odbora [1],
v skladu s postopkom, določenim v členu 251 Pogodbe [2],
ob upoštevanju naslednjega:
(1) Direktiva Sveta 79/112/EGS z dne 18. decembra 1978 o približevanju zakonodaje držav članic o označevanju, predstavljanju in oglaševanju živil [3] je bila večkrat in bistveno spremenjena [4]. Zaradi jasnosti in preglednosti je treba pripraviti prečiščeno besedilo navedene direktive.
(2) Obstoječe razlike med zakoni in drugimi predpisi držav članic o označevanju živil lahko ovirajo prosto promet s temi izdelki in lahko privedejo do neenakega konkurenčnega položaja.
(3) Te predpise je treba zaradi boljšega delovanja notranjega trga približati.
(4) S to direktive je treba določiti splošna pravila Skupnosti, ki se uporabljajo horizontalno za vsa živila, dana v promet.
(5) Posebna pravila, ki se uporabljajo vertikalno samo za določena živila, je treba določiti v okviru predpisov za te izdelke.
(6) Vsaka ureditev označevanja živil mora predvsem obveščati in varovati potrošnika.
(7) Ta zahteva pomeni, da lahko države članice ob upoštevanju določb Pogodbe predvidijo predpise o jeziku, ki naj se uporabi.
(8) Podrobno označevanje, še posebej navajanje natančne narave in značilnosti izdelka, ki omogoča potrošniku izbiro ob polnem poznavanju dejstev, je zato najbolj smotrno, ker ustvarja najmanj ovir za prost promet.
(9) Zato je treba sestaviti seznam vseh navedb, ki jih je načeloma treba vključiti v označevanje vseh živil.
(10) Horizontalna narava te direktive na začetni stopnji ne zagotavlja vključitev v obvezno predpisane navedbe vseh navedb, ki jih je načeloma treba dodati na seznam, ki se nanaša na celoten obseg živil. Na nadaljnji stopnji je treba sprejeti predpise Skupnosti, ki dopolnjujejo obstoječa pravila.
(11) V odsotnosti posebnih pravil Skupnosti morajo biti države članice pooblaščene, da predpišejo določene nacionalne predpise, ki jih je mogoče dodati splošnim določbam te direktive, vendar mora kljub temu za te določbe veljati postopek Skupnosti.
(12) Navedeni postopek Skupnosti mora biti v obliki pravnega akta Skupnosti, kadar želi država članica sprejeti nove predpise.
(13) Nadalje je treba ohraniti možnost zakonodajalca Skupnosti, da v izjemnih primerih odstopi od določenih, splošnih predpisov.
(14) Pravila o označevanju morajo tudi prepovedati uporabo informacij, ki bi kupca zavedle ali živilom pripisovale zdravilne lastnosti. Za učinkovitost te prepovedi jo je treba raztegniti tudi na predstavitev in oglaševanje živil.
(15) Za lažje trgovanje med državami članicami se lahko predvidi, da se na stopnjah pred prodajo končnemu potrošniku na zunanji embalaži prikažejo samo navedbe o bistvenih značilnostih, določene, za predpakirana živila obvezne navedbe pa se prikažejo samo na komercialnih dokumentih za to živilo.
(16) Države članice morajo še naprej imeti možnost, lokalnim praktičnim pogojem in okoliščinam ustrezno predpisovati podrobnosti o označevanju živil, ki se prodajajo v razsutem stanju; kljub temu je treba v teh primerih zagotoviti obveščenost potrošnika.
(17) Za poenostavitev in pospešitev postopka je treba Komisijo pooblastiti za sprejetje izvedbenih ukrepov tehnične narave.
(18) Ukrepe, potrebne za izvajanje te direktive, je treba sprejeti v skladu s Sklepom Sveta 1999/468/ES z dne 28. junija 1999 o določitvi postopkov za uresničevanje Komisiji podeljenih izvedbenih pooblastil [5].
(19) Ta direktiva ne sme posegati v obveznosti držav članic v zvezi z v Prilogi IV, del B navedenimi direktivami in roki za njihov prenos –
SPREJELA NASLEDNJO DIREKTIVO
2. Ta direktiva velja tudi za živila za oskrbo restavracij, bolnišnic, menz in drugega podobnega masovnega gostinstva (v nadaljevanju "obrati javne prehrane").
3. Za namene te direktive
(a) "označevanje" pomeni vse navedbe, oznake, blagovne znamke, slikovno gradivo ali simbole v zvezi z živilom, ki se namestijo na kakršnokoli vrsto embalaže, dokument, obvestilo, etiketo, obroček ali vratno etiketo, ki spremlja ali se nanaša na tako živilo;
(b) "predpakirano živilo" pomeni vsako posamezno enoto, ki se kot taka predstavlja končnemu potrošniku in obratom javne prehrane ter jo sestavlja živilo in embalaža, v katero je bilo dano, preden se ponudi v prodajo, ne glede na to, ali ta embalaža povsem ali samo deloma zapira živilo, vendar v vsakem primeru na tak način, da vsebine ni možno spremeniti, ne da bi embalažo odprli ali spremenili.
Člen 2
1. Označevanje in uporabljene metode ne smejo:
(a) biti taki, da bi lahko zavedli potrošnika, predvsem:
(i) glede značilnosti živila in zlasti njegove narave, identitete, lastnosti, sestave, količine, trajnosti, porekla ali izvora, načina proizvodnje ali pridelave;
(ii) z navedbo učinka ali lastnosti, ki jih živilo nima;
(iii) z napeljevanjem, da ima živilo posebne značilnosti, čeprav imajo dejansko vsa podobna živila take značilnosti;
(b) ob upoštevanju določb Skupnosti o naravnih mineralnih vodah in živilih za posebne prehranske namene, živilom pripisovati lastnosti kot so preprečevanje, zdravljenje ali ozdravljenje bolezni pri ljudeh ali opozarjati na take lastnosti.
2. Svet v skladu s postopkom iz člena 95 Pogodbe, sestavi odprt seznam reklamnih trditev v smislu odstavka 1, katerih uporaba mora biti v vsakem primeru prepovedana ali omejena.
3. Prepovedi ali omejitve iz odstavkov 1 in 2, veljajo tudi za:
(a) predstavitev živil, še posebej njihove obliko, videz ali embalažo, uporabljene materiale za embalažo, način, kako so razporejena, in okolje, v katerem so razstavljena;
(b) oglaševanje.
Člen 3
1. V skladu s členi od 4 do 17 in ob upoštevanju izjem, ki so v njih predvidene, vsebuje oznaka živil samo naslednje obvezne navedbe:
(1) ime, pod katerim se izdelek prodaja;
(2) seznam sestavin;
(3) količina določenih sestavin ali kategorij sestavin skladno s členom 7;
(4) pri predpakiranih živil neto količina;
(5) minimalni rok trajanja ali pri živilih, ki so z mikrobiološkega stališča hitro pokvarljiva, datum uporabe;
(6) po potrebi posebna navodila za hrambo ali uporabo;
(7) ime ali firma in naslov proizvajalca, pakirnice ali prodajalca s sedežem v Skupnosti.
Vendar je državam članicam dovoljeno, da za maslo, ki se proizvaja na njihovem ozemlju, zahtevajo samo navedbo proizvajalca, pakirnice ali prodajalca.
Brez poseganja v obveščanje, predvideno v členu 24, države članice obvestijo Komisijo in druge države članice o vsakem ukrepu, sprejetem v skladu z odstavkom 2;
(8) kraj porekla ali izvora, kadar bi lahko potrošnik brez te navedbe bil v zmoti glede pravega porekla ali izvora živila;
(9) navodila za uporabo, kjer bi bilo živilo nemogoče ustrezno uporabiti brez teh navodil;
(10) za pijače, ki vsebujejo več kot 1,2 vol % alkohola, dejansko alkoholno stopnjo v volumenskih odstotkih.
2. Ne glede na predhodni odstavek lahko države članice za nacionalno proizvodnjo ohranijo nacionalne predpise, ki predpisujejo navedbo obrata proizvajalca ali pakirnice.
3. Določbe tega člena ne vplivajo na natančnejše ali obsežnejše mersko-tehnične določbe.
Člen 4
1. Predpisi Skupnosti, ki veljajo za določena živila in ne za živila na splošno, lahko v izjemnih primerih odstopajo od zahtev, predpisov iz člena 3(1), točk 2 in 5, pod pogojem, da to ne škoduje obveščenosti kupca.
3. Predpisi Skupnosti, navedeni v odstavkih 1 in 2, se sprejmejo v skladu s postopkom iz člena 20(2).
Člen 5
1. Ime, pod katerim se živilo prodaja, je ime, ki je predvideno za to živilo v predpisih Skupnosti.
(a) če predpisov Skupnosti ni, je ime, pod katerim se izdelek prodaja, ime, predvideno v zakonih in drugih predpisih države članice, kjer se izdelek prodaja končnemu potrošniku ali obratom javne prehrane.
Če takega imena ni, je ime, pod katerim se izdelek prodaja, ime, ki je običajno v državi članici, kjer se prodaja končnemu potrošniku ali obratom javne prehrane, ali opis živila, in, če je potrebno, opis njegove uporabe, ki je dovolj jasen, da kupcu omogoča razpoznavanje njegove dejanske narave in razlikovanje od drugih izdelkov, s katerimi bi ga lahko zamenjal.
(b) dovoljena je tudi uporaba prodajnega imena, pod katerim se izdelek zakonito proizvaja in trži v državi članici proizvodnje, v državi članici trženja.
Vendar, kjer uporaba drugih določb te direktive, zlasti tistih iz člena 3, potrošnikom v državah članicah trženja ne bi omogočila razpoznavanja dejanske narave živila in njegovega razlikovanja od živil, s katerim bi ga lahko zamenjali, prodajno ime spremlja druga opisna informacija, ki naj se prikaže v bližini prodajnega imena.
(c) V izjemnih primerih se prodajno ime države članice proizvodnje ne uporablja v državi članici trženja, kadar se tako poimenovano živilo glede sestave ali proizvodnje tako razlikuje od živila, znanega pod tem imenom, da določbe točke(b) ne zadoščajo za zagotovitev pravilne obveščenosti potrošnika v državi članici trženja.
2. Trgovsko ime, blagovna znamka ali izmišljeno ime ne morejo nadomestiti imena, pod katerim se izdelek prodaja.
3. Ime, pod katerim se izdelek prodaja, vključuje ali ga spremljajo navedbe o fizikalnem stanju živila ali posebni obdelavi, ki jo je prestalo (npr. v prahu, zamrznjeno sušeno, koncentrirano, dimljeno), v vseh primerih, kjer bi opustitev take navedbe lahko privedla do zmote potrošnika.
Vsako živilo, ki je bilo obdelano z ionizirajočim sevanjem, mora nositi eno od naslednjih navedb:
- v španščini:
"irradiado" ali "tratado con radiación ionizante"
- v danščini:
"bestrålet/ …" ali "strålekonserveret" ali "behandlet med ioniserende stråling" ali "konserveret med ioniserende stråling"
- v nemščini:
"bestrahlt" ali "mit ionisierenden Strahlen behandelt"
- v angleščini:
"irradiated" ali "treated with ionising radiation"
- v francoščini:
"traité par rayonnements ionisants" ali "traité par ionisation"
- v italijanščini:
"irradiato" ali "trattato con radiazioni ionizzanti"
- v nizozemščini:
"doorstraald" ali "door bestraling behandeld" ali "met ioniserende stralen behandeld"
- v portugalščini:
"irradiado" ali "tratado por irradiação" ali "tratado por radiação ionizante"
- v finščini:
"säteilytetty" ali "käsitelty ionisoivalla säteilyllä"
- v švedščini:
"bestrålad" ali "behandlad med joniserande strålning"
Člen 6
1. Sestavine se navedejo ob upoštevanju tega člena in prilog I, II in III.
2. Sestavin ni treba navajati pri:
(a) - svežem sadju in zelenjavi, vključno s krompirjem, ki niso bili olupljeni, razrezani ali podobno obdelani,
- gazirani vodi, katere opis navaja, da je bila gazirana,
- fermentiranih kisih, ki izhajajo izključno iz ene surovine, pod pogojem, da ni bila dodana nobena druga sestavina;
(b) - siru,
- maslu,
- fermentiranem mleku in smetani,
pod pogojem, da ni bila dodana nobena druga sestavina razen mlečnih izdelkov, encimov in kultur mikroorganizmov, bistvenih za proizvodnjo, ali sol, potrebna za proizvodnjo sira, razen svežega in predelanega sira;
(c) izdelkih iz ene same sestavine, kjer je:
- trgovsko ime identično imenu sestavine, ali
- trgovsko ime omogoča jasno prepoznavo narave sestavine.
3. Pri pijačah, ki vsebujejo več kot 1,2 volumskih odstotkov alkohola, Svet na predlog Komisije pred 22. decembrom 1982 določi pravila za označevanje sestavin.
4. (a) "Sestavina" pomeni vsako snov, vključno z aditivi, ki se uporabljajo pri proizvodnji ali pripravi živila in so še vedno prisotni v končnem izdelku, četudi v spremenjeni obliki.
(b) kadar je sestavina živila sama proizvedena iz več sestavin, se slednje štejejo za sestavine tega živila.
(c) za sestavine ne štejejo:
(i) sestavni deli sestavine, ki so bili začasno izločeni med proizvodnim postopkom in kasneje ponovno uvedeni, vendar ne presegajo svojih prvotnih deležev.
(ii) aditivi:
- katerih prisotnost v danem živilu gre pripisati dejstvu, da so bili vsebovani v eni ali več sestavinah tega živila, pod pogojem, da nimajo tehnološke funkcije v končnem izdelku,
- ki se uporabljajo kot pripomočki v postopku;
(iii) snovi, ki se uporabljajo le v nujno potrebnih količinah, kot topilo ali medij za aditive ali aromo;
(d) v določenih primerih se lahko odloči v skladu s postopkom iz člena 20(2), ali so izpolnjeni pogoji, opisani pod (c)(ii) in (iii).
5. Seznam sestavin naj vključuje vse sestavine živila, v padajočem redu glede na maso, kakor je zabeležena v času njihove uporabe pri proizvodnji živila. Pojavi naj se za ustreznim naslovom, ki vključuje besedo "sestavine".
Vendar:
- se dodana voda in hitro hlapljivi izdelki navedejo v vrstnem redu glede na svojo maso v končnem izdelku; količina dodane vode, kot sestavine v živilu, se določi tako, da se od celotne količine končnega izdelka odšteje skupna količina drugih uporabljenih sestavin. Te količine ni treba upoštevati, če po masi ne presega 5 % mase končnega izdelka,
- sestavine, uporabljene v zgoščeni ali posušeni obliki in ponovno uvedene v času proizvodnje, se lahko navede v vrstnem redu glede na maso, kakor je bila zabeležena pred njihovo koncentracijo ali dehidracijo,
- pri zgoščeni ali posušeni hrani, ki je namenjena ponovni obnovitvi z dodatkom vode, se lahko sestavine navedejo glede na vrstni red deležev v ponovno obnovljenem izdelku, pod pogojem, da seznam sestavin spremlja navedba "sestavine v ponovno obnovljenem izdelku" ali "sestavine izdelka, pripravljenega za uporabo",
- pri mešanicah sadja ali zelenjave, kjer nobeno sadje ali zelenjava ne prevladuje v deležu mase, je te sestavine mogoče navesti v drugačnem redu, pod pogojem, da seznam sestavin spremlja navedba "v spremenljivem deležu",
- pri mešanicah začimb ali zelišč, kjer nobena ne prevladuje po masi, se te sestavine lahko navede v drugačnem redu, pod pogojem, da seznam sestavin spremlja navedba "v spremenljivem deležu".
6. Sestavine se imenuje z njihovim značilnim imenom, kjer se to uporablja, v skladu s členom 5.
Vendar:
- sestavine, ki sodijo v eno od kategorij, navedenih v Prilogi I, in so sestavine drugega živila, je treba imenovati samo z imenom te kategorije.
Spremembe seznama kategorij v Prilogi I se lahko sklenejo v skladu s postopkom, predpisanim v členu 20(2).
Vendar mora ime "škrob", navedeno v Prilogi I, vedno dopolnjevati navedba njegovega značilnega rastlinskega izvora, če bi ta sestavina lahko vsebovala gluten.
- sestavine, ki pripadajo eni od kategorij, navedenih v Prilogi II, je treba imenovati z imenom te kategorije, ki mu sledi značilno ime ali številka ES; če ta sestavina pripada več kot eni kategoriji, se navede kategorija, ki ustreza glavnemu učinku tega živila.
Spremembe te Priloge v skladu z napredkom v znanstvenem in tehnološkem znanju se sprejme v skladu s postopkom, predpisanim v členu 20(2).
Vendar mora ime "modificirani škrob", navedeno v Prilogi II, vedno dopolnjevati navedba njegovega značilnega rastlinskega izvora, če bi ta sestavina lahko vsebovala gluten,
- arome se poimenujejo v skladu s Prilogo III,
- posebne določbe Skupnosti o navedbi obdelave neke sestavine z ionizirajočim sevanjem se sprejmejo naknadno v skladu s členom 95 Pogodbe.
7. Predpisi Skupnosti ali, kjer jih ni, nacionalni predpisi lahko predvidijo, da mora ime, pod katerim se določeno živilo prodaja, spremljati navedba posebne sestavine ali sestavin.
Za vse take nacionalne predpise se uporablja postopek, predpisan v členu 19.
Predpisi Skupnosti iz tega odstavka se sprejmejo v skladu s postopkom iz člena 20(2).
8. V primeru iz odstavka 4(b) se lahko sestavljena sestavina vključi v seznam sestavin pod svojim lastnim imenom, v kolikor je to zakonito določeno ali običajno, in sicer glede na njeno skupno težo, pod pogojem, da takoj sledi seznam njenih sestavin.
Tak seznam ni obvezen:
(a) kadar sestavljena sestavina predstavlja manj kot 25 % končnega izdelka; vendar ta izjema ne velja pri aditivih, za katere veljajo določbe odstavka 4(c);
(b) kadar je sestavljena sestavina živilo, za katero po pravilih Skupnosti ni potreben seznam sestavin.
9. Ne glede na odstavek 5 ni treba navesti vsebnosti vode:
(a) kadar se voda uporablja med proizvodnim postopkom samo za ponovno obnovitev sestavine, uporabljene v zgoščeni ali izsušeni obliki;
(b) pri tekočem mediju, ki se običajno ne zaužije.
Člen 7
1. Količino sestavine ali kategorije sestavin, ki se uporabljajo v proizvodnji ali pri pripravi živila, se navede v skladu s tem členom.
2. Navedba iz odstavka 1 je obvezna:
(a) kadar se določena sestavina ali kategorija sestavin navede v imenu, pod katerim se prodaja ali jo potrošnik navadno povezuje s tem imenom; ali
(b) kadar je določena sestavina ali kategorija sestavin poudarjena na označbi z besedami, slikami ali grafiko; ali
(c) kadar je določena sestavina ali kategorija sestavin bistvena za značilnost živila in razlikovanje od izdelkov, s katerimi bi jo lahko zamenjali zaradi njenega imena ali izgleda; ali
(d) v primerih, določenih v skladu s postopkom iz člena 20(2).
3. Drugi odstavek ne velja za:
(a) sestavino ali kategorijo sestavin:
- katerih neto plod je naveden v skladu s členom 8(4), ali
- katerih količine je po določbah Skupnosti že treba navajati na označbi, ali
- ki se uporablja v majhnih količinah zaradi aromatiziranja, ali
- ki, čeprav je navedena v imenu, pod katerim se živilo prodaja, ni taka, da bi vplivala na potrošnikovo izbiro v državi trženja, ker odstopanje v njeni količini ni bistveno za značilnost živila ali ga ne razlikuje od drugega podobnega živila. V primeru dvoma se po postopku iz člena 20(2) odloči, ali so izpolnjeni pogoji iz te alinee;
(b) kjer posebne določbe Skupnosti natančno določajo količino sestavine ali kategorije sestavin, ne da bi na označbi predvideli njeno navedbo.
(c) v primerih iz četrte in pete alinee člena 6(5);
(d) v primerih, določenih v skladu s postopkom iz člena 20(2).
4. Navedena količina, izražena kot odstotek, mora ustrezati količini sestavine ali sestavin v času njene/njihove uporabe. Vendar lahko določbe Skupnosti za določena živila dopuščajo odstopanja od tega načela. Take določbe se sprejmejo v skladu s postopkom iz člena 20(2).
5. Navedba iz odstavka 1 se pojavi v imenu, pod katerim se živilo prodaja, ali takoj poleg njega ali v seznamu sestavin v zvezi s sestavino ali kategorijo sestavin.
6. Ta člen velja brez poseganja v predpise Skupnosti o označevanju hranilne vrednosti živil.
Člen 8
1. Neto količina predpakiranih živil se izrazi:
- v enotah prostornine pri tekočinah,
- v enotah mase pri drugih izdelkih,
z uporabo enote liter, centiliter, mililiter, kilogram ali gram, kakor ustreza.
Predpisi Skupnosti, ali, kjer jih ni, nacionalni predpisi, ki se veljajo za določena navedena živila, lahko odstopajo od tega pravila.
Za vsak tak nacionalni predpis velja postopekiz člena 19.
2. (a) Kadar predpisi Skupnosti, ali kadar teh ni, nacionalni predpisi, zahtevajo navedbo določene vrste količine (npr. nazivna količina, minimalna količina, povprečna količina), ta količina v tej direktivi velja za neto količino.
Brez poseganja v obveščanje, predvideno v členu 24, države članice obvestijo Komisijo in druge države članice o vsakem ukrepu, sprejetem v skladu s to točko.
(b) Predpisi Skupnosti, ali kjer teh ni, nacionalni predpisi, lahko za določena navedena živila, po količini razvrščena v kategorije, zahtevajo druge navedbe količine.
Za take nacionalne predpise se uporablja postopek iz člena 19.
(c) Kjer predpakirana enota sestoji iz dveh ali več posameznih predpakiranih enot, ki vsebujejo enako količino enakega izdelka, se neto količina navede z neto količino, vsebovano v vsakem posameznem paketu, in skupnim številom teh paketov. Navedba teh podrobnosti pa seveda ni obvezna, kjer je od zunaj skupno število posameznih paketov jasno razvidno in se jih da zlahka prešteti in je zlahka vidna vsaj ena navedba neto količine, vsebovane v vsakem posameznem paketu.
(d) Kjer predpakirana enota sestoji iz dveh ali več posameznih predpakiranih enot, ki ne veljajo za enote prodaje, se neto količina navede s skupno neto količino in skupnim številom posameznih paketov. Ni treba, da predpisi Skupnosti, ali kjer teh ni, nacionalni predpisi pri določenih živil zahtevajo navedbo skupnega števila posameznih paketov.
Brez poseganja v obveščanje, predvideno v členu 24, države članice obvestijo Komisijo in druge države članice o vsakem ukrepu, sprejetem po tej točki.
3. Za živila, ki se navadno prodajajo po kosih, državam članicam ni treba zahtevati navedbo njihove neto količine, če je število kosov jasno vidno ali jih je mogoče od zunaj zlahka prešteti ali, če to ni mogoče, je navedeno na označbi.
Brez poseganja v obveščanje, predvideno v členu 24, države članice obvestijo Komisijo in druge države članice o vsakem ukrepu, sprejetem po tem odstavku.
4. Kjer se trdno živilo pojavlja v tekočem mediju, se kot neto plod živila prav tako navede na označbi.
V tem odstavku "tekoči medij" pomeni naslednje izdelke, po možnosti v mešanicah in tudi kadar so zamrznjeni ali na hitro zamrznjeni, pod pogojem, da je tekočina samo dodatek bistvenim elementom tega pripravka in tako ni odločilen dejavnik za nakup: voda, vodne raztopine soli, razsol, vodne raztopine živilskih kislin, kis, vodne raztopine sladkorjev, vodne raztopine drugih snovi za sladkanje, sadni ali zelenjavni sokovi pri sadju ali zelenjavi.
Ta seznam se lahko dopolni v skladu s postopkom iz člena 20(2).
Metode za preverjanje neto ploda se določijo v skladu s postopkom iz člena 20(2).
5. Neto količine ni obvezno navesti pri živilih:
(a) ki lahko v precejšnji meri izgubijo prostornino ali maso in se prodajajo po kosih ali stehtajo v prisotnosti kupca;
(b) katerih neto količina je pod 5 g ali 5 ml; vendar ta določba ne velja za začimbe in zelišča.
Predpisi Skupnosti ali, kjer jih ni, nacionalni predpisi za opisana živila lahko izjemoma predvidijo mejne vrednosti, višje od 5 g ali 5 ml, če ne škoduje obveščenosti kupca.
Brez poseganja v obveščanje, predvideno v členu 24, države članice obvestijo Komisijo in druge države članice o vsakem ukrepu, sprejetem v skladu s tem odstavkom.
6. Predpisi Skupnosti iz odstavka 1, drugi pododstavek, 2(b) in (d) in 5, drugi pododstavek, se sprejmejo v skladu s postopkom, predpisanim v členu 20(2).
Člen 9
1. Datum minimalnega roka trajanja živila je datum, do katerega to živilo ohrani svoje značilne lastnosti, kadar je pravilno shranjeno.
Navede se v skladu z odstavki od 2 do 5.
2. Pred datumom so besede:
- "Uporabno najmanj do…", kadar se datum navede z dnevom,
- "Uporabno najmanj do konca…" v drugih primerih.
3. Besede, navedene v odstavku 2, spremlja:
- ali sam datum, ali
- napotek, kje na označbi je datum naveden.
Te navedbe se po potrebi dopolnijo z opisom pogojev za hranjenje, katerih upoštevanje zagotavlja navedeno trajnost.
4. Datum sestavljajo navedba dneva, meseca in leta v nekodirani kronološki obliki.
Vendar pri živilih:
- katerih trajnost je manj kot tri mesece, zadostuje navedba dneva in meseca,
- katerih trajnost je več kot tri mesece, vendar ne več kot 18 mesecev, zadostuje navedba meseca in leta,
- katerih trajnost je več kot 18 mesecev, zadostuje navedba leta.
Podrobnosti glede navedbe datuma se lahko opredelijo v skladu s postopkom iz člena 20(2).
5. Upoštevaje predpise Skupnosti, ki določajo druge vrste navedbe datuma, se navedba datuma trajnosti ne zahteva za:
- sveže sadje in zelenjavo, vključno s krompirjem, ki niso bili olupljeni, rezani ali podobno obdelani. To odstopanje pa ne velja za kaleča semena in podobne izdelke, kot so kalčki stročnic,
- vina, likerska vina, peneča vina, aromatizirana vina in podobne izdelke, pridobljene iz sadja, razen grozdja, in pijače, ki sodijo v oznake KN 22060091, 22060093 in 22060099 ter so proizvedene iz grozdja ali grozdnega mošta,
- pijače, ki vsebujejo več kot 10 vol % alkohola,
- brezalkoholne pijače, sadne sokove, sadne nektarje in alkoholne pijače v posameznih posodah z več kot pet litri, namenjenih dobavi obratom javne prehrane,
- pekovsko ali slaščičarsko pecivo, ki se glede na vrsto navadno porabi v 24 urah po izdelavi,
- kis,
- kuhinjsko sol,
- žvečilni gumi in podobne izdelke za žvečenje,
- posamezne porcije sladoleda.
Člen 10
1. Pri živilih, ki so z mikrobiološkega stališča hitro pokvarljiva in zaradi tega lahko po krajšem obdobju predstavljajo neposredno nevarnost za zdravje ljudi, je treba datum minimalne trajnosti zamenjati z datumom uporabe.
"sista förbrukningsdag"
Tem besedam se doda:
- ali sam datum, ali
- napotek, kje na označbi se datum nahaja.
Te navedbe se dopolnijo z opisom pogojev hranjena, ki jih je treba upoštevati.
3. Datum sestavlja navedba dneva, meseca in po možnosti leta, v tem vrstnem redu in v nekodirani obliki.
4. V določenih primerih se lahko po postopku iz člena 20(2), odloči, ali so izpolnjeni pogoji iz odstavka 1.
Člen 11
1. Navodila za uporabo živila se navede na način, ki omogoča, da se ga lahko ustrezno uporabi.
2. Predpisi Skupnosti ali, kjer teh ni, nacionalni predpisi lahko pri določenih živilih opredelijo način, kako je treba navesti navodila za uporabo.
Za take nacionalne predpise se uporablja postopek iz člena 19.
Predpisi Skupnosti, navedeni v tem odstavku, se sprejmejo v skladu s postopkom iz člena 20(2).
Člen 12
Pravila o navedbi volumenskega deleža alkohola so pri izdelkih iz tarifnih številk 22.04 in 22.05 pravila, predpisana v posebnih določbah Skupnosti, ki se uporabljajo za te izdelke.
Pri drugih pijačah, ki vsebujejo več kot 1,2 vol % alkohola, se ta pravila določijo v skladu s postopkom iz člena 20(2).
Člen 13
1. (a) Pri predpakiranih živila se navedbe, predvidene v členih 3 in 4(2), pojavijo na predpakiranju ali označbi, ki je pritrjena nanj.
(b) Ne glede na točko (a) in brez poseganja v predpise Skupnosti o nazivnih količinah, je, kadar so predpakirana živila:
- namenjena končnemu potrošniku, vendar tržena na stopnji pred prodajo končnemu potrošniku in kjer na tej stopnji ne gre za prodajo obratom javne prehrane,
(c) v primeru, navedenem v točki (b), se navedbe iz člena 3(1) točka 1, 5 in 7, in po potrebi člena 10, pojavijo tudi na zunanji embalaži, v kateri so živila predstavljena za trženje.
2. Navedbe, predvidene v členih 3 in 4(2), naj bodo zlahka razumljive in označene na opaznem mestu tako, da so zlahka vidne, jasno čitljive in neizbrisne.
Nikakor ne smejo biti zakrite ali ločene z drugim pisnim ali slikovnim materialom.
3. Navedbe iz člena 3(1), točke 1, 4, 5 in 10 se prikažejo v istem vidnem polju.
Ta zahteva se lahko razširi na navedbe, predvidene v členu 4(2).
4. Pri steklenicah za ponovno uporabo, ki so neizbrisno označene in zaradi tega nimajo etikete, obročka ali vratne etikete ter embalažah ali posodah, katerih največja površina je manjša od 10 cm2, so potrebne samo navedbe iz člena 3(1), točke 1, 4 in 5.
V tem primeru ne velja odstavek 3.
5. Irska, Nizozemska in Združeno kraljestvo lahko predvidijo za mleko in mlečne izdelke v steklenicah za ponovno uporabo odstopanje od člena 3(1) in odstavka 3 tega člena.
Komisijo obvestijo o vseh ukrepih, sprejetih v skladu s prvim pododstavkom.
Člen 14
Pri živilih, ponujenih za prodajo končnemu potrošniku ali obratom javne prehrane v nepredpakirani obliki ali pakiranih na mestu prodaje na željo kupca ali predpakiranih za neposredno prodajo, države članice sprejmejo podrobna pravila o načinu, na katerega je treba prikazati navedbe iz členov 3 in 4(2).
Lahko se odločijo, da teh navedb, v celoti ali deloma, ne predpišejo kot obveznih, če je zagotovljena obveščenost kupca.
Člen 15
Ta direktiva ne vpliva na nacionalne predpise, ki ob pomanjkanju predpisov Skupnosti urejajo označevanje nekaterih živil, predstavljenih v slikoviti embalaži, kakršna so kipci ali spominki, na manj strog način.
Člen 16
1. Države članice zagotovijo, da se na njihovem ozemlju prepove dajanje v promet živil, za katera navedbe iz členov 3 in 4(2) niso napisane v potrošniku lahko razumljivem jeziku, razen če je obveščenost potrošnika o eni ali več navedbah na označbi učinkovito zagotovljena z drugimi ukrepi, določenimi po postopku iz člena 20(2).
2. Država članica, v kateri se izdelek trži, lahko na svojem ozemlju upoštevaje določbe Pogodbe predpiše, da se te navedbe na označbi navedejo v enem ali več jezikih, ki jih določi med uradnimi jeziki Skupnosti.
3. Odstavka 1 in 2 ne izključujeta možnosti, da se navedbe na označbe navedejo v več jezikih.
Člen 17
Države članice se vzdržijo podrobnejšega urejanja načina, na katerega se prikažejo navedbe iz členov 3 in 4(2), kakor je že urejeno v členih od 3 do 13.
Člen 18
1. Države članice ne smejo prepovedati prometa z živili, ki ustrezajo določbam te direktive, z uporabo neusklajenih nacionalnih predpisov, ki urejajo označevanje in predstavitev posameznih živil ali živil na splošno.
2. Odstavek 1 se ne uporablja za neusklajene nacionalne predpise, upravičene zaradi
- zaščite javnega zdravja,
- preprečevanja prevar, če ne ovirajo uporabe opredelitev in določb, predpisanih s to direktivo,
- varstva pravic industrijske in poslovne lastnine, navedb porekla, registriranih označb porekla in preprečevanja nelojalne konkurence.
Člen 19
Pri sklicevanju na ta člen, velja naslednji postopek, če država članica meni, da je treba sprejeti novo zakonodajo.
Komisijo in druge države članice obvesti o nameravanih ukrepih in navede razloge, ki jih opravičujejo. Komisija se v Stalnem odboru za živila, vzpostavljenem s Sklepom Sveta 69/414/EGS [6], posvetuje z državami članicami, če meni, da bo tako posvetovanje koristno ali ga zahteva katera od držav članic.
Država članica lahko nameravane ukrepe sprejme šele tri mesece po tem obvestilu in pod pogojem, da ni prejela nikakršnega negativnega mnenja Komisije.
V slednjem primeru Komisija pred potekom navedenega roka začne postopek, predviden v členu 20(2), da bi ugotovila, ali je mogoče nameravane ukrepi izvesti, po potrebi z ustreznimi spremembami.
Člen 20
1. Komisiji pomaga Stalni odbor za živila (v nadaljevanju "odbor").
2. Pri sklicevanju na ta odstavek, veljata člena 5 in 7 Sklepa 1999/468/ES ob upoštevanju člena 8 Sklepa.
Obdobje iz člena 5(6) Sklepa 1999/468/ES je določeno za tri mesece.
3. Odbor sprejme svoj poslovnik.
Člen 21
Če se izkaže, da so za lažjo uporabo te direktive potrebne prehodne določbe, se sprejmejo po postopku iz člena 20(2).
Člen 22
Ta direktiva ne vpliva na že 22. decembra 1978 veljavne predpise Skupnosti o označevanju in predstavljanju posameznih živil.
O vseh spremembah, potrebnih za uskladitev teh predpisov s to direktivo, se odloči v skladu s postopkom, ki se uporabi za vsega od teh predpisov.
Člen 23
Ta direktiva ne velja za izdelke za izvoz iz Skupnosti.
Člen 24
Države članice zagotovijo, da Komisija prejme besedilo vseh najpomembnejših nacionalnih predpisov, ki jih sprejmejo na področju, urejenem s to direktivo.
Člen 25
Ta direktiva velja tudi za francoske čezmorske departmaje.
Člen 26
1. Direktiva 79/112/EGS, kakor je bila spremenjena z v Prilogi IV, del A navedenimi direktivami, preneha veljati, kar ne vpliva na obveznosti držav članic glede skrajnih rokov za prenos, navedenih v Prilogi IV, del B.
2. Sklici na razveljavljeno direktivo veljajo kot sklici na to direktivo in jih je treba brati v skladu s korelacijsko tabelo iz Priloge V.
Člen 27
Direktiva Komisije 2000/63/ES
(Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju naslednjega:
(1) Treba je vzpostaviti merila čistosti za vse aditive razen barvil in sladil, navedene v Direktivi Evropskega parlamenta in Sveta 95/2/ES z dne 20. februarja 1995 o aditivih za živila razen barvil in sladil [3], kakor je bila nazadnje spremenjena z Direktivo 98/72/ES [4].
(2) Direktiva Komisije 96/77/ES z dne 2. decembra 1996 o posebnih merilih čistosti aditivov za živila razen barvil in sladil [5], kakor je bila spremenjena z Direktivo 98/86/ES [6], določa merila čistosti za številne aditive za živila. To direktivo je zdaj treba dopolniti z merili čistosti za preostale aditive za živila, navedene v Direktivi 95/2/ES.
(3) Glede na tehnični razvoj je treba merila čistosti za butilhidroksianizol (BHA), določena v Direktivi 96/77/ES, spremeniti. Zato je treba to direktivo prilagoditi.
(4) Treba je upoštevati podrobne opise in analizne metode za aditive, kakor so določeni v Codex Alimentarius, ki ga je pripravil Skupni strokovni odbor FAO/WHO za aditive za živila (JECFA).
(5) Aditive za živila, če so pripravljeni s proizvodnimi postopki ali iz začetnih surovin, ki se bistveno razlikujejo od aditivov, že ovrednotenih v Znanstvenem odboru za živila, ali aditivov, navedenih v tej direktivi, je treba predložiti Znanstvenemu odboru za živila v varnostno presojo s poudarkom na merilih čistosti.
(6) Ukrepi, predvideni s to direktivo, so v skladu z mnenjem Stalnega odbora za živila –
SPREJELA NASLEDNJO DIREKTIVO:
Člen 1
Direktiva 96/77/ES se spremeni:
1. V Prilogi se besedilo, ki se nanaša na E 320 — butilhidroksianizol (BHA), nadomesti z besedilom iz Priloge 1 te direktive.
2. Prilogi se doda besedilo Priloge 2 te direktive.
Člen 2
1. Države članice sprejmejo zakone in druge predpise, potrebne za uskladitev s to direktivo, najpozneje do 31. marca 2001. O tem takoj obvestijo Komisijo.
2. Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
3. Živila, ki so že na trgu ali so bila označena pred 31. marcem 2001 in niso v skladu s to direktivo, je dovoljeno prodajati, dokler se zaloge ne porabijo.
Člen 3
Direktiva 2000/69/ES Evropskega parlamenta in Sveta
z dne 16. novembra 2000
o mejnih vrednostih benzena in ogljikovega monoksida v zunanjem zraku
EVROPSKI PARLAMENT IN SVET EVROPSKE UNIJE STA –
ob upoštevanju Pogodbe o ustanovitvi Evropske skupnosti in zlasti člena 175(1) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
po posvetovanju z Odborom regij,
v skladu s postopkom, iz člena 251 Pogodbe [3],
ob upoštevanju naslednjega:
(1) Na podlagi načel, vsebovanih v členu 174 Pogodbe, so v Programu Skupnosti za politiko in ukrepanje v zvezi z okoljem in trajnostnim razvojem (Peti okoljski delovni program) [4], ki ga dopolnjuje Sklep št. 2179/98/ES Evropskega parlamenta in Sveta [5] o njegovem pregledu, predvidene zlasti spremembe zakonodaje o onesnaževalih zraka. Ta program priporoča določitev dolgoročnih ciljev za kakovost zraka. Člen 174 Pogodbe zahteva, da se v zvezi z varovanjem zdravja ljudi in okolja uporabi previdnostno načelo.
(2) Člen 152 Pogodbe določa, da morajo zahteve za varovanje zdravja biti sestavni del drugih politik Skupnosti. Člen 3(1)(p) Pogodbe določa, da morajo dejavnosti Skupnosti prispevati k doseganju visoke ravni varovanja zdravja.
(3) Na podlagi člena 4(5) Direktive Sveta 96/62/ES z dne 27. septembra 1996 o ocenjevanju in upravljanju kakovosti zunanjega zraka [6] mora Svet sprejeti zakonodajo, predvideno v odstavku 1, in določbe iz odstavkov 3 in 4 navedenega člena.
(4) Direktiva 96/62/ES zahteva, da se pripravijo načrti kratkoročnih ukrepov za območja, kjer koncentracije onesnaževal v zunanjem zraku presegajo vsoto mejne vrednosti in začasnega sprejemljivega preseganja mejne vrednosti, ki se uporabljajo, da se zagotovi skladnost z mejnimi vrednostmi do datumov, ki so bili določeni.
(5) Direktiva 96/62/ES določa, da morajo numerične vrednosti mejnih vrednosti temeljiti na ugotovitvah mednarodnih znanstvenih skupin, ki delujejo na tem področju. Komisija mora upoštevati najnovejše podatke, pridobljene pri znanstvenem raziskovanju na zadevnih epidemiološkem in okoljskem področju, ter zadnji napredek v meroslovju, da se ponovno proučijo elementi, na katerih temeljijo mejne vrednosti.
(6) Ukrepi, potrebni za izvajanje te direktive, naj bi se sprejeli skladno s Sklepom Sveta 1999/468/ES z dne 28. junija 1999 o določitvi postopkov za uresničevanje Komisiji podeljenih izvedbenih pooblastil [7].
(7) Spremembe, potrebne za prilagoditev znanstvenemu in tehničnemu napredku, se lahko nanašajo samo na merila in tehnike za ocenjevanje koncentracij benzena in ogljikovega monoksida ali na podrobne dogovore o pošiljanju informacij Komisiji in ne smejo neposredno ali posredno vplivati na spreminjanje mejnih vrednosti.
(8) Mejne vrednosti, določene v tej direktivi, so minimalne zahteve; skladno s členom 176 Pogodbe lahko države članice ohranijo ali uvedejo strožje varstvene ukrepe; strožje mejne vrednosti se zlasti lahko uvedejo zato, da se varuje zdravje posebej občutljivih kategorij prebivalstva, kot so otroci in bolnišnični pacienti. Država članica lahko zahteva, da se mejne vrednosti dosežejo pred datumi, določenimi v tej direktivi.
(9) Benzen je genotoksična rakotvorna snov, za katero se prag, pod katerim ni nevarna za zdravje ljudi, ne more določiti.
(10) Vendar pa lahko države članice v posebnih pogojih zaprosijo Komisijo za enkratno, časovno omejeno podaljšanje, če je mejne vrednosti za benzen, kot so določene v tej direktivi, težko doseči zaradi lokacijsko svojstvenih disperzijskih značilnosti ali tamkajšnjih klimatskih razmer in če bi uporaba ukrepov povzročila resne socialno-ekonomske probleme.
(11) Zato da se olajša pregled te direktive v letu 2004, naj bi Komisija in države članice spodbudile raziskave o učinkih benzena in ogljikovega monoksida, upoštevajoč onesnaženost zraka v zaprtih prostorih ter na prostem.
(12) Standardizirane točne merilne tehnike ter skupna merila za lokacije merilnih postaj so pomemben element pri ocenjevanju kakovosti zunanjega zraka, da se pridobijo informacije, primerljive v celotni Skupnosti.
(13) Informacije o koncentracijah benzena in ogljikovega monoksida naj bi se poslale Komisiji kot osnova za redna poročila.
(14) Najnovejše informacije o koncentracijah benzena in ogljikovega monoksida v zunanjem zraku naj bi bile lahko dostopne javnosti –
SPREJELA NASLEDNJO DIREKTIVO:
Člen 1
Cilji
Cilji te direktive so:
(a) določiti mejne vrednosti za koncentracije benzena in ogljikovega monoksida v zunanjem zraku, da se preprečijo ali zmanjšajo škodljivi učinki na zdravje ljudi in okolje kot celoto ali da se tem učinkom izogne;
(b) oceniti koncentracije benzena in ogljikovega monoksida v zunanjem zraku na podlagi skupnih metod in meril;
(c) pridobiti zadostne informacije o koncentracijah benzena in ogljikovega monoksida v zunanjem zraku ter zagotoviti, da so dostopne javnosti;
(d) ohraniti kakovost zunanjega zraka, kjer je ta dobra, in jo v drugih primerih izboljšati glede na benzen in ogljikov monoksid.
Člen 2
Opredelitve pojmov
Uporabljajo se opredelitve pojmov iz člena 2 Direktive 96/62/ES.
V tej direktivi izraz:
(a) "zgornji ocenjevalni prag" pomeni raven onesnaženosti, določeno v Prilogi III, pod katero se za ocenjevanje kakovosti zunanjega zraka lahko uporabi kombinacija meritev in metod modeliranja, skladno s členom 6(3) Direktive 96/62/ES;
(b) "spodnji ocenjevalni prag" pomeni raven onesnaženosti, določeno v Prilogi III, pod katero se za ocenjevanje kakovosti zunanjega zraka lahko uporabijo le metode modeliranja ali objektivnega presojanja, skladno s členom 6(4) Direktive 96/62/ES;
(c) "meritve na stalnem mestu" pomeni meritve, izvedene skladno s členom 6(5) Direktive 96/62/ES.
Člen 3
Benzen
1. Države članice sprejmejo potrebne ukrepe za zagotovitev, da koncentracije benzena v zunanjem zraku, ocenjene skladno s členom 5, ne presegajo mejne vrednosti iz Priloge I glede na tam navedene datume.
Sprejemljivo preseganje iz Priloge I se uporablja skladno s členom 8 Direktive 96/62/ES.
2. Država članica lahko zaprosi Komisijo za časovno omejeno podaljšanje, kadar je mejno vrednost iz Priloge I težko doseči zaradi lokacijsko svojstvenih disperzijskih značilnosti ali tamkajšnjih klimatskih razmer, kot so nizka hitrost vetra in/ali razmere, ki prispevajo k izhlapevanju, in če bi uporaba ukrepov povzročila resne socialno-ekonomske probleme. Komisija lahko skladno s postopkom iz člena 12(2) Direktive 96/62/ES na zahtevo države članice in, ne da bi to posegalo v člen 8(3) te direktive, odobri enkratno podaljšanje za obdobje petih let, če zadevna država članica:
- določi zadevna področja in/ali strnjena naselja;
- utemelji takšno podaljšanje;
- izkaže, da so bili sprejeti vsi razumni ukrepi za zmanjšanje koncentracij zadevnih snovi in za zmanjšanje področja, kjer je mejna vrednost presežena, in
- oriše prihodnji razvoj glede na ukrepe, ki jih bo sprejela skladno s členom 8(3) Direktive 96/62/ES.
Mejna vrednost za benzen, ki se odobri za to časovno omejeno podaljšanje, pa ne presega 10 μg/m3.
Člen 4
Ogljikov monoksid
Države članice sprejmejo potrebne ukrepe za zagotovitev, da koncentracije ogljikovega monoksida v zunanjem zraku, ocenjene skladno s členom 5, ne presegajo mejne vrednosti iz Priloge II glede na tam navedene datume.
Sprejemljivo preseganje iz Priloge II se uporablja skladno s členom 8 Direktive 96/62/ES.
Člen 5
Ocenjevanje koncentracij
1. Zgornji in spodnji ocenjevalni prag za benzen in ogljikov monoksid sta taka, kot je podano v oddelku I Priloge III.
Razvrstitev vsakega območja ali strnjenega naselja za namene člena 6 Direktive 96/62/ES se pregleda vsaj vsakih pet let skladno s postopkom, določenim v oddelku II Priloge III k tej direktivi. Razvrstitev se pregleda prej, če pride do bistvenih sprememb pri dejavnostih, ki so pomembne za koncentracije benzena ali ogljikovega monoksida v zunanjem zraku.
2. Merila za določanje lokacije vzorčevalnih mest za merjenje benzena in ogljikovega monoksida v zunanjem zraku so navedena v Prilogi IV. Najmanjše število vzorčevalnih mest za merjenje koncentracij vsakega ustreznega onesnaževala na stalnem mestu je določeno v Prilogi V in ta vzorčevalna mesta se pripravijo v vsakem območju ali strnjenem naselju, kjer so meritve potrebne, če je meritev na stalnem mestu edini vir podatkov o tamkajšnjih koncentracijah.
3. Pri območjih in strnjenih naseljih, kjer se informacije z merilnih postaj na stalnem mestu dopolnijo z informacijami iz drugih virov, kot so kataster emisij, indikativne merilne metode in modeliranje kakovosti zraka, sta število postaj za meritve na stalnem mestu, ki jih je treba namestiti, in prostorska ločljivost drugih tehnik zadostni, da se koncentracije onesnaževal zraka določijo skladno z oddelkom I Priloge IV in oddelkom I Priloge VI.
4. Pri območjih in strnjenih naseljih, kjer se meritev ne zahteva, se lahko uporabijo modeliranje ali tehnike objektivnega presojanja.
5. Referenčne metode za analiziranje in vzorčenje benzena in ogljikovega monoksida so podane v oddelkih I in II Priloge VII. Oddelek III Priloge VII bo določil referenčne tehnike za modeliranje kakovosti zraka, ko bodo take tehnike na voljo.
6. Datum, do katerega države članice obvestijo Komisijo o metodah, ki so jih uporabile za preliminarno oceno kakovosti zraka po točki (d) člena 11(1) Direktive 96/62/ES, je datum iz člena 10 te direktive.
7. Spremembe, potrebne za prilagoditev določb tega člena in prilog III do VII znanstvenemu in tehničnemu napredku, se sprejmejo skladno s postopkom iz člena 6(2), vendar ne smejo povzročiti neposrednih ali posrednih sprememb mejnih vrednosti.
Člen 6
Odbor
1. Komisiji pomaga odbor iz člena 12(2) Direktive 96/62/ES, v nadaljnjem besedilu "odbor".
2. Pri sklicevanju na ta odstavek se uporabljata člena 5 in 7 Sklepa 1999/468/ES ob upoštevanju določb člena 8 Sklepa.
Obdobje iz člena 5(6) Sklepa 1999/468/ES se določi na tri mesece.
3. Odbor sprejme svoj poslovnik.
Člen 7
Obveščanje javnosti
1. Države članice zagotovijo, da so najnovejše informacije o koncentracijah benzena in ogljikovega monoksida v zunanjem zraku redno na voljo javnosti ter ustreznim organizacijam, kot so okoljske organizacije, potrošniške organizacije, organizacije, ki zastopajo interese občutljivega prebivalstva in drugi ustrezni organi zdravstvenega varstva, preko npr. preko televizije in radija, tiska, informacijskih panojev ali računalniških omrežij, teleteksta, telefona ali faksa.
Informacije o koncentracijah benzena v zunanjem zraku, kot povprečni vrednosti zadnjih 12 mesecev, se posodabljajo vsaj vsake tri mesece in, kadar je to mogoče, vsak mesec. Informacije o koncentracijah ogljikovega monoksida v zunanjem zraku, kot največjem tekočem povprečju v osmih urah, se posodobijo vsaj vsak dan in, kadar je to mogoče, vsako uro.
Informacije iz drugega pododstavka prikažejo najmanj vsako prekoračitev koncentracij, izraženih v mejnih vrednostih v času povprečenja iz prilog I in II. Vključujejo tudi kratko oceno v zvezi z mejnimi vrednostmi in ustrezne informacije o učinkih na zdravje.
2. Pri izdelavi načrtov ali programov, ki so po členu 8(3) Direktive 96/62/ES na voljo javnosti, države članice dajo te informacije na voljo tudi organizacijam iz odstavka 1 tega člena. To vključuje tudi dokumentacijo, ki je zahtevana v Prilogi VI(II) te direktive.
3. Informacije, ki so na voljo javnosti in organizacijam po odstavkih 1 in 2, so jasne, razumljive in dostopne.
Člen 8
Poročilo in pregled
1. Najkasneje 31. decembra 2004 Komisija predloži Evropskemu parlamentu in Svetu poročilo, ki temelji na izkušnjah, pridobljenih pri uporabi te direktive, in zlasti na rezultatih zadnjih znanstvenih raziskav o učinkih izpostavljenosti benzenu in ogljikovemu monoksidu na zdravje ljudi, pri čemer se posebna pozornost posveti občutljivemu prebivalstvu, in na ekosisteme, ter na tehnološkem napredku, skupaj z napredkom, doseženim pri metodah merjenja in drugačnega ocenjevanja koncentracij benzena in ogljikovega monoksida v zunanjem zraku.
2. Poročilo iz odstavka 1 glede benzena in ogljikovega monoksida upošteva zlasti:
(a) trenutno kakovost zraka in trende do leta 2010 in kasneje;
(b) možnost nadaljnjega zmanjševanja onesnažujočih emisij pri vseh ustreznih virih, upoštevajoč tehnično izvedljivost in stroškovno učinkovitost;
(c) odnose med onesnaževali in možnostmi za kombinirane strategije za doseganje zahtev Skupnosti na področju kakovosti zraka in povezanih področjih;
(d) sedanje in prihodnje zahteve glede obveščanja javnosti in izmenjave informacij med državami članicami in Komisijo;
(e) izkušnje, pridobljene pri uporabi te direktive v državah članicah, skupaj zlasti s pogoji iz Priloge IV, skladno s katerimi je bila meritev izvedena.
3. Zato da se ohrani visoka raven varovanja zdravja ljudi in okolja, poročilo iz odstavka 1 spremljajo, če je to primerno, predlogi za spremembo te direktive, ki bi lahko vključevali nadaljnja podaljšanja roka za izpolnjevanje mejne vrednosti za benzen iz Priloge I, o katerem se je mogoče dogovoriti po členu 3(2).
Člen 9
Sankcije
Države članice določijo sankcije, ki se uporabljajo za kršitve nacionalnih predpisov, sprejetih na podlagi te direktive. Sankcije so učinkovite, sorazmerne in odvračilne.
Člen 10
Izvajanje
1. Države članice sprejmejo zakone in druge predpise, potrebne za uskladitev s to direktivo, najkasneje do 13. decembra 2002. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice Komisiji sporočijo besedilo temeljnih predpisov nacionalne zakonodaje, sprejetih na področju, ki ga ureja ta direktiva.
Člen 11
Začetek veljavnosti
Uredba Komisije (ES) št. 645/2000
z dne 28. marca 2000
o določitvi natančnih izvedbenih pravil, potrebnih za pravilno delovanje nekaterih določb člena 7 Direktive Sveta 86/362/EGS in člena 4 Direktive Sveta 90/642/EGS glede spremljanja mejnih vrednosti ostankov pesticidov v in na žitih ter proizvodih rastlinskega izvora, vključno s sadjem in zelenjavo
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 86/362/EGS z dne 24. julija 1986 o določanju mejnih vrednosti ostankov pesticidov v in na žitih, kakor je bila nazadnje spremenjena z Direktivo Komisije 1999/71/ES [1], in zlasti člena 7 Direktive,
ob upoštevanju Direktive Sveta 90/642/EGS z dne 27. novembra 1990 o določanju mejnih vrednosti ostankov pesticidov v in na proizvodih rastlinskega izvora, vključno s sadjem in zelenjavo [2], kakor je bila nazadnje spremenjena z Direktivo 1999/71/ES, in zlasti člena 4 Direktive,
ob upoštevanju naslednjega:
(1) Člen 7 Direktive 86/362/EGS in člen 4 Direktive 90/642/EGS določata temeljne določbe o spremljanju pesticidov v in na žitih, sadju in zelenjavi.
(2) Izkušnje pri pripravi in izvajanju priporočil Komisije so pokazale, da bi bilo večletno načrtovanje z možnostjo vsakoletnih prilagoditev najbolj učinkovit pristop k uveljavljanju usklajenih programov Evropske unije za spremljanje.
(3) Člen 7 Direktive 86/362/EGS in člen 4 Direktive 90/642/EGS določata revizijo in sprejem vseh potrebnih ukrepov, kot je objava poročil s primerjanjem in združevanjem podatkov držav članic s strani Komisije Evropske skupnosti ter sprejem ukrepov na ravni skupnosti v primeru kršitev mejnih vrednosti. Izkušnje so potrdile, da morajo laboratoriji za analiziranje ostankov pesticidov delovati z visokim zagotovilom kakovosti, da bi lahko z zaupanjem uporabili njihove rezultate. Sodelovanje laboratorijev v rednih preverjanjih strokovnosti ter njihovo izvajanje postopkov splošne kontrole kvalitete lahko služi kot izpolnjevanje zahtev za akreditacijo iz člena 3 Direktive Sveta 93/99/EGS z dne 29. oktobra 1993 o dodatnih ukrepih pri uradni kontroli živil [3].
(4) Ker mora Komisija pri primerjanju in združevanju podatkov, ki jih predložijo države članice za poročila Evropske skupnosti, zaupati kvaliteti, točnosti in primerljivosti teh podatkov, je primerno, da Komisija finančno podpre ukrepe za doseganje najvišjih možnih standardov programov spremljanja. Še posebej je na rednih sestankih strokovnjakov potrebno podpreti redno preverjanje strokovnosti laboratorijev ter revizijo in razvoj napotkov za postopke preverjanja kvalitete.
(5) Primerno je, da Komisija finančno podpre ukrepe, ki podpirajo druge vidike usklajevanja spremljanja ostankov pesticidov na ravni skupnosti. Še posebej je potrebno podpreti delo, ki omogoča odziv Komisije na zahteve po postopnem delovanju v smeri sistema, ki bi omogočal ugotavljanje dejanske izpostavljenosti s prehrano iz podatkov o spremljanju.
(6) Sporočilo Komisije o varovanju zdravja potrošnikov in hrane (COM(97) 183) opisuje ravnanje pri hrani; veterinarsko in fitosanitarno kontrolo ter inšpekcijske preglede. Spremljanje ostankov pesticidov v in na žitih, sadju in zelenjavi predstavlja aktivnost, ki bi jo morala pokrivati inšpekcijska služba.
(7) Spremljanje v letih 1996 in 1997 je pokazalo kršitve mejnih vrednosti, ki jih določa spremenjena Direktiva 90/642/EGS.
(8) Spremenjena Direktiva 90/642/EGS, kakor tudi spremenjena Direktiva 86/362/EGS določata sprejem ukrepov na ravni skupnosti v primeru ugotovljenih kršitev ter natančna pravila za izvajanje, ki so potrebna za pravilno spremljanje.
(9) Potreben je kratek pregled sistemov za spremljanje v vseh državah članicah, da bi izboljšali spremljanje ostankov pesticidov v skupnosti ter pripomogli k njegovemu pravilnemu delovanju.
(10) Potrebno je pripraviti natančna izvedbena pravila, ki so potrebna za pravilno delovanje določb za spremljanje. Takšna pravila morajo jasno opredeliti ukrepe in postopke Komisije glede finančne podpore, ki jo le-ta lahko dodeli v okviru proračunsko dodeljenih sredstev.
(11) Ukrepi, predvideni s to uredbo, so v skladu z mnenjem Stalnega odbora za zdravje rastlin –
SPREJELA NASLEDNJO UREDBO:
Člen 1
1. Priporočila Komisije, ki jih je le-ta dala v skladu s členom 7(2)(b) Direktive 86/362/EGS in členom 4(2)(b) Direktive 90/642/EGS, lahko pokrivajo obdobje enega do petih let.
2. Da bi omogočili učinkovito vsakoletno izvajanje večletnih programov za spremljanje, lahko Komisija predloži letne osnutke potrdilnih in dodatnih priporočil; predloži jih Stalnemu odboru za zdravje rastlin, kot to določata člen 7(2)(b) Direktive 86/362/EGS ter člen 4(2)(b) Direktive 90/642/EGS.
Člen 2
Da bi Komisija olajšala pravilno delovanje določb odstavkov 2 in 3 člena 7 Direktive 86/362/EGS ter člena 4 Direktive 90/642/EGS, bo storila naslednje:
1. usklajevala aktivnosti držav članic v zvezi z zahtevami za pripravljanje, zapisovanje, vodenje in predajo podatkov o spremljanju ter programov za spremljanje, kot je to primerno v skladu z napotki Stalnega odbora za zdravje rastlin, zlasti z napotki o postopkih za kontrolo kvalitete analiz ostankov pesticidov [4] ter delovnega dokumenta z napotki državam članicam v zvezi z izvajanjem priporočil Komisije glede usklajenih programov skupnosti za spremljanje [5];
2. dodelila finančno podporo v okviru dodeljenih sredstev, ki so na voljo v proračunu Evropske skupnosti:
(a) za redno organiziranje preverjanja, praviloma vsaki dve leti, strokovnosti vseh laboratorijev, ki opravljajo analize, da bi zagotovili kvaliteto, točnost in primerljivost podatkov, ki jih države članice vsako leto pošljejo Komisiji in drugim državam članicam, s primerjavo in združenimi za objavo s strani Komisije, v skladu z določbami člena 7(3) Direktive 86/362/EGS ter člena 4(3) Direktive 90/642/EGS;
(b) za organizacijo razvoja postopkov kontrole kvalitete pri analizah ostankov pesticidov v obliki napotkov Stalnega odbora za zdravje rastlin ter za organizacijo rednih revizij izvajanja teh postopkov v laboratorijih držav članic za analizo ostankov, kar se opravi praviloma vsaki dve leti na sestankih strokovnjakov, da bi zagotovili kvaliteto, točnost in primerljivost podatkov, ki jih države članice vsako leto pošljejo Komisiji in drugim državam članicam, s primerjavo in združenimi za objavo s strani Komisije, v skladu z določbami člena 7(3) Direktive 86/362/EGS ter člena 4(3) Direktive 90/642/EGS;
(c) za vsakoletno organizacijo študij, posvetov in drugih priprav, ki dovoljujejo Komisiji postopno delovanje v smeri sistema, ki bi lahko omogočal ugotavljanje dejanske izpostavljenosti pesticidom preko prehrane na podlagi podatkov o spremljanju, kot to zahtevata drugi pododstavek člena 7(3) Direktive 86/362/EGS ter člena 4(3) Direktive 90/642/EGS; in
(d) za organizacijo drugih ukrepov na ravni skupnosti, ki so potrebni za pravilno izvajanje odstavkov 2 in 3 člena 7 Direktive 86/362/EGS in člena 4 Direktive 90/642/EGS, ki jih lahko določita Komisija in Stalni odbor za zdravje rastlin.
Člen 3
1. Komisija bo z odločbo, ki bo sprejeta v skladu s postopki iz člena 12 Direktive 86/362/EGS ter člena 10 Direktive 90/642/EGS, določila upravičenca ali upravičence do finančne podpore, predvidene s členom 2(2).
2. Odločba Komisije iz odstavka 1 mora navajati zlasti naslednje:
- ime upravičenca ali upravičencev do finančne podpore skupnosti,
- skupni strošek ukrepa, ki ga je potrebno izvesti ter prispevke vpletenih strani pri izvajanju ukrepa, vključno z Evropsko skupnostjo,
- kratek opis ukrepa, ki ga je potrebno izvesti,
- časovni razpored za izvršitev ukrepa.
Člen 4
Države članice morajo zagotoviti, da so bili rezultati analiz, ki jih vsako leto pošljejo Komisiji in drugim državam članicam, v skladu z določbami člena 7(3) Direktive 86/362/EGS ter člena 4(3) Direktive 90/642/EGS, dobljeni v laboratorijih, ki:
- ustrezajo zahtevam člena 3 Direktive 93/99/EGS, in
- storijo vse potrebno za izvajanje postopkov preverjanja kvalitete analiz ostankov pesticidov, predvidenih v členu 2(2)(b) te uredbe.
Poleg tega morajo države članice zagotoviti, da je sodelovanje v usklajenem programu skupnosti omejeno na laboratorije, ki so sodelovali v prejšnjem ali ki bodo sodelovali v naslednjem krogu preverjanja strokovnosti, ki ga organizira skupnost, predvidenega v členu 2(2)(b) te uredbe.
Člen 5
1. Komisija bo imenovala posebne primerno usposobljene uradnike, ki bodo v državah članicah skupaj z nacionalnimi organi spremljali izvajanje nacionalnih programov ter programov skupnosti za spremljanje ostankov pesticidov v in na živilih rastlinskega izvora. To vključuje jemanje vzorcev ter delo v ustreznih laboratorijih.
2. Uradniki bodo obiskali nacionalne organe v vsaki od držav članic, ki bodo sodelovale z imenovanimi uradniki Komisije ter jim nudili vso potrebno pomoč pri izpolnjevanju njihovih nalog. Programi obiskov bodo organizirani in izvedeni v sodelovanju z zadevno državo članico. V vsakem primeru pa bodo nacionalni organi ostali odgovorni za izvajanje kontrole.
3. Komisija bo uskladila urnik teh obiskov z nacionalnimi uradniki. Poleg strokovnjakov obiskane države članice lahko strokovnjake Komisije med obiski spremljajo eden ali več strokovnjakov ene ali več drugih držav članic. Med obiski strokovnjak države članice ali strokovnjaki, ki jih določi Komisija, upoštevajo upravne predpise Komisije.
4. Po vsakem obisku bo Komisija pripravila pisno poročilo. Obiskana država članica bo imela možnost dajanja pripomb na poročilo.
5. Komisija bo s pisnimi poročili redno obveščala vse države članice ter Stalni odbor za zdravje rastlin o rezultatih obiskov v vsaki od držav članic. Komisija bo obvestila Evropski parlament. Komisija bo tudi redno dajala poročila na voljo javnosti.
6. Določbe tega člena bodo ponovno pregledane do 31. oktobra 2001.
Člen 6
Ta uredba začne veljati 1. aprila 2000.
Ta uredba je v celoti zavezujoča in se neposredno uporablja v vseh državah članicah.
Uredba Sveta (ES) št. 657/2000
z dne 27. marca 2000
o tesnejšem dialogu s sektorjem za ribolov in s skupinami, na katere se nanaša skupna ribiška politika
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti, zlasti člena 37 Pogodbe,
ob upoštevanju predloga Komisije,
ob upoštevanju mnenja Evropskega parlamenta,
(2) ker je mogoče glede na naloge Svetovalnega odbora za ribištvo in ribogojstvo (ACFA), obnovljenega s Sklepom Komisije 1999/478/ES [1], te cilje tesnejšega dialoga in jasnosti olajšati z uvedbo novih ukrepov za izboljšanje na eni strani organizacije sestankov ACFA in na drugi strani posredovanja informacij o poglavitnih zadevah in doseženih rezultatih zadevnim skupinam;
(3) ker je v ta namen evropskim trgovinskim organizacijam treba pomagati pri pripravi sestankov ACFA, da bi spodbudili obsežno študijo vprašanj, povezanih s skupno ribiško politiko, in vplivov njenih ukrepov, razvili nove iniciative v sektorju in, če je možno, poiskali skupna stališča o osnutkih predlogov Komisije;
(4) ker je treba zato, da bi izboljšali okoliščine, v katerih se sprejema odločitve, sektor o načrtovanih iniciativah obvestiti že na začetnih stopnjah načrtovanja, cilje in podrobnosti različnih ukrepov skupne ribiške politike pa razložiti vsem zadevnim skupinam,
SPREJEL NASLEDNJO UREDBO:
Člen 1
V okviru pogojev, določenih v Prilogi, Komisija nosi stroške:
- sestankov, ki jih organizirajo evropske trgovinske organizacije in so namenjeni pripravi sestankov Svetovalnega odbora za ribištvo in ribogojstvo,
- razlag ciljev skupne ribiške politike in ukrepov, ki se nanašajo nanjo, in še zlasti predlogov Komisije, ter posredovanj pomembnih informacij s tega področja ribolovnemu sektorju in zadevnim skupinam, ter ohranjanja rednih stikov z organizacijami in zadevnimi skupinami.
Financiranje se lahko zagotovi tudi za sestanke strokovnjakov, ki jih organizira Komisija, da bi podprla dejavnosti iz druge alinee prvega pododstavka.
Člen 2
Komisija lahko opravi vse preveritve, ki se ji zdijo potrebne, da bi zagotovila skladnost s pogoji in izvajanje nalog, ki jih ta uredba dodeljuje evropskim trgovinskim organizacijam. Slednje so dolžne pomagati predstavnikom, ki jih za ta namen imenuje Komisija.
Člen 3
Ta uredba začne veljati sedmi dan po objavi v Uradnem listu Evropskih skupnosti.
Uredba Sveta (ES) št. 813/2000
z dne 17. aprila 2000
o dopolnitvi Priloge k Uredbi Komisije (ES) št. 1107/96 o registraciji geografskih označb in označb porekla po postopku iz člena 17 Uredbe (EGS) št. 2081/92
SVET EVROPSKE UNIJE JE –
ob upoštevanju Pogodbe o ustanovitvi Evropske skupnosti,
ob upoštevanju predloga Komisije,
ob upoštevanju Uredbe Sveta (EGS) št. 2081/92 z dne 14. julija 1992 o zaščiti geografskih označb in označb porekla za kmetijske proizvode in živila [1] in zlasti člena 17(2) Uredbe,
ob upoštevanju naslednjega:
(1) Zahtevani so bili dodatni podatki o posameznih imenih, ki so jih prijavile države članice po členu 17 Uredbe (EGS) št. 2081/92, da se zagotovi njihovo skladnost s členoma 2 in 4 navedene uredbe. Preučitev navedenih dodatnih podatkov je pokazala, da so imena usklajena z navedenima členoma. Zato jih je treba registrirati in dodati k Prilogi k Uredbi Komisije (ES) št. 1107/96 [2].
(2) Odbor, predviden s členom 15 Uredbe (EGS) št. 2081/92, ni dal pozitivnega mnenja –
SPREJEL NASLEDNJO UREDBO:
Člen 1
Imena v Prilogi k tej uredbi se dodajo k Prilogi k Uredbi Komisije (ES) št. 1107/96.
Člen 2
Ta uredba začne veljati z dnem objave v Uradnem listu Evropskih skupnosti.
Uredba Komisije (ES) št. 1685/2000
z dne 28. julija 2000
o določitvi podrobnih pravil za izvajanje Uredbe Sveta (ES) št. 1260/1999 glede upravičenosti izdatkov za aktivnosti, ki se sofinancirajo iz Strukturnih skladov
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 1260/1999 z dne 21. junija 1999 o splošnih določbah o Strukturnih skladih [1] ter zlasti členov 30(3) in 53(2) Uredbe,
po posvetovanju z odborom po členu 147 Pogodbe, Odborom za kmetijske strukture in razvoj podeželja ter Odborom za ribištvo in ribogojstvo,
ob upoštevanju naslednjega:
(1) Člen 1(3) Uredbe Sveta (ES) št. 1257/1999 z dne 17. maja 1999 o podpori za razvoj podeželja iz Evropskega kmetijskega usmerjevalnega in jamstvenega sklada (EKUJS) ter o spremembi in razveljavitvi nekaterih uredb [2] določa, da ukrepi za razvoj podeželja, ko so vključeni v ukrepe za spodbujanje razvoja in strukturno prilagoditev regij, ki zaostajajo v razvoju (Cilj 1), ali spremljajo ukrepe, ki podpirajo socialno-ekonomsko preobrazbo območij s strukturnimi težavami (Cilj 2) v zadevnih regijah, upoštevajo posebne cilje podpore Skupnosti v okviru Strukturnih skladov v skladu s pogoji iz Uredbe (ES) št. 1260/1999. Člen 2 Uredbe (ES) št. 1257/1999 določa aktivnosti, ki so lahko predmet podpore za razvoj podeželja.
(2) Člen 2 Uredbe (ES) št. 1783/1999 Evropskega parlamenta in Sveta z dne 12. julija 1999 o Evropskem skladu za regionalni razvoj [3] določa vrste aktivnosti, ki jih lahko pomaga financirati ESRR.
(3) Člen 3 Uredbe (ES) št. 1784/1999 Evropskega parlamenta in Sveta z dne 12. julija 1999 o Evropskem socialnem skladu [4] določa vrste aktivnosti, ki jih lahko pomaga financirati ESF.
(4) Člen 2 Uredbe Sveta (ES) št. 1263/1999 z dne 21. junija 1999 o finančnem instrumentu za usmerjanje ribištva [5] določa vrste ukrepov, ki jih lahko pomaga financirati FIUR. Uredba Sveta (ES) št. 2792/1999 [6] določa podrobna pravila in ureditve glede strukturne pomoči Skupnosti v ribiškem sektorju.
(5) Člen 30(3) Uredbe (ES) št. 1260/1999 določa, da glede upravičenih izdatkov veljajo ustrezni nacionalni predpisi, razen če Komisija meni, da je treba sprejeti skupne predpise na ravni Skupnosti; za nekatere vrste aktivnosti Komisija meni, da je treba za zagotovitev enotne in uravnotežene uporabe Strukturnih skladov v Skupnosti sprejeti skupen sveženj pravil o upravičenih izdatkih. Sprejetje pravil v zvezi z določeno vrsto aktivnosti ne prejudicira, iz katerega od zgoraj navedenih skladov se lahko sofinancira aktivnost. Sprejetje teh pravil ne more preprečiti državam članicam, da v nekaterih primerih, ki jih je treba navesti, uporabijo strožje nacionalne predpise. Ta pravila je treba uporabljati za vse izdatke, ki nastanejo med datumoma, navedenima v členu 30(2) Uredbe (ES) št. 1260/1999.
(6) Člen 36(1) Uredbe (ES) št. 1257/1999 določa, da se Uredba (ES) št. 1260/1999 in pravila, sprejeta za njeno izvajanje, uporabljajo, razen če ni z Uredbo (ES) št. 1257/1999 drugače določeno, za ukrepe za razvoj podeželja na območjih, zajetih v Cilj 2, ki se financirajo iz EKUJS (Jamstveni oddelek). Zato se pravila, določena v tej uredbi, uporabljajo za take ukrepe, ki so vključeni v programe regij Cilja 2, razen če Uredba (ES) št. 1257/1999 in Uredba Komisije (ES) št. 1750/1999 [7] o določitvi podrobnih pravil za izvajanje Uredbe (ES) št. 1257/1999 določata drugače.
(7) Člena 87 in 88 Pogodbe veljata za aktivnosti, ki se sofinancirajo iz Strukturnih skladov. Odločba Komisije o odobritvi pomoči ne more prejudicirati nobene ocene v zvezi s predpisi o državni pomoči in ne odvezuje države članice njenih obveznosti po teh členih.
(8) Ukrepi, predvideni s to uredbo, so v skladu z mnenjem Odbora za razvoj in preobrazbo regij –
SPREJELA NASLEDNJO UREDBO:
Člen 1
Pravila iz Priloge k tej uredbi se uporabljajo pri določitvi upravičenosti izdatkov za oblike pomoči, opredeljene v členu 9(e) Uredbe (ES) št. 1260/1999.
Člen 2
Ta uredba začne veljati sedmi dan po objavi v Uradnem listu Evropskih skupnosti.
Uredba (ES) št. 2038/2000 Evropskega parlamenta in Sveta
z dne 28. septembra 2000
o spremembi Uredbe (ES) št. 2037/2000 o snoveh, ki tanjšajo ozonski plašč, glede inhalatorjev z določenim odmerkom in črpalkami za aplikacijo zdravila
EVROPSKI PARLAMENT IN SVET ODBORA ZA SOCIALNE ZADEVE STA –
ob upoštevanju Pogodbe o ustanovitvi Evropske skupnosti in zlasti člena 175(1) Pogodbe,
ob upoštevanju mnenja Ekonomsko-socialnega odbora [1],
po posvetovanju z Odborom regij,
v skladu s postopkom, opredeljenim v členu 251 Pogodbe [2],
ob upoštevanju naslednjega:
(1) Uredba (ES) št. 2037/2000 Evropskega parlamenta in Sveta z dne 29. junija 2000 o snoveh, ki tanjšajo ozonski plašč [3], ne dovoljuje izvoza inhalatorjev z določenim odmerkom in medicinskih črpalk za aplikacijo zdravila, ki vsebujejo klorofluoroogljikovodike, v države v razvoju. Vendar izvoz teh zdravstvenih proizvodov, ki se lahko uporabljajo na trgu Skupnosti, ne bi smel biti omejen.
(2) Zato je treba skladno s tem spremeniti Uredbo (ES) št. 2037/2000 –
SPREJELA NASLEDNJO UREDBO:
Člen 1
Členu 11(1) Uredbe (ES) št. 2037/2000 se doda naslednja točka:
"(f) inhalatorji z določenim odmerkom in mehanizmi za sprostitev, ki vsebujejo klorofluoroogljikovodike, za hermetično zaprte naprave za vsaditev v človeško telo za sproščanje določenih odmerkov zdravila lahko po členu 4(1) dobijo začasno dovoljenje v skladu s postopkom iz člena 18(2)."
Člen 2
Ta uredba začne veljati dan po objavi v Uradnem listu Evropskih skupnosti.
Uredba Sveta (ES) št. 2578/2000
SVET EVROPSKE UNIJE JE
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 3759/92 z dne 17. decembra 1992 o skupni ureditvi trga z ribiškimi proizvodi in proizvodi iz ribogojstva [1], zlasti člena 2(3),
ob upoštevanju predloga Komisije,
(2) ker je zato za te vrste treba določiti skupne tržne standarde, usklajene na celotnem trgu Skupnosti, s tem da se spremeni Uredbo (ES) št. 2406/96 [3],
SPREJEL NASLEDNJO UREDBO:
Člen 1
Uredba (ES) št. 2406/96 se spremeni, kot sledi:
1. Člen 3:
(a) v odstavku 1 se seznam pod točko (a) dopolni z naslednjimi alineami:
"— Bradač in progasti bradač (Mullus barbatus, Mullus surmuletus)
— Kantar (Spondyliosoma cantharus)";
(b) v odstavku 1 se doda nova točka (d):
"(d) Grebenasta pokrovača in drugi vodni nevretenčarji, ki spadajo pod kodo NC 0307:
- Grebenasta pokrovača (Pecten maximus)
- Valovita blatarka (Buccinum undatum)".
2. Prvi pododstavek člena 4(3) se nadomesti z: "3. Rakovice, grebenaste pokrovače in valovite blatarke iz člena 3 se ne razvrstijo glede na specifične standarde svežosti."
3. Člen 7(1) se nadomesti z:
"1. Proizvodi iz člena 3 se razvrstijo glede na težo ali na število na kilogram. Kozice in rakovice se v kategorije velikosti razvrstijo po širini oklepa. Grebenaste pokrovače in valovite blatarke se v kategorije velikosti razvrstijo po širini lupine."
4. V Prilogi II se tabela, ki je v Prilogi k tej uredbi in se nanaša na kategorije velikosti, ki veljajo za bradača in progastega bradača, kantarja, grebenasto pokrovačo in valovito blatarko, doda za obstoječo tabelo.
Člen 2
Ta uredba začne veljati dvajseti dan po objavi v Uradnem listu Evropskih skupnosti.
Uredba (ES) št. 2700/2000 Evropskega parlamenta in Sveta
z dne 16. novembra 2000
o spremembi uredbe Sveta (EGS) št. 2913/92 o carinskem zakoniku Skupnosti
EVROPSKI PARLAMENT IN SVET EVROPSKE UNIJE STA –
ob upoštevanju Pogodbe o ustanovitvi Evropske skupnosti in zlasti členov 26, 95 in 133 Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
v skladu s postopkom, določenim v členu 251 Pogodbe [3],
ob upoštevanju naslednjega:
(1) Člen 253(4) Uredbe Sveta (EGS) št. 2913/92 z dne 12. oktobra 1992 o carinskem zakoniku Skupnosti [4] predvideva, da mora Svet pred 1. januarjem 1998 na podlagi poročila Komisije, ki so mu lahko priloženi predlogi, pregledati zakonik zaradi prilagoditev, ki bi bile morda potrebne zlasti ob upoštevanju dosežkov notranjega trga.
(2) Vsako revizijo zakonika je treba, ne da bi to postavilo kakršne koli ovire za mednarodno trgovino, upoštevati kot priložnost za uvajanje instrumentov in postopkov za preprečevanje goljufij, pri čemer je preprečevanje goljufij eden od najboljših načinov, da se prihrani denar davkoplačevalcev, kakor je poudarjeno v sklepih Sveta z dne 19. maja 1998.
(3) Upoštevati je treba resolucijo Sveta z dne 25. oktobra 1996 o poenostavitvi in racionalizaciji carinskih pravil in postopkov Skupnosti [5].
(4) Pristojnosti različnih organov glede določanja menjalnih tečajev po uvedbi evra še niso bile določene.
(5) Sprejeti je treba določbe o možnosti vložitve carinske deklaracije z uporabo sistema računalniške izmenjave podatkov, ne da bi ji bili priloženi nekateri dokumenti.
(6) Pravila bi morala biti bolj prilagodljiva za lažje poslovanje v zvezi z aktivnim oplemenitenjem, predelavo pod carinskim nadzorom in začasnim uvozom.
(7) Sprejeti je treba določbe v skladu s postopkom odbora za dodatne primere, za katere se zaračunavajo dajatve, ki nastanejo zaradi pasivnega oplemenitenja, tako da se kot osnova upošteva strošek predelave.
(8) V nekaterih prostih conah bi bilo ustrezno dovoliti izpolnjevanje formalnosti v zvezi s postopkom carinskega skladiščenja in izvajati carinske preglede v skladu s tem postopkom.
(9) V nekaterih okoliščinah bi morala biti omogočena ugodna tarifna obravnava zaradi narave ali končne uporabe blaga in diferencialnih dajatev v postopku pasivnega oplemenitenja, ko nastane carinski dolg zaradi razlogov, drugačnih od tistih, ki nastanejo zaradi sprostitve blaga v prosti promet.
(10) Predpisi, ki se nanašajo na kraj nastanka carinskega dolga, bi morali vključevati posebna pravila za posamezne primere, pri katerih je zadevna vsota pod danim pragom.
(11) V posameznih primerih preferencialnih dogovorov je treba opredeliti koncepte "zmote carinskih organov" in "dobre vere osebe, ki je zavezana plačilu". Oseba, ki je zavezana plačilu, ne more biti odgovorna za slabo delovanje sistema, ki je nastalo zaradi zmote organov tretje države. Izdaja nepravilnega potrdila teh organov se ne šteje za zmoto, če je potrdilo izdano na podlagi vloge, ki vsebuje napačne podatke. Netočnost podatkov, ki jih je predložil izvoznik v svoji vlogi, se ugotovi na podlagi dejanskih elementov, ki jih ta vloga vsebuje. Oseba, zavezana plačilu, se lahko sklicuje, da je to storila v dobri veri, če lahko dokaže, da je ukrepala z dolžno pozornostjo, razen če je bilo v Uradnem listu Evropskih skupnosti objavljeno obvestilo, v katerem je navedeno, da je dvom utemeljen.
(12) Finančni interesi Skupnosti in pravice osebe, zavezane plačilu, bi morali biti zaščiteni pred predolgimi sodnimi postopki.
(13) Sprejeta bi morala biti določba za odlog obveznosti plačila carinskega dolga, ki je nastal, ko je bilo blago umaknjeno izpod carinskega nadzora in je dolžnikov več, da bi carinski organi lahko začeli postopek izterjave zoper enega dolžnika, prednostno pred drugimi dolžniki.
(14) Za izvajanje Uredbe (EGS) št. 2913/92 bi bilo treba sprejeti ukrepe v skladu s sklepom Sveta 1999/48/ES z dne 28. junija 1999, ki določa postopke za izvajanje pooblastil, danih Komisiji [6].
(15) Uredbo (EGS) št. 2913/92 je treba ustrezno spremeniti –
SPREJELA NASLEDNJO UREDBO:
Člen 1
Uredba (EGS) št. 2913/92 se spremeni:
1. v členu 4 se točka 24 nadomesti z naslednjim:
"24. Postopek Odbora pomeni postopek iz členov 247 in 247a ali iz členov 248 in 248a.";
2. v členu 35 se prvi odstavek nadomesti z naslednjim: "Če so elementi, ki se uporabljajo za določitev carinske vrednosti blaga, izraženi v drugi valuti kakor valuti države članice, v kateri je bila določitev vrednosti opravljena, mora biti menjalni tečaj takšen, kakršnega objavijo za to pristojni organi.";
3. v členu 77 postane sedanje besedilo odstavek 1 in se doda naslednji odstavek:
"2. Če je carinska deklaracija predložena z uporabo sistema računalniške izmenjave podatkov, lahko carinski organi dovolijo, da se spremni dokumenti iz člena 62(2) ne dostavijo z deklaracijo. V tem primeru se dokumenti hranijo in so na razpolago carinskim organom.";
4. člen 115(4) se nadomesti z naslednjim:
"4. Ukrepi za prepoved, ki urejajo nekatere pogoje ali olajšujejo sklicevanje na odstavek 1, se lahko sprejmejo v skladu s postopkom odbora.",
5. naslednji stavek se doda členu 117(c): "Primeri, pri katerih se šteje „da so bili gospodarski pogoji izpolnjeni, se lahko določijo v skladu s postopkom odbora.";
6. člen 124 se nadomesti z naslednjim:
"Člen 124
1. Sistem povračila se lahko uporablja za vse blago. Vendar se ne uporablja, če je bilo v trenutku sprejetja deklaracije za sprostitev v prosti promet:
- uvozno blago predmet količinskih omejitev uvoza,
- za uvozno blago se uporablja tarifni ukrep v okviru kvot,
- za uvozno blago je treba predložiti uvozno ali izvozno dovoljenje ali potrdilo v okviru skupne kmetijske politike ali
- za pridobljene proizvode je bilo določeno izvozno nadomestilo ali taksa.
2. Še več, po sistemu povračila povračilo uvoznih dajatev ni možno, če so bili v času, ko je bila sprejeta izvozna deklaracija za pridobljene proizvode, ti proizvodi predmet predložitve uvoznega ali izvoznega dovoljenja in potrdila v okviru skupne kmetijske politike ali je bilo zanje določeno izvozno nadomestilo ali taksa.
3. V skladu s postopkom odbora se lahko določi odstopanje od odstavkov 1 in 2.";
7. člen 131 se nadomesti z naslednjim:
"Člen 131
Primeri in posebni pogoji, pod katerimi se lahko uporablja postopek za predelavo pod carinskim nadzorom, se določijo v skladu s postopkom odbora.";
8. v členu 133(e) se doda naslednji stavek: "Če se šteje , da so bili izpolnjeni gospodarski pogoji, se lahko določijo v skladu s postopkom odbora.";
9. člen 142 se nadomesti z naslednjim:
"Člen 142
1. Odobri se uporaba postopka začasnega uvoza z delno oprostitvijo uvoznih dajatev za blago, ki ni zajeto v določbah, sprejetih v skladu s členom 141, ali je zajeto v teh določbah, vendar ne izpolnjuje vseh z njimi določenih pogojev za odobritev začasnega uvoza s popolno oprostitvijo.
2. Seznam blaga, za katero se postopek začasnega uvoza z delno oprostitvijo uvoznih dajatev ne sme uporabljati, in pogoji, pod katerimi se postopek lahko uporablja, se določijo v skladu s postopkom odbora.";
10. naslednji odstavek se doda členu 153: "Z odstopanjem od člena 151 se lahko uporablja postopek odbora za določitev primerov in posebnih pogojev, pod katerimi se lahko blago sprosti v prosti promet po pasivnem oplemenitenju, pri čemer je strošek predelave osnova za odmero dajatev za uporabo carinske tarife v Evropskih skupnostih.",
11. člen 167(3) se nadomesti z naslednjim:
"3. Vključijo se proste cone razen con, opredeljenih v skladu s členom 168(a). Države članice določijo vstopne in izhodne točke vsake proste cone ali prostega skladišča.";
12. člen 168 se nadomesti z naslednjim:
"1. Obseg ter vstopne in izhodne točke prostih con razen prostih con, opredeljenih v skladu s členom 168a, in prostih skladišč so pod nadzorom carinskih organov.";
13. naslednji člen se vstavi med člen 168 in naslov B ( "Vnos blaga v proste cone in prosta skladišča"
): "Člen 168a
1. Carinski organi lahko določijo proste cone, v katerih se izvajajo carinske kontrole in formalnosti ter predpisi v zvezi s carinskim dolgom v skladu z zahtevami postopka carinskega skladiščenja.
Členi 170, 176 in 180 se ne uporabljajo za tako opredeljene proste cone.
2. Navedbe o prostih conah v členih 37, 38 in 205 se ne uporabljajo za proste cone iz odstavka 1.";
14. Člen 212a se nadomesti z naslednjim:
"Člen 212a
Če carinska zakonodaja predvideva ugodnejšo tarifno obravnavo blaga zaradi njegove narave, ali končne uporabe, ali olajšav ali delnega ali celotnega izvzetja glede uvoznih in izvoznih dajatev v skladu s členi 21, 82, 145 in 187, se takšna ugodna tarifna obravnava, olajšava ali izjema uporablja tudi, kadar nastane carinski dolg v skladu s členi 202 do 205, 210 ali 211, pod pogojem, da zadevna oseba ni posegla po prevari ali se očitno malomarno obnašala in je predložila dokaze, da so bili drugi pogoji za ugodnejšo obravnavo, olajšave ali izvzetje izpolnjeni.";
15. členu 215 se doda naslednji odstavek:
"4. Če carinski organ ugotovi, da je nastal carinski dolg iz člena 207 v kateri drugi državi članici in je znesek tega dolga nižji od 5000 EUR, se šteje, da je dolg nastal v državi članici, v kateri je bil ugotovljen.";
16. člen 220(2)(b) se nadomesti z naslednjim:
"(b) znesek zakonsko dolgovanih dajatev ni bil vknjižen kot posledica napake carinskih organov, ki je oseba, zavezana plačilu, ni mogla ugotoviti ter je sama ravnala v dobri veri in v skladu z vsemi predpisi, določenimi z veljavno zakonodajo v zvezi s carinsko deklaracijo.
Če se preferencialni status blaga ugotovi na podlagi upravnega sodelovanja, v katero so vključeni organi tretje države, ki izdajo potrdilo, in se za to potrdilo izkaže, da je nepravilno, velja, da gre za napako, ki je ni bilo mogoče odkriti v smislu prvega pododstavka.
Izdaja nepravilnega potrdila kljub temu ne pomeni zmote, če so bili podlaga za potrdilo nepravilna dejstva, ki jih je predložil izvoznik, razen če je več kakor očitno, da so se organi, ki so ga izdali, zavedali ali bi se morali zavedati, da blago ni ustrezalo pogojem, ki so določeni za upravičenost do preferencialne obravnave.
Zavezana oseba se lahko sklicuje, da je ravnala v dobri veri, če lahko dokaže, da je ob teh trgovinskih operacijah poskrbela, da so bili vsi pogoji za preferencialno obravnavo izpolnjeni.
Zavezana oseba pa se ne more sklicevati na to, da je ravnala v dobri veri, če je Evropska komisija objavila obvestilo v Uradnem listu Evropskih skupnosti in navedla, da obstaja utemeljen dvom o pravilni uporabi preferencialnih dogovorov v državi uporabnici.";
17. člen 221(3) se nadomesti z naslednjimi odstavki:
"3. Po poteku treh let od datuma, ko je carinski dolg nastal, se dolžniku ne pošlje obvestilo. Ta rok se odloži z dnem, ko je vložena pritožba v smislu člena 243 za toliko časa, kolikor traja pritožbeni postopek.
4. Če je carinski dolg posledica dejanja, ki je bilo v trenutku, ko se je zgodilo, zavezano sprožitvi kazenskega postopka na sodišču, se lahko znesek, opredeljen z veljavnimi določbami, sporoči dolžniku po izteku triletnega roka iz odstavka 3.";
18. člen 222(2) se nadomesti z naslednjim:
"2. Primeri in pogoji, pod katerimi se dolžnikova obveznost plačila dajatve odloži, se lahko predvidijo v skladu s postopkom odbora:
- če je dana vloga za odpust dajatve v skladu s členom 236, 238 ali 239, ali
- če je blago zaseženo zaradi naknadne zaplembe v skladu z drugo alineo točke (c) ali s točko (d) člena 233 ali
- če je carinski dolg nastal v skladu s členom 203 in je dolžnikov več.";
19. členi 247, 248 in 249 se nadomestijo z naslednjim:
"Člen 247
Ukrepi, potrebni za izvajanje te uredbe, vključno z izvajanjem uredbe iz člena 184, razen naslova VIII in v skladu s členoma 9 in 10 Uredbe (EGS) št. 2659/87 [7] ter členom 248 te uredbe, se sprejmejo v skladu s predpisanim postopkom, navedenim v členu 247a(2), ob upoštevanju skladnosti s sprejetimi mednarodnimi obveznostmi, ki jih je Skupnost sprejela.
Člen 247a
1. Komisiji pomaga Odbor za carinski zakonik (v nadaljevanju imenovan "Odbor").
2. Če se navaja ta odstavek, se uporabljata člena 5 in 7 Sklepa 1999/468/ES ob upoštevanju določb iz člena 8 Sklepa.
Rok iz člena 5(6) Sklepa 1999/468/ES se opredeli kot trimesečni rok.
3. Odbor sprejme svoj poslovnik.
Člen 248
Ukrepi, potrebni za izvajanje členov 11, 12 in 21, se sprejmejo v skladu s postopkom vodenja iz člena 248a(2).
Člen 248a
1. Komisiji pomaga Odbor za carinski zakonik, odslej imenovan "Odbor".
2. Če se navaja ta odstavek, se uporabljata člena 4 in 7 Sklepa 1999/468/ES.
Rok iz člena 4(3) Sklepa 1999/468/ES se določi kot trimesečni rok.
3. Odbor sprejme svoj poslovnik.
Člen 249
Odbor lahko obravnava vsa vprašanja v zvezi s carinsko zakonodajo, ki jih postavi predsedujoči na lastno pobudo ali na zahtevo predstavnikov držav članic."
Člen 2
Ta uredba začne veljati sedmi dan po objavi v Uradnem listu Evropskih skupnosti.
Uredba Komisije (ES) št. 2785/2000
z dne 19. decembra 2000
o spremembi Uredbe (ES) št. 296/96 o podatkih, ki jih morajo posredovati države članice, in o mesečnem knjiženju izdatkov, ki se financirajo iz Jamstvenega oddelka Evropskega kmetijskega usmerjevalnega in jamstvenega sklada (EKUJS), in o določitvi nekaterih pravil za uporabo Uredbe Sveta (ES) št. 1259/1999
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 1258/1999 z dne 17. maja 1999 o financiranju skupne kmetijske politike [1] in zlasti členov 4(8), 5(3) in 7(5) Uredbe,
ob upoštevanju naslednjega:
(1) Odločba Sveta 2000/427/ES z dne 19. junija 2000 v skladu s členom 122(2) Pogodbe o sprejemu enotne valute s strani Grčije 1. januarja 2001 [2] navaja, da Grčija izpolnjuje potrebne pogoje za sprejem enotne valute.
(2) Drugi stavek člena 2 Uredbe Sveta (ES) št. 974/98 z dne 3. maja 1998 o uvedbi evra [3], kakor je bila spremenjena z Uredbo (ES) št. 2596/2000 [4], določa, da bo od 1. januarja 2001 valuta Grčije evro.
(3) Člen 4(1a)(a) Uredbe Komisije (ES) št. 296/96 z dne 16. februarja 1996 o podatkih, ki jih morajo posredovati države članice, in o mesečnem knjiženju izdatkov, ki se financirajo iz Jamstvenega oddelka Evropskega kmetijskega usmerjevalnega in jamstvenega sklada (EKUJS), in o določitvi nekaterih pravil za uporabo Uredbe Sveta (ES) št. 1259/1999 [5], kakor je bila nazadnje spremenjena z Uredbo (ES) št. 2761/1999 [6], določa, da je treba predplačila za knjižene izdatke Jamstvenega oddelka EKUJS oblikovati in izplačati sodelujočim državam članicam v evrih. Predplačila, ki se izplačajo v začetku januarja 2001, se nanašajo na izdatke, nastale med 16. oktobrom 2000 in 30. novembrom 2000. Zato naj bi bilo poskrbljeno, da se ta predplačila še zadnjič izplačajo Grčiji v nacionalni valuti.
(4) Ukrepi, predvideni s to uredbo, so v skladu z mnenjem Odbora Evropskega kmetijskega usmerjevalnega in jamstvenega sklada (EKUJS) –
SPREJELA NASLEDNJO UREDBO:
Člen 1
Uredba (ES) 296/96 se spremeni:
1. V členu 3(8)(b) se doda naslednji stavek: "Ta možnost se za Grčijo uporablja od 1. januarja 2001."
2. V členu 4(1a)(c) se doda naslednji stavek: "Predplačila za izdatke, ki jih je izvedla Grčija med 16. oktobrom in 30. novembrom 2000, se izplačajo v enotah nacionalne valute ali v nacionalni valuti."
Člen 2
Ta uredba je v celoti zavezujoča in se neposredno uporablja v vseh državah članicah.
Uredba Komisije (ES) št. 2858/2000
z dne 27. decembra 2000
o spremembi Uredbe (ES) št. 2125/95 o odprtju in upravljanju tarifnih kvot za konzervirane gobe
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju uredb Sveta (ES) št. 2290/2000 [1], (ES) št. 2435/2000 [2] in 2851/2000 [3] o uvedbi nekaterih koncesij v obliki tarifnih kvot Skupnosti za nekatere kmetijske proizvode in o avtonomnem in o prehodnem ukrepu prilagoditve nekaterih kmetijskih koncesij, določenih v Evropskem sporazumu z Bolgarijo, Romunijo in s Poljsko, ter zlasti člena 1(3) uredb,
ob upoštevanju naslednjega:
(1) Uredba Komisije (ES) št. 2125/95 [4], nazadnje spremenjena z Uredbo (ES) št. 2493/98 [5], predvideva upravljanje kvot za konzervirane gobe, dodeljenih Poljski, Romuniji in Bolgariji v Prilogah II, V in VI k Uredbi Sveta (ES) št. 3066/95 z dne 22. decembra 1995 o nekaterih koncesijah v obliki tarifnih kvot Skupnosti za nekatere kmetijske proizvode in o avtonomnem in o prehodnem ukrepu prilagoditve nekaterih kmetijskih koncesij, določenih v Evropskem sporazumu, da bodo upoštevale Sporazum o kmetijstvu, sklenjen med Urugvajskim krogom večstranskih trgovinskih pogajanj [6], nazadnje spremenjeni z Uredbo (ES) št. 2435/98 [7].
(2) Uredba (ES) št. 3066/95 je bila razveljavljena z Uredbo (ES) št. 2851/2000 in nadomeščena z Uredbami (ES) št. 2290/2000, (ES) št. 2435/2000 in (ES) št. 2851/2000 za Bolgarijo, Romunijo in Poljsko. Zgoraj omenjene carinske koncesije za konzervirane gobe so bile vključene tako, kot so navedene v Uredbah (ES) št. 2290/2000 in (ES) št. 2435/2000 za proizvode s poreklom iz Bolgarije in Romunije na eni strani, in se dodeljujejo brez omejitev za količine po Uredbi (ES) št. 2851/2000 za proizvode s poreklom s Poljske na drugi strani. Uredba (ES) št. 2125/95 bi se morala ustrezno spremeniti tako, da bi se črtala sklicevanja na Poljsko, razen v členu 5, ki se nanaša na zahtevke za dovoljenja tradicionalnih uvoznikov, in bi se tako prilagodila navedenim novim določbam.
(3) Ukrepi, predvideni v tej uredbi, so v skladu z mnenjem Upravljalnega odbora za predelano sadje in zelenjavo –
SPREJELA NASLEDNJO UREDBO:
Člen 1
Uredba (ES) št. 2125/95 se spremeni:
1. Tarifne kvote za konzervirane gobe rodu Agaricus iz tarifnih oznak KN 07119040, 20031020 in 20031030 iz Priloge I se odprejo na podlagi izvedbenih določb te uredbe.
Odločba Komisije
z dne 19. decembra 2000
o spremembi Poglavja 14 Priloge I k Direktivi Sveta 92/118/EGS o zahtevah zdravstvenega varstva živali in javnozdravstvenega varstva, ki urejajo trgovino in uvoz v Skupnost za izdelke, ki niso predmet navedenih zahtev, določenih v posebnih predpisih Skupnosti iz Priloge A (I) Direktive 89/662/EGS, glede povzročiteljev bolezni pa v Direktivi 90/425/EGS
(notificirano pod dokumentarno številko K(2000) 3866)
(Besedilo velja za EGP)
(2001/7/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 92/118/EGS o zahtevah zdravstvenega varstva živali in javnozdravstvenega varstva, ki urejajo trgovino in uvoz v Skupnost za izdelke, ki niso predmet navedenih zahtev, določenih v posebnih predpisih Skupnosti iz Priloge A (I) k Direktivi 89/662/EGS, glede povzročiteljev bolezni pa v Direktivi 90/425/EGS [1], in zlasti člena 15 Direktive, kakor je bila nazadnje spremenjena z Odločbo Komisije 1999/724/ES [2],
ob upoštevanju naslednjega:
(1) Med nemškim besedilom in drugimi jezikovnimi različicami obstajajo jezikovne razlike v prevodu v zvezi s čezmejno trgovino z nepredelano gnojevko, ki jih je treba odpraviti, in je glede na možne nevarnosti bolezni primerno uvesti boljši nadzor takšnih gibanj.
(2) Pri takšnih čezmejnih gibanjih je treba upoštevati razmere v zvezi z boleznijo v državah članicah.
(3) Ukrepi, predvideni s to odločbo, so v skladu z mnenjem Stalnega veterinarskega odbora –
SPREJELA NASLEDNJO ODLOČBO:
Člen 1
V delu I.A poglavja 14 Priloge I k Direktivi Sveta 92/118/EGS se točka 1(a) nadomesti z naslednjim:
"1. (a) Trgovina z nepredelano gnojevko živalskih vrst, razen perutnine ali kopitarjev, je prepovedana, razen gnojevke:
iz območja ali gospodarstva, za katerega ne veljajo omejitve zaradi hude prenosljive bolezni,
in
namenjene nanašanju, pod nadzorom pristojnih organov, na tla, ki so del istega gospodarstva ali mu pripadajo, bodisi ločena ali ne, na obeh straneh meje med državami članicami in v razdalji približno 20 kilometrov. Lastnik gospodarstva mora voditi evidenco o teh čezmejnih gibanjih, da se lahko odobrijo. Pristojni organ vodi evidenco o takšnih odobrenih gospodarstvih."
Člen 2
Ta odločba se uporablja od 1. januarja 2001.
Člen 3
Ta odločba je naslovljena na države članice.
ODLOČBA KOMISIJE
z dne 24. januarja 2001
o določitvi vzorca za sezname odobrenih centrov držav članic za trgovanje z živimi živalmi, semenom in zarodki znotraj Skupnosti, in pravil za posredovanje teh seznamov Komisiji
(notificirano pod dokumentarno številko K(2001) 143)
KOMISIJA EVROPSKIH SKUPNOSTI JE -
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 64/432/EGS z dne 26. junija 1964 o problemih v zvezi z zdravstvenim varstvom živali, ki vplivajo na trgovino z govedom in prašiči med državami članicami Evropske skupnosti [1], kakor je bila nazadnje spremenjena z Direktivo 2000/25/ES [2], in zlasti člena 11(6) Direktive,
ob upoštevanju Direktive Sveta 88/407/EGS z dne 14. junija 1988 o določitvi zahtev zdravstvenega varstva živali za promet znotraj Skupnosti in za uvoz semena domačega goveda [3], kakor je bila nazadnje spremenjena z Aktom o pristopu Avstrije, Finske in Švedske, in zlasti člena 5(2) Direktive,
ob upoštevanju Direktive Sveta 89/556/EGS z dne 25. septembra 1989 o pogojih zdravstvenega varstva živali, ki urejajo trgovanje z zarodki domačega goveda znotraj Skupnosti in njihov uvoz vanjo iz tretjih držav [4], kakor je bila nazadnje spremenjena z Aktom o pristopu Avstrije, Finske in Švedske, in zlasti člena 5(3) Direktive,
ob upoštevanju Direktive Sveta 90/426/EGS z dne 26. junija 1990 o pogojih zdravstvenega varstva živali, ki urejajo prevoz in uvoz kopitarjev iz tretjih držav [5], kakor je bila nazadnje spremenjena z Aktom o pristopu Avstrije, Finske in Švedske, in zlasti člena 7 Direktive,
ob upoštevanju Direktive Sveta 90/429/EGS z dne 26. junija 1990 o določitvi zahtevah zdravstvenega varstva živali za trgovanje z merjaščevim semenom znotraj Skupnosti in njihovega uvoza vanjo [6], kakor je bila nazadnje spremenjena z Odločbo 1999/608/ES [7], in zlasti člena 5(3) Direktive,
ob upoštevanju Direktive Sveta 91/68/EGS [8] z dne 28. januarja 1991 o pogojih zdravstvenega varstva živali, ki urejajo trgovanje z ovcami in kozami znotraj Skupnosti, kakor je bila nazadnje spremenjena z Odločbo 94/953/ES [9], in zlasti člena 2(9) Direktive -
ob upoštevanju naslednjega:
(1) Trgovanje z govedom, prašiči, ovcami, kozami in kopitarji znotraj Skupnosti je dovoljeno iz zbirnih centrov, ki jih odobrijo pristojni organi države članice, kjer se nahajajo.
(2) Trgovanje s semenom domačega goveda in prašičev znotraj Skupnosti je dovoljeno iz središč, ki jih odobrijo pristojni organi države članice, kjer se nahajajo.
(3) Trgovanje z zarodki in jajčnimi celicami živali iz vrst domačega goveda znotraj Skupnosti je dovoljeno, če so jih zbrale, pripravile in shranile skupine za zbiranje, pridobivanje in presajanje zarodkov, ki jih odobrijo pristojni organi države članice, kjer delujejo.
(4) Vsaka država članica mora Komisiji in drugim državam članicam poslati sezname zbirnih središč, osemenjevalnih središč ter skupin za zbiranje, pridobivanje in presajanje zarodkov, ki jih je odobrila na svojem ozemlju.
(5) Treba je uskladiti vzorec navedenih seznamov in način njihovega posredovanja, da se Skupnosti omogoči enostaven dostop do dopolnjenih seznamov.
(6) Ukrepi, predvideni s to odločbo, so v skladu z mnenjem Stalnega veterinarskega odbora -
SPREJELA NASLEDNJO ODLOČBO:
Člen 1
Seznami centrov iz Priloge I se Komisiji posredujejo v formatu Word 97 (ali predhodniku) ali Excel 97 (ali predhodniku) ali formatu PDF v naslednji elektronski poštni nabiralnik: Inforvet@cec.eu.int.
Seznami se sestavijo v skladu z vzorci formatov iz Priloge II.
Komisija obvesti države članice v okviru Stalnega veterinarskega odbora o kakršnikoli spremembi formata ali namembnosti.
Člen 2
Ta odločba je naslovljena na države članice.
Odločba Komisije
z dne 16. januarja 2001
o spremembi Odločbe 2000/532/ES glede seznama odpadkov
(notificirana pod dokumentarno številko K(2001) 108)
(Besedilo velja za EGP)
(2001/118/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 75/442/EGS z dne 15. julija 1975 o odpadkih [1], kakor je bila nazadnje spremenjena z Odločbo Komisije 96/350/ES [2], in zlasti člena 1(a) Direktive,
ob upoštevanju Direktive Sveta 91/689/EGS z dne 12. decembra 1991 o nevarnih odpadkih [3], kakor je bila spremenjena z Direktivo 94/31/ES [4], in zlasti druge alinee člena 1(4) Direktive,
ob upoštevanju naslednjega:
(1) Odločbo Komisije 2000/532/ES z dne 3. maja 2000, ki nadomešča Odločbo 94/3/ES o oblikovanju seznama odpadkov na podlagi člena 1(a) Direktive Sveta 75/442/EGS o odpadkih in Odločbo Sveta 94/904/ES o oblikovanju seznama nevarnih odpadkov na podlagi člena 1(4) Direktive Sveta 91/689/EGS o nevarnih odpadkih [5], je treba spremeniti na podlagi priglasitev držav članic v skladu z drugo alineo člena 1(4) Direktive 91/689/EGS.
(2) Ukrepi, predvideni s to odločbo, so v skladu z mnenjem odbora, ustanovljenega s členom 18 Direktive 75/442/EGS –
SPREJELA NASLEDNJO ODLOČBO:
Člen 1
Odločba 2000/532/ES se spremeni, kakor sledi:
1. Člen 2 se nadomesti z naslednjim:
"Člen 2
Za odpadke, razvrščene med nevarne odpadke velja, da imajo eno ali več lastnosti, navedenih v Prilogi III k Direktivi 91/689/EGS, in glede H3 do H8, H10 [6] in H11 navedene Priloge, eno ali več od naslednjih lastnosti:
- plamenišče pri ≤ 55 °C,
- ena ali več snovi je uvrščenih [7] kot zelo strupenih pri skupni koncentraciji ≥ 0,1 %,
- ena ali več snovi je uvrščenih kot strupenih pri skupni koncentraciji ≥ 3 %,
- ena ali več snovi je uvrščenih kot škodljivih pri skupni koncentraciji ≥ 25 %,
- ena ali več jedkih snovi z oznako R35 pri skupni koncentraciji ≥ 1 %,
- ena ali več jedkih snovi z oznako R34 pri skupni koncentraciji ≥ 5 %,
- ena ali več dražljivih snovi z oznako R41 pri skupni koncentraciji ≥ 10 %,
- ena ali več dražljivih snovi z oznako R36, R37, R38 pri skupni koncentraciji ≥ 20 %,
- ena snov je uvrščena med rakotvorne snovi 1. ali 2. kategorije pri koncentraciji ≥ 0,1 %,
- ena snov je uvrščena med rakotvorne 3. kategorije pri koncentraciji ≥ 1 %,
- ena snov je uvrščena v 1. ali 2. kategorijo strupenosti za razmnoževanje in je uvrščena kot R60, R61 pri koncentraciji ≥ 0,5 %,
- ena snov je uvrščena v 3. kategorijo je strupena za razmnoževanje z oznako R62, R63 pri koncentraciji ≥ 5 %,
- ena mutagena snov je uvrščena v 1. ali 2. kategorijo z oznako R46 pri koncentraciji ≥ 0,1 %,
- ena mutagena snov je uvrščena v 3. kategorijo z oznako R40 pri koncentraciji ≥ 1 %."
2. Priloga se nadomesti z besedilom v Prilogi k tej odločbi.
Člen 2
Ta odločba se uporablja od 1. januarja 2002.
Člen 3
Ta odločba je naslovljena na države članice.
Odločba Komisije
z dne 22. februarja 2001
o določitvi načrtov vzorčenja in diagnostičnih metod za odkrivanje in potrjevanje nekaterih bolezni rib ter o razveljavitvi Odločbe 92/532/EGS
(notificirano pod dokumentarno številko K(2001) 426)
(Besedilo velja za EGP)
(2001/183/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/67/EGS z dne 28. januarja 1991 o pogojih v zvezi z zdravjem živali, ki urejajo dajanje živali in proizvodov iz akvakultur na trg [1], kakor je bila nazadnje spremenjena z Direktivo 98/45/ES [2], in zlasti člena 15 Direktive,
ob upoštevanju naslednjega:
(1) Načrti vzorčenja in diagnostične metode za odkrivanje in potrjevanje nekaterih bolezni rib so določeni v Odločbi Komisije 92/532/EGS [3], kakor je bila nazadnje spremenjena z Odločbo Komisije 96/240/ES [4].
(2) Od sprejema Odločbe 92/532/EGS je prišlo do novega praktičnega in znanstvenega razvoja, Direktiva 91/67/EGS pa se je spremenila. Zaradi tega je potrebna posodobitev načrtov vzorčenja in diagnostičnih metod.
(3) Takšna posodobitev se nanaša na pregledovanje in prepoznavanje virusov, ki povzročajo virusno hemoragično septikemijo (VHS) in nalezljivo hematopoetsko nekrozo (IHN), ter na spremembe v skladu z zadnjimi spremembami Direktive 91/67/EGS.
(4) Opravljeno je bilo posvetovanje z referenčnim laboratorijem Skupnosti za bolezni rib, ustanovljenim z Direktivo Sveta 93/53/EGS [5].
(5) Zaradi jasnosti je treba razveljaviti načrte vzorčenja in diagnostične metode za odkrivanje in potrjevanje nekaterih bolezni rib, določene z Odločbo 92/532/EGS.
(6) Ukrepi, predvideni s to odločbo, so v skladu z mnenjem Stalnega veterinarskega odbora –
SPREJELA NASLEDNJO ODLOČBO:
Člen 1
Načrti vzorčenja in diagnostične metode za odkrivanje in potrjevanje virusne hemoragične septikemije (VHS) in nalezljive hematopoetske nekroze (IHN) so določeni v Prilogi.
Člen 2
Ta odločba razveljavlja Odločbo 92/532/EGS.
Člen 3
Ta odločba je naslovljena na države članice.
Odločba Sveta
z dne 23. julija 2001
o spremembi Odločbe 90/424/EGS o odhodkih na področju veterine
(2001/572/ES)
SVET EVROPSKE UNIJE JE –
ob upoštevanju Pogodbe o ustanovitvi Evropske skupnosti,
ob upoštevanju Odločbe Sveta 90/424/EGS z dne 26. junija 1990 o odhodkih na področju veterine [1] in zlasti člena 24(1) in (2) Odločbe,
ob upoštevanju predloga Komisije,
ob upoštevanju naslednjega:
(1) Odločba 90/424/EGS predvideva možnost finančnega prispevka Skupnosti, namenjenega za izkoreninjenje in spremljanje bolezni s seznama, priloženega k Odločbi.
(2) Seznam se lahko dopolni ali spremeni, tako da upošteva razvoj zdravstvenega stanja v Skupnosti.
(3) Infekciozna anemija lososov (IAL) je nova bolezen, ki se je prvič pojavila v Skupnosti leta 1998 in lahko industriji gojenja lososov povzroči velike izgube.
(4) Pomembno je ohraniti IAL pod nadzorom, da se prepreči njegova nadaljnja širitev na druga območja.
(5) Bolezen modrikastega jezika je virusna bolezen ovac, koz, goveda in drugih prežvekovalcev, ki jo prenašajo členonožci.
(6) Bolezen modrikastega jezika je vključena v seznam A Svetovne organizacije za zdravje živali, tako da na mednarodni ravni vpliva na gibanje živih živali občutljivih vrst.
(7) Leta 1998 je bolezen modrikastega jezika prišla iz tujine na ozemlje Skupnosti in se razširila prek okuženih vektorjev.
(8) Nekatera območja Evropske unije je zaradi njihovih podnebnih razmer treba šteti za območja velikega tveganja za bolezen modrikastega jezika.
(9) Odločba 90/424/EGS predvideva izredne ukrepe ob izbruhu bolezni modrikastega jezika. Finančni prispevek Skupnosti je potreben tudi za spremljanje in nekatere nadzorne ukrepe, vključno s cepljenjem proti bolezni modrikastega jezika na območjih velikega tveganja ali območjih, kjer je bolezen endemična.
(10) Glede na takšen razvoj dogodkov je treba IAL in bolezen modrikastega jezika dodati na navedeni seznam, da bi bilo za izvajanje programov za izkoreninjenje in spremljanje navedenih bolezni mogoče dobiti finančni prispevek Skupnosti. Pri bolezni modrikastega jezika je treba sprejeti posebna merila, ki bi omogočila izvajanje finančnega ukrepa, predvidenega v členu 24(1) Odločbe 90/424/EGS.
(11) Za upravičenost do finančnega prispevka Skupnosti morajo biti izpolnjene ustrezne zahteve iz Odločbe 90/424/EGS in, v zvezi z IAL, Odločbe Sveta 93/53/EGS z dne 24. junija 1993 o minimalnih ukrepih Skupnosti za nadzorovanje nekaterih bolezni rib [2].
(12) Uredba Sveta (ES) št. 2792/1999 z dne 17. decembra 1999 o podrobnih pravilih in ureditvah glede strukturne pomoči Skupnosti v ribiškem sektorju [3] in zlasti člen 15(3)(g) Uredbe je primerna pravna podlaga za zagotavljanje finančne pomoči v zvezi z IAL; določbe iz naslova III Uredbe Sveta (ES) št. 1260/1999 z dne 21. junija 1999 o splošnih določbah o strukturnih skladih [4] se zato uporabljajo z odstopanjem od določb iz odstavkov 5, 6, drugi stavek, 8 in 9 člena 24 Odločbe 90/424/EGS.
(13) Odločbo 90/424/EGS je treba temu primerno spremeniti –
SPREJEL NASLEDNJO ODLOČBO:
Člen 1
V Prilogi k Odločbi 90/424/EGS se skupini 1 dodata naslednji alinei: "— infekciozna anemija lososov (IAL) [5]
— bolezen modrikas tega jezika na območjih, kjer je endemična, ali območjih velikega tveganja [6]."
. Člen 2
Ta odločba je naslovljena na države članice.
Odločba sveta
z dne 23. julija 2001
SVET EVROPSKE UNIJE JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 91/689/EGS z dne 12. decembra 1991 o nevarnih odpadkih [1] in zlasti člena 1(4) Direktive,
ob upoštevanju predloga Komisije,
ob upoštevanju naslednjega:
(1) Seznam odpadkov Skupnosti je bil določen z Odločbo Komisije 2000/532/ES z dne 3. maja 2000, ki nadomešča Odločbo 94/3/ES o oblikovanju seznama odpadkov v skladu s členom 1(a) Direktive Sveta 75/442/EGS o odpadkih in Odločbo Sveta 94/904/ES o oblikovanju seznama nevarnih odpadkov v skladu s členom 1(4) Direktive Sveta 91/689/EGS o nevarnih odpadkih [2].
(2) Člen 1(4) Direktive 91/689/EGS zahteva, da države članice priglasijo Komisiji odpadke, ki niso vključeni v seznam nevarnih odpadkov, za katere menijo, da kažejo eno ali več lastnosti, naštetih v Prilogi III k navedeni direktivi. Več držav članic je priglasilo odpadke, ki vsebujejo klorosilane, odpadke, ki vsebujejo silikone, in gradbeni material, ki vsebuje azbest, in zahtevalo, da se seznam nevarnih odpadkov ustrezno prilagodi.
(3) Zaradi jasnosti mora biti izrecno določeno, da lahko izključno mešanica masti in olja iz naprav za separacijo olja in vode, ki vsebuje samo jedilno olje in maščobe, velja za nenevarno.
(4) Odločbo 2000/532/ES je treba ustrezno spremeniti.
(5) Ukrepi, predvideni v tej odločbi, niso v skladu z mnenjem, ki ga je podal odbor, ustanovljen po členu 18 Direktive 75/442/EGS z dne 15. julija 1975 o odpadkih [3]. Zato mora ukrepe na podlagi četrtega odstavka člena 18 Direktive 75/442/EGS sprejeti Svet –
SPREJEL NASLEDNJO ODLOČBO:
Člen 1
Priloga k Odločbi 2000/532/ES se spremeni v skladu s Prilogo k tej odločbi.
Člen 2
Odločba se uporablja od 1. januarja 2002.
Člen 3
Ta odločba je naslovljena na države članice.
Odločba Komisije
z dne 6. avgusta 2001
o dopolnitvi Odločbe 2000/112/ES o razdelitvi zalog antigenov med banke antigenov
(notificirano pod dokumentarno številko K(2001) 2472)
(Besedilo velja za EGP)
(2001/660/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Odločbe Sveta 90/424/EGS z dne 26. junija 1990 o izdatkih na veterinarskem področju [1], kakor je bila nazadnje spremenjena z Odločbo Sveta 2001/12/ES [2], in zlasti člena 14 Odločbe,
ob upoštevanju Odločbe Sveta 91/666/EGS z dne 11. decembra 1991 o uvedbi zalog cepiva Skupnosti proti slinavki in parkljevki [3], kakor je bila nazadnje spremenjena z Odločbo Komisije 2001/181/ES [4], in zlasti člena 7 Odločbe,
ob upoštevanju naslednjega:
(1) V skladu z Odločbo 91/666/EGS je nakup antigenov del ukrepov Skupnosti za uvedbo zalog cepiva Skupnosti proti slinavki in parkljevki.
(2) Priloga I k Odločbi 91/666/EGS podrobno določa količine in podtipe antigena virusa slinavke in parkljevke, ki jih je treba shraniti v zalogah antigenov Skupnosti.
(3) Z Odločbo Komisije 93/590/ES [5], kakor je bila nazadnje spremenjena z Odločbo 2000/112/ES [6], so bili sklenjeni dogovori za nakup antigenov virusa slinavke in parkljevke A5, A22 in O1.
(4) Z Odločbo Komisije 97/348/ES [7], kakor je bila nazadnje spremenjena z Odločbo 2000/112/ES, so bili sklenjeni dogovori za nakup antigenov virusa slinavke in parkljevke A22-Iraq, C1 in ASIA1.
(5) Z Odločbo Komisije 2000/77/ES [8] so bili sklenjeni dogovori za nakup določenih količin antigena virusa slinavke in parkljevke A Iran 96, A Iran 99, A Malaysia 97, SAT1, SAT2 (vzhodnoafriški in južnoafriški sevi) in SAT3.
(6) Z Odločbo Komisije 2000/569/ES [9] so bili sklenjeni dogovori za nakup dodatnih količin antigena virusa slinavke in parkljevke A22-Iraq, O1-Manisa, ASIA 1-Shamir, A Malaysia 97, SAT 1, SAT 2 (vzhodnoafriški in južnoafriški sevi) in SAT3.
(7) Po pisnih informacijah pogodbenika o dobavi in razdelitvi antigena, kupljenega v skladu z Odločbo 2000/569/ES, odobrenim mestom, se zdi ustrezno, da se dopolni Priloga k Odločbi 2000/112/ES o podrobni razdelitvi zalog antigenov, uvedenih v okviru ukrepa Skupnosti v zvezi z zalogami cepiv proti slinavki in parkljevki, med banke antigenov, in o spremembi odločb 93/590/ES in 97/348/ES.
(8) Ukrepi iz te odločbe so v skladu z mnenjem Stalnega veterinarskega odbora –
SPREJELA NASLEDNJO ODLOČBO:
Člen 1
Priloga k Odločbi 2000/112/ES se nadomesti s Prilogo k tej odločbi.
Člen 2
Ta odločba je naslovljena na države članice.
Okvirni sklep Sveta
z dne 28. maja 2001
o boju proti goljufiji in ponarejanju v zvezi z negotovinskimi plačilnimi sredstvi
(2001/413/PNZ)
SVET EVROPSKE UNIJE JE –
ob upoštevanju Pogodbe o Evropski uniji in zlasti člena 34(2)(b) Pogodbe,
ob upoštevanju pobude Komisije [1],
ob upoštevanju mnenja Evropskega parlamenta [2],
ob upoštevanju naslednjega:
(1) Goljufija in ponarejanje v zvezi z negotovinskimi plačilnimi sredstvi pogosto delujeta v mednarodnem obsegu.
(2) Delo, ki ga opravljajo različne mednarodne organizacije (npr. Svet Evrope, Skupina osmih, Organizacija za ekonomsko sodelovanje in razvoj, Interpol in Združeni narodi), je pomembno, vendar ga mora dopolnjevati ukrepanje Evropske unije.
(3) Svet je mnenja, da resnost in razvoj določenih oblik goljufije v zvezi z negotovinskimi plačilnimi sredstvi zahteva obsežne rešitve. Priporočilo št. 18 Programa ukrepov za boj proti organiziranemu kriminalu [3], ki ga je potrdil Amsterdamski Evropski svet dne 16. in 17. junija 1997, kot tudi točka 46 Programa ukrepov Sveta in Komisije o tem, kako izvajati določbe Amsterdamske pogodbe o območju svobode, varnosti in pravice [4], ki ga je potrdil Dunajski Evropski svet dne 11. in 12. decembra 1998, poziva k ukrepanju glede te zadeve.
(4) Ker cilje tega okvirnega sklepa, namreč zagotoviti, da se goljufija in ponarejanje v zvezi z vsemi oblik negotovinskih plačilnih sredstev, priznavata kot kaznivi dejanji in da sta podrejeni učinkovitim, sorazmernim in odvračilnim sankcijam v vseh državah članicah, države članice glede na mednarodno dimenzijo teh kaznivih dejanj ne morejo v zadostni meri doseči in se zato lahko bolje dosežejo na ravni Unije, lahko Unija sprejme ukrepe v skladu z načelom subsidiarnosti, kot je določeno v členu 5 Pogodbe o ustanovitvi Evropske skupnosti. V skladu z načelom sorazmernosti, določenim v tistem členu, ta okvirni sklep ne posega globlje kot je potrebno za dosego teh ciljev.
(5) Ta okvirni sklep bi moral pomagati v boju proti goljufiji in ponarejanju v zvezi z negotovinskimi plačilnimi sredstvi skupaj z drugimi instrumenti, ki jih je Svet že dogovoril, kot je Skupni program ukrepov 98/428/PNZ o ustanovitvi Evropske pravosodne mreže [5], Skupni program ukrepov 98/733/PNZ o uvrstitvi sodelovanja v kriminalni organizaciji v državah članicah Evropske unije [6] med kazniva dejanja, Skupni program ukrepanja 98/699/PNZ o pranju denarja, identifikaciji, sledenju, zamrznitvi, zasegu in odvzemu predmetov in premoženjske koristi, pridobljene s kaznivimi dejanji [7], kot tudi Sklep z dne 29. aprila 1999 o razširitvi Europolovega mandata na obravnavo ponarejanja denarja in plačilnih sredstev [8].
(6) Komisija je Svetu dne 1. julija 1998 predložila Sporočilo z naslovom "Okvir za ukrepanje v boju proti goljufiji in ponarejanju v zvezi z negotovinskimi plačilnimi sredstvi", ki se zavzema za politiko Unije, ki bi zajemala tako preventivne kot represivne vidike problema.
(7) Sporočilo vsebuje osnutek Skupnega programa ukrepanja, ki je en element tega izčrpnega pristopa in predstavlja izhodišče za ta okvirni sklep.
(8) Potrebno je, da opis različnih oblik ravnanja, ki zahtevajo kriminalizacijo goljufije in ponarejanja v zvezi z negotovinskimi plačilnimi sredstvi, zajema celoten niz dejavnosti, ki skupaj predstavljajo grožnjo organiziranega kriminala v tem pogledu.
(9) Vse te oblike ravnanja je treba uvrstiti med kazniva dejanja v vseh državah članicah in predvideti učinkovite, sorazmerne in odvračilne sankcije za fizične in pravne osebe, ki so zagrešile ali pa so odgovorne za taka kazniva dejanja.
(10) Namen tega, da kazenska zakonodaja nudi zaščito predvsem plačilnim instrumentom, ki so opremljeni s posebno obliko zaščite proti posnemanju ali zlorabi, je spodbujati upravljavce, da zagotovijo to zaščito plačilnim instrumentom, ki jih izdajajo, in da zato dodajo instrumentu element preprečevanja.
(11) Potrebno je, da si države članice medsebojno zagotovijo najširši obseg vzajemne pomoči in da se posvetujejo, kadar sta za isto kaznivo dejanje sodno pristojni dve ali več držav članic –
SPREJEL NASLEDNJI OKVIRNI SKLEP:
Člen 1
Opredelitve
Za namen tega okvirnega sklepa:
(a) "plačilni instrument" pomeni fizični instrument, ki ni zakonito plačilno sredstvo (bankovci in kovanci), ki zaradi svojega posebnega značaja sam ali skupaj z drugim (plačilnim) instrumentom imetniku ali uporabniku omogoča prenos denarja ali denarne vrednosti, kot na primer kreditne kartice, evroček kartice, druge kartice, ki jih izdajo finančne ustanove, potovalni čeki, evročeki, drugi čeki in menice, ki so zaščiteni proti ponaredkom ali goljufivi uporabi, na primer skozi oblikovanje, šifriranje ali podpis;
(b) "pravna oseba" pomeni vsak subjekt, ki ima tak pravni položaj po veljavni zakonodaji, razen držav ali drugih javnih teles pri izvrševanju državne oblasti in javnih mednarodnih organizacij.
Člen 2
Kazniva dejanja povezana s plačilnimi instrumenti
Vsaka država članica sprejme potrebne ukrepe za zagotovitev, da se naslednje ravnanje šteje za kaznivo dejanje, kadar se zagreši naklepno, vsaj glede kreditnih kartic, evroček kartic, drugih kartic, ki so jih izdale finančne ustanove, potovalnih čekov, evročekov, drugih čekov in menic:
(a) tatvina ali druga nezakonita prisvojitev plačilnega instrumenta;
(b) ponarejanje ali falsificiranje plačilnega instrumenta, da bi se ga uporabilo na goljufiv način;
(c) prejemanje, pridobivanje, prenašanje, prodaja ali prenos drugi osebi ali posedovanje ukradenega ali drugače nezakonito prisvojenega ali ponarejenega ali falsificiranega plačilnega instrumenta, da bi ga uporabili na goljufiv način;
(d) goljufiva uporaba ukradenega ali sicer nezakonito prisvojenega ali ponarejenega ali falsificiranega plačilnega instrumenta.
Člen 3
Kazniva dejanja, povezana z računalniki
Vsaka država članica sprejme potrebne ukrepe za zagotovitev, da je naslednje ravnanje kaznivo dejanje, kadar je naklepno zagrešeno:
- neupravičenim vnosom, spreminjanjem, brisanjem ali preprečevanjem računalniških podatkov, predvsem identifikacijskih podatkov, ali
- neupravičenim vmešavanjem v delovanje računalniškega programa ali sistema.
Člen 4
Kazniva dejanja, povezana s posebej prirejenimi napravami
Vsaka država članica sprejme potrebne ukrepe za zagotovitev, da se naslednje ravnanje šteje za kaznivo dejanje, kadar je naklepno zagrešeno:
goljufivo izdelovanje, prejemanje, pridobivanje, prodaja ali prenos drugi osebi ali posedovanje:
- instrumentov, predmetov, računalniških programov in vseh drugih sredstev, ki so posebej prirejeni za zagrešitev katerega od kaznivih dejanj, ki so opisani v členu 2(b),
- računalniški programi, katerih namen je zagrešitev katerega izmed kaznivih dejanj, ki so opisani v členu 3.
Člen 5
Sodelovanje, napeljevanje in poskus
Vsaka država članica sprejme potrebne ukrepe za zagotovitev, da so sodelovanje pri in napeljevanje k ravnanju, ki je navedeno v členih 2, 3 in 4, ali poskusi ravnanj, navedenih v členu 2(a), (b) in (d) in členu 3, kaznivi.
Člen 6
Kazni
Vsaka država članica sprejme potrebne ukrepe za zagotovitev, da je ravnanje, ki je omenjeno v členih 2 do 5, kaznivo z učinkovitimi, sorazmernimi in odvračilnimi kazenskimi ukrepi, vključno s kaznimi, ki vsaj v težjih primerih vključujejo odvzem prostosti, ki je pogoj za izročitev.
Člen 7
Odgovornost pravnih oseb
1. Vsaka država članica sprejme potrebne ukrepe za zagotovitev, da se pravne osebe lahko štejejo za odgovorne za ravnanje, ki je navedeno v členu 2(b), (c) in (d) ter členih 3 in 4, ki jih je v njihovo korist zagrešila oseba, ki deluje bodisi individualno ali kot del organa pravne osebe, ki ima vodilno vlogo znotraj pravne osebe, na temelju:
- pooblastila za zastopanje pravne osebe, ali
- pooblastila za sprejemanje odločitev v imenu pravne osebe, ali
- pooblastila za izvajanje nadzora znotraj pravne osebe,
kot tudi za vpletenost kot sostorilke ali napeljevalke pri zagrešitvi takega kaznivega dejanja.
2. Razen v primerih, določenih v odstavku 1, vsaka država članica sprejme potrebne ukrepe za zagotovitev, da se pravna oseba lahko šteje za odgovorno, kadar je pomanjkanje nadzora ali pregleda s strani osebe iz odstavka 1 omogočilo zagrešitev iz člena 2(b), (c) in (d) ter členov 3 in 4 v korist te pravne osebe s strani osebe na podlagi njenega pooblastila.
3. Odgovornost pravne osebe na podlagi odstavkov 1 in 2 ne izključuje kazenskih postopkov proti fizičnim osebam, ki so storilci, napeljevalci ali sostorilci pri ravnanju, ki je omenjeno v členu 2(b), (c) in (d) ter členih 3 in 4.
Člen 8
Sankcije za pravne osebe
1. Vsaka država članica sprejme potrebne ukrepe za zagotovitev, da se pravna oseba, ki se šteje za odgovorno v skladu s členom 7(1), kaznuje z učinkovitimi, sorazmernimi in odvračilnimi sankcijami, ki vključujejo denarne kazni v skladu s kazenskim ali drugim pravom in lahko vključuje druge sankcije kot so:
(a) izključitev iz upravičenosti do javnih ugodnosti ali pomoči;
(b) začasna ali stalna prepoved opravljanja trgovinskih dejavnosti;
(c) postavitev pod sodni nadzor;
(d) sodni nalog za likvidacijo.
2. Vsaka država članica sprejme potrebne ukrepe za zagotovitev, da se pravna oseba, ki se šteje za odgovorno skladno s členom 7(2), kaznuje z učinkovitimi, sorazmernimi in odvračilnimi sankcijami ali ukrepi.
Člen 9
Sodna pristojnost
1. Vsaka država sprejme potrebne ukrepe za vzpostavitev svoje sodne pristojnosti glede kaznivih dejanj, ki so navedena v členih 2, 3, 4 in 5, kadar je bilo kaznivo dejanje zagrešeno:
(a) v celoti ali delno znotraj njenega ozemlja; ali
(b) s strani njenega državljana, pod pogojem, da lahko zakonodaja te države članice zahteva, da je ravnanje kaznivo tudi v državi, kjer je do njega prišlo; ali
(c) v korist pravne osebe, ki ima svoj sedež na ozemlju te države članice.
2. Ob upoštevanju člena 10 se lahko vsaka država članica odloči, da ne bo uporabljala ali da bo samo v določenih primerih ali okoliščinah uporabljala pravilo o sodni pristojnosti, ki je določeno v:
- odstavku 1(b),
- odstavku 1(c).
3. Države članice obvestijo Generalni sekretariat Sveta, kadar se odločijo za uporabo odstavka 2, kjer je primerno z navedbo določenih primerov ali okoliščin, v katerih se odločitev uporablja.
Člen 10
Izročitev in pregon
1. (a) Vsaka država članica, ki po svoji zakonodaji ne izroča svojih državljanov, sprejme potrebne ukrepe za vzpostavitev svoje sodne pristojnosti za kazniva dejanja, določena v členih 2, 3, 4 in 5, kadar jih zagrešijo njeni državljani izven njenega ozemlja.
(b) Vsaka država članica predloži primer, kadar eden od njenih državljanov domnevno zagreši v drugi državi članici kaznivo dejanje, ki vključuje ravnanje, opisano v členih 2, 3, 4 ali 5, in ne izroči te osebe drugi državi članici zgolj na podlagi njenega državljanstva, svojim pristojnim organom zaradi pregona, če je to primerno. Da bi omogočili izvajanje pregona, se posredujejo kartoteke, podatki in dokazni material v zvezi s kaznivim dejanjem v skladu s postopki, ki jih določa člen 6(2) Evropske konvencije o izročitvi z dne 13. decembra 1957. Država članica prosilka se obvesti o začetem pregonu in njegovem izidu.
2. Za namen tega člena se "državljan" države članice tolmači v skladu z vsemi izjavami, ki jih poda ta država na podlagi člena 6(1)(b) in (c) Evropske konvencije o izročitvi.
Člen 11
Sodelovanje med državami članicami
1. V skladu z veljavnimi konvencijami, večstranskimi ali dvostranskimi sporazumi ali dogovori države članice druga drugi nudijo najširši obseg vzajemne pomoči v zvezi s postopkom, ki se nanaša na kazniva dejanja, določena v tem okvirnem sklepu.
2. Kadar je več držav članic pristojnih glede kaznivih dejanj, ki jih predvideva ta okvirni sklep, se posvetujejo med seboj glede usklajevanja svojega ukrepanja za namen učinkovitega pregona.
Člen 12
Izmenjava informacij
1. Države članice določijo operativne kontaktne točke ali pa lahko uporabijo obstoječe operativne strukture za izmenjavo informacij in za druge stike med državami članicami za namen uporabe tega okvirnega sklepa.
2. Vsaka država članica obvesti Generalni sekretariat Sveta in Komisiji o svojem oddelku ali oddelkih, ki delujejo kot kontaktne točke v skladu z odstavkom 1. Generalni sekretariat obvesti o teh kontaktnih točkah ostale države članice.
Člen 13
Ozemljska veljavnost
Ta okvirni sklep velja tudi za Gibraltar.
Člen 14
Izvajanje
1. Države članice do 2. junija 2003 uveljavijo ukrepe, ki so potrebni za uskladitev s tem okvirnim sklepom.
2. Države članice do 2. junija 2003 pošljejo Generalnemu sekretariatu Sveta in Komisiji besedilo določb, ki v njihovo notranjo zakonodajo prestavljajo obveznosti, ki jim jih nalaga ta okvirni sklep. Svet do 2. septembra 2003 na podlagi poročila, osnovanega na podlagi teh podatkov in pisnega poročila Komisije, oceni obseg, v katerem so države članice sprejele potrebne ukrepe za uskladitev s tem okvirnim sklepom.
Člen 15
Začetek veljavnosti
Ta okvirni sklep začne veljati na dan objave v Uradnem listu Evropskih skupnosti.
Direktiva 2001/108/ES Evropskega parlamenta in Sveta
z dne 21. januarja 2002
o spremembi Direktive Sveta 85/611/EGS o usklajevanju zakonov in drugih predpisov o kolektivnih naložbenih podjemih za vlaganja v prenosljive vrednostne papirje (KNPVP)
EVROPSKI PARLAMENT IN SVET EVROPSKE UNIJE STA—
ob upoštevanju Pogodbe o ustanovitvi Evropske skupnosti in zlasti člena 47(2) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
v skladu s postopkom, določenim v členu 251 Pogodbe [3],
ob upoštevanju naslednjega:
(1) Področje uporabe Direktive Sveta 85/611/EGS [4] je bilo na začetku omejeno na tiste kolektivne naložbene podjeme z variabilnim kapitalom, ki pospešujejo prodajo enot svojega premoženja javnosti v Skupnosti in katerih edini cilj je vlaganje v prenosljive vrednostne papirje (KNPVP). Preambula Direktive 85/611/EGS je določala, da bodo kolektivni naložbeni podjemi, ki niso zajeti v direktivi, predmet usklajevanja na poznejši stopnji.
(2) Ob upoštevanju razvoja trga je zaželena razširitev naložbenih ciljev KNPVP, zato da se jim omogoči vlaganje v finančne instrumente z zadostno likvidnostjo, ki niso prenosljivi vrednostni papirji. Direktiva našteva seznam finančnih instrumentov, ki so primerni za naložbena sredstva portfelja. Izbiranje naložb za portfelj, ki se izvaja z uporabo indeksa, se šteje za tehniko upravljanja.
(3) Opredelitev prenosljivih vrednostnih papirjev iz te direktive velja le za namene te direktive in nikakor ne posega v različne opredelitve, ki se v nacionalni zakonodaji uporabljajo za druge namene, na primer za obdavčevanje. Ta opredelitev zato ne pokriva delnic in drugih delnicam enakovrednih vrednostnih papirjev, katerih izdajatelj so organizacije, kakor so "Building Societes" ali "Industrial and Provident Societes", katerih lastništvo se v praksi ne more prenesti, razen v primeru, kadar jih izdajatelj spet odkupi.
(4) Instrumenti denarnega trga so tisti prenosljivi instrumenti, s katerimi se običajno ne trguje na zakonsko urejenem trgu vrednostnih papirjev, ampak se z njimi sklepajo posli na denarnem trgu, na primer zakladne menice, menice, ki jih izdajo lokalne oblasti, potrdila o vlogah, komercialni zapisi, srednjeročni zapisi in bančni akcepti.
(5) Koristno je zagotoviti, da koncept zakonsko urejenega trga v tej direktivi ustreza konceptu iz Direktive Sveta 93/22/EGS z dne 10. maja 1993 o finančnih storitvah na področju vrednostnih papirjev [5].
(6) Zaželeno je, da se KNPVP dovoli vlaganje njihovih sredstev v enote premoženja KNPVP in/ali v druge kolektivne naložbene podjeme z variabilnim kapitalom, ki tudi vlagajo v likvidna finančna sredstva, navedena v tej direktivi, in ki delujejo po načelu razpršitve tveganj. KNPVP in drugi kolektivni naložbeni podjemi, v katere vlagajo KNPVP, morajo biti predmet učinkovitega nadzora.
(7) Treba bi bilo spodbujati razvoj priložnosti KNPVP za vlaganja v KNPVPVP in druge kolektivne naložbene podjeme. V ta namen je nujno zagotoviti, da taka naložbena dejavnost ne zmanjšuje varstva vlagatelja. Za dosego možnosti KNPVP za vlaganja v enote drugih KNPVP in/ali v kolektivne naložbene podjeme je treba določiti nekatera pravila glede količinskih omejitev, razkritja informacij in preprečevanja pojavov piramidnih struktur.
(8) Zaradi upoštevanja razvoja trga in glede na dokončno vzpostavitev ekonomske in monetarne unije je zaželeno, da se KNPVPVP dovoli vlaganje v bančne depozite. Zaradi zagotavljanja zadostne likvidnosti naložb v depozite morajo biti ti depoziti izplačljivi na odpoklic ali morajo vlagatelju dajati pravico do dviga. Če so depoziti vplačani pri kreditni instituciji, ki ima registriran sedež v državi nečlanici, mora biti kreditna institucija predmet pravil varnega in skrbnega poslovanja, ki so enakovredna takšnim pravilom iz zakonodaje Skupnosti.
(9) Ob vlaganjih KNPVP v bančne depozite v skladu z njegovimi pravili upravljanja ali ustanovnimi listinami je morda potrebno dovoliti vsem KNPVP dodatna likvidna sredstva, kakor so bančni depoziti na vpogled. Taka dodatna likvidna sredstva so utemeljena na primer: za kritje tekočih ali izrednih plačil; pri prodaji za čas, potreben za ponovno vlaganje v prenosljive vrednostne papirje, instrumente denarnega trga in/ali druga finančna sredstva, ki jih določa ta direktiva; za časovno obdobje, v katerem je nujno potrebno vlaganje v prenosljive vrednostne papirje, instrumente denarnega trga in druga finančna sredstva zaradi neugodnih razmer na trgu začasno zaustaviti.
(10) Zaradi varnega in skrbnega poslovanja se morajo KNPVP izogibati presežni koncentraciji investiranja v naložbe, s katerimi se tvega izpostavljenost do posamezne osebe ali oseb, ki spadajo v isto skupino.
(11) KNPVP bi morali imeti izrecno dovoljenje, da kot del njihove splošne naložbene politike in/ali zaradi obvladovanja tveganj za doseganje zastavljenega finančnega cilja ali v prospektu prikazanega profila tveganj vlagajo v izvedene finančne instrumente. Zaradi zagotovitve varstva vlagateljev je treba omejiti največjo dopustno izpostavljenost, povezano z izvedenimi instrumenti, tako da ta ne preseže skupne čiste vrednosti portfelja KNPVP. Za zagotovitev stalnega zavedanja tveganj in obveznosti, ki izhajajo iz poslov z izvedenimi finančnimi instrumenti, in preverjanja usklajenosti z naložbenimi omejitvami, je potrebno stalno merjenje in spremljanje teh tveganj in obveznosti. Nazadnje bi KNPVP morali opisati svoje strategije, tehnike in naložbene omejitve glede poslov z izvedenimi finančnimi instrumenti, da bi se tako z razkritjem podatkov zagotovilo varstvo vlagateljev.
(12) Kar zadeva izvedene finančne instrumente, s katerimi se trguje na izvenborznem prostem (OTC) trgu, bi morali predpisati dodatne zahteve glede ustreznosti nasprotnih strank v poslu in instrumentov, likvidnosti in stalne ocene stanja. Namen takšnih dodatnih zahtev je zagotoviti zadostno raven varstva vlagateljev, primerljivo s tisto ravnijo varstva, ki jo vlagatelji imajo ob pridobitvi izvedenih finančnih instrumentov, s katerimi se trguje na zakonsko urejenem trgu.
(13) Poslovanje z izvedenimi finančnimi instrumenti se ne sme nikoli uporabljati za izogibanje načelom in pravilom iz te direktive. Kar zadeva izvedene finančne instrumente OTC, bi morala veljati dodatna pravila za razpršitev tveganj izpostavljenosti eni nasprotni stranki ali skupini nasprotnih strank.
(14) Nekatere tehnike upravljanja portfeljev kolektivnih naložbenih podjemov, ki vlagajo predvsem v delnice in/ali dolžniške vrednostne papirje, temeljijo na natančnem posnemanju sestave borznih indeksov in/ali indeksov dolžniških vrednostnih papirjev. Zaželeno je, da se KNPVP dovoli natančno posnemanje sestave splošno znanih in priznanih borznih indeksov in/ali indeksov dolžniških vrednostnih papirjev. V ta namen je treba uvesti bolj prilagodljiva pravila razpršitve tveganj za vlaganja KNPVP v delnice in/ali dolžniške vrednostne papirje.
(15) Kolektivni naložbeni podjemi, ki spadajo v področje, ki ga pokriva ta direktiva, ne smejo biti uporabljeni za druge namene, razen za skupno vlaganje javno zbranih denarnih sredstev, v skladu s pravili iz te direktive. V primerih, ki jih navaja ta direktiva, imajo KNPVP lahko hčerinske družbe le, če je to potrebno za učinkovito opravljanje nekaterih dejavnosti v imenu tega KNPVP, ki jih tudi določa ta direktiva. Nujno je zagotoviti učinkovit nadzor KNPVP. Zato je ustanovitev hčerinskih družb KNPVPVP v tretji državi dovoljena le v primerih in pod pogoji, ki jih določa ta direktiva. S splošno obveznostjo ravnanja izključno v interesu imetnikov enot premoženja in zlasti zaradi povečanja stroškovne učinkovitosti se nikoli ne upravičujejo ukrepi KNPVP, ki bi pristojnim organom lahko preprečili učinkovito izvajanje njihovih nadzornih nalog.
(16) Treba je zagotoviti prosto čezmejno trženje enot širše vrste kolektivnih naložbenih podjemov in hkrati zagotavljati enotno najnižjo raven varstva vlagateljev. Doseganje želenih ciljev zato lahko zagotovi le zavezujoča Direktiva Skupnosti, ki predpisuje dogovorjene minimalne standarde. Ta direktiva uveljavlja le minimalno zahtevano uskladitev in ne sega prek tistega, kar je potrebno za doseganje ciljev, ki izhajajo iz tretjega odstavka člena 5 Pogodbe.
(17) Ukrepi, potrebni za izvajanje te direktive, se sprejmejo v skladu s Sklepom Sveta 1999/468/ES z dne 28. junija 1999, o določitvi postopkov za uresničevanje Komisiji podeljenih izvedbenih pooblastil [6].
(18) Komisija lahko preuči predlaganje kodifikacije v primernem času po sprejemu predlogov –
SPREJELA NASLEDNJO DIREKTIVO:
Člen 1
Direktiva 85/611/ES se spremeni:
1. v členu 1(2) se prva alinea nadomesti z naslednjim: - "— katerih edini namen je skupno vlaganje kapitala, zbranega pri javnosti, v prenosljive vrednostne papirje in/ali druga likvidna finančna sredstva, navedena v členu 19(1), in ki posluje po načelu razpršitve tveganj, in";
2. v členu 1 se dodajo naslednji odstavki: "8. V tej direktivi izraz "prenosljivi vrednostni papirji"; pomeni:
- delnice in druge vrednostne papirje, enakovredne delnicam ("delnice";),
- obveznice in druge oblike olistinjenega dolga ("dolžniški vrednostni papirji";),
- kakršne koli druge prenosljive vrednostne papirje, ki dajejo pravico do pridobitve kakršnih koli takšnih prenosljivih vrednostnih papirjev z vpisom ali izmenjavo,
z izjemo tehnik in instrumentov iz člena 21.
9. V tej direktivi izraz "instrumenti denarnega trga"; pomeni instrumente, s katerimi se običajno trguje na denarnem trgu in ki so likvidni in je njihovo vrednost mogoče kadarkoli natančno določiti";
3. Člen 19(1)(a) se nadomesti z naslednjim: "(a) prenosljivi vrednostni papirji in instrumenti denarnega trga, sprejeti na zakonsko urejen trg ali s katerimi se trguje na zakonsko urejenem trgu po členu 1(13) ISD, in/ali";
4. v členu 19(1)(b) in (c) se dodajo besede "in instrumenti denarnega trga" za besedami "prenosljivi vrednostni papirji";
5. v členu 19(1):
- se doda besedilo "in/ali" na konec točke (d), - dodajo se naslednje točke:
"(e) enote KNPVP, katerim je izdano dovoljenje v skladu s to direktivo, in/ali drugi kolektivni naložbeni podjemi po prvi in drugi alinei člena 1(2), ki so v državi članici ali ne, pod pogojem, da:
- je takšnim drugim kolektivnim naložbenim podjemom izdano dovoljenje na podlagi zakonodaje, po kateri so ti predmet nadzora, ki ga pristojni organi nadzora KNPVP štejejo za enakovrednega nadzoru, določenemu z zakonodajo Skupnosti, in če je zagotovljeno v zadostni meri sodelovanje med nadzornimi organi,
- je raven varstva za imetnike enot premoženja v drugih kolektivnih naložbenih podjemih enakovredna tisti ravni varstva, ki je zagotovljena imetnikom enot premoženja v KNPVP, in zlasti, če so pravila o izločitvi sredstev, zadolževanju, kreditiranju in o prodaji vrednostnih papirjev in instrumentov denarnega trga brez kritja na računu vrednostnih papirjev in instrumentov denarnega trga, enakovredna zahtevam iz te direktive,
- se o poslovanju drugih kolektivnih naložbenih podjemov poroča v polletnih in letnih poročilih, ki omogočajo oceno sredstev in obveznosti, prihodka in dejavnosti v obdobju poročanja,
- v skladu s pravili upravljanja sklada ali ustanovnimi listinami ni mogoče naložiti več kakor skupno 10 % premoženja KNPVP ali drugega kolektivnega naložbenega podjema, ki je predmet nameravanega nakupa, v enote premoženja drugih KNPVP ali drugih kolektivnih naložbenih podjemov, in/ali
(f) depoziti pri kreditnih institucijah, ki so izplačljivi na odpoklic ali dajejo vlagatelju pravico do dviga, z rokom dospelosti ne več kakor 12 mesecev, če ima kreditna institucija sedež v državi članici ali, v primeru, da je sedež kreditne institucije v državi nečlanici, če zanjo veljajo pravila varnega in skrbnega poslovanja, ki so po mnenju pristojnih organov za nadzor KNPVP enakovredna pravilom iz zakonodaje Skupnosti, in/ali
(g) izvedeni finančni instrumenti, vključno z enakovrednimi instrumenti, katerih poravnava se vrši v denarju, s katerimi se trguje na zakonsko urejenem trgu, in na katere se nanašajo pododstavki (a), (b) in (c); in/ali izvedeni finančni instrumenti, s katerimi se trguje na izvenborznem prostem trgu (izvedeni finančni instrumenti OTC), če velja naslednje:
- osnovni instrument predstavljajo instrumenti iz tega odstavka, finančni indeksi, obrestne mere, devizni tečaji ali valute, v katere KNPVP lahko vlaga v skladu s svojimi naložbenimi cilji, kakor je navedeno v pravilih upravljanja KNPVP ali ustanovnih aktih,
- nasprotne stranke v poslih z izvedenimi finančnimi instrumenti OTC so institucije, ki so predmet skrbnega nadzora in spadajo v kategorije, odobrene od pristojnih organov nadzora KNPVP, in
- izvedeni finančni instrumenti OTC so predmet vsakodnevnega zanesljivega in preverljivega vrednotenja in jih je mogoče ob vsakem času prodati, odprodati ali kako drugače likvidirati ali zapreti z nasprotno izravnalno transakcijo po njihovi pošteni vrednosti na pobudo KNPVP, in/ali
(h) instrumenti denarnega trga razen tistih, s katerimi se trguje na zakonsko urejenem trgu, ki spadajo v člen 1(9), če je izdaja ali izdajatelj teh instrumentov zakonsko urejen za varstvo vlagateljev in prihrankov, pod pogojem, da jih:
- izda ali zanje jamči državna, regionalna ali lokalna oblast ali centralna banka države članice, Evropska centralna banka, Evropska unija ali Evropska investicijska banka, država nečlanica ali, pri zvezni državi, ena od članic federacije ali javno mednarodno telo, v katerega je včlanjena ena ali več držav članic, ali
- izda podjetje, ki s svojimi vrednostnimi papirji že trguje na zakonsko urejenem trgu, navedenem v pododstavkih (a), (b) ali (c), ali
- izda in zanje jamči ustanova, ki je predmet skrbnega nadzora, v skladu s kriteriji, opredeljenimi v zakonodaji Skupnosti, ali ustanova, ki je predmet pravil varnega in skrbnega poslovanja, ki so po mnenju pristojnih organov vsaj tako stroga kakor pravila iz zakonodaje Skupnosti; ali
- izdajo drugi organi, ki spadajo v eno izmed kategorij, ki jih odobrijo pristojni organi nadzora KNPVP, če so naložbe v te instrumente predmet varstva vlagateljev, ki je enakovreden varstvu vlagateljev iz prve, druge in tretje alinee, in če je izdajatelj družba s kapitalom in rezervami v vrednosti najmanj 10 mio EUR, ki poroča in objavlja svoje letne računovodske izkaze v skladu z Direktivo 78/660/EGS [7], ki je oseba znotraj skupine, v katero so vključene ena ali več družb, katerih vrednostni papirji kotirajo na borzi, in katere primarna dejavnost je financiranje skupine, ali je oseba, katere primarna dejavnost je financiranje instrumentov listinjenja, katerih koristi izhajajo iz usmeritve bank v likvidnost.";
6. v členu 19(2)(a) se besede "in instrumenti denarnega trga" dodajo za besedami "prenosljivi vrednostni papirji";
7. Člen 19(2)(b) in (3) se črta;
8. Člen 20 se črta;
9. Člen 21 se nadomesti z naslednjim: "Člen 21
1. Družba za upravljanje ali investicijska družba mora uporabljati postopek obvladovanja tveganj, ki ji omogoča, da spremlja in kadarkoli meri tveganja postavk in njihov delež v celotnem profilu tveganj portfelja; uporabljati mora postopek za natančno in neodvisno oceno vrednosti izvedenih finančnih instrumentov OTC. Družba za upravljanje ali investicijska družba mora pristojne organe nadzora redno in v skladu s podrobnimi pravili, ki jih ti določijo, obveščati o vrstah izvedenih finančnih instrumentov, z njimi povezanih tveganjih, količinskih omejitvah in izbranih metodah za oceno tveganj, povezanih s transakcijami z izvedenimi finančnimi instrumenti za vsak KNPVP, ki ga upravlja.
2. Države članice lahko dovolijo KNPVP uporabo tehnike in instrumentov v zvezi s prenosljivimi vrednostnimi papirji in instrumenti denarnega trga pod pogoji in znotraj omejitev, ki jih določijo, pod pogojem, da se te tehnike in instrumenti uporabijo za učinkovito upravljanje portfelja. Kadar se te dejavnosti nanašajo na uporabo izvedenih finančnih instrumentov, so ti pogoji in omejitve usklajeni z določbami te direktive.
Te dejavnosti nikakor ne smejo odvrniti KNPVP od njihovih naložbenih ciljev, ki so predpisani v pravilih upravljanja, ustanovnih listinah ali prospektu KNPVP.
3. KNPVP zagotovi, da njegova celotna izpostavljenost v zvezi z izvedenimi finančnimi instrumenti ne presega skupne čiste vrednosti njegovega portfelja.
Pri izračunu izpostavljenosti upoštevamo trenutno vrednost primarnih sredstev, tveganje izpostavljenosti do nasprotne stranke, prihodnja tržna gibanja in razpoložljiv čas za likvidacijo postavk. To velja tudi za naslednje pododstavke.
KNPVP lahko vlaga v izvedene finančne instrumente kot del svoje naložbene politike in v omejitvah, ki jih določa člen 22(5), če izpostavljenost do primarnih sredstev, iz katerih so izvedeni finančni instrumenti, skupaj ne presega naložbenih omejitev iz člena 22. Države članice lahko dovolijo, da teh naložb ni potrebno vključiti v omejitve iz člena 22, če vlaga KNPVP v izvedene finančne instrumente na indeksni osnovi.
Če prenosljivi vrednostni papir ali instrument denarnega trga vključuje izvedeni finančni instrument, je treba slednjega upoštevati pri izpolnjevanju zahtev iz tega člena.
4. Države članice najkasneje do 13. februarja 2004 pošljejo Komisiji popolne informacije in vse poznejše spremembe svojih predpisov o metodah, ki se uporabljajo za izračun izpostavljenosti tveganju iz tretjega odstavka, vključno z izpostavljenostjo tveganju do nasprotne stranke pri poslih z izvedenimi finančnimi instrumenti OTC. Komisija informacije posreduje drugim državam članicam. Takšne informacije bodo predmet izmenjave mnenj znotraj odbora za stike v skladu s postopkom iz člena 53(4).";
10. Člen 22 se nadomesti z naslednjim: "Člen 22
1. KNPVP lahko naloži največ 5 % svojih sredstev v prenosljive vrednostne papirje ali instrumente denarnega trga istega izdajatelja. KNPVP ne sme naložiti več kakor 20 % svojih sredstev v depozite pri isti instituciji.
Izpostavljenost KNPVP tveganju do nasprotnih strank v poslih z izvedenimi finančnimi instrumenti ne sme presegati:
- 10 % njegovih sredstev, če je nasprotna stranka kreditna institucija, navedena v členu 19(1)(f), ali
- 5 % njegovih sredstev v drugih primerih.
2. Države članice lahko 5 % mejo iz prvega stavka odstavka 1 dvignejo na največ 10 %. Vendar skupna vrednost prenosljivih vrednostnih papirjev in instrumentov denarnega trga, ki jih ima KNPVP v tistih izdajateljih, v katere je vložil, v vsakega od njih, več kakor 5 % svojih sredstev, ne sme presegati 40 % vrednosti njegovega premoženja. Omejitev ne velja za depozite in posle z izvedenimi finančnimi instrumenti OTC, sklenjene s finančnimi institucijami, ki so predmet skrbnega nadzora.
Ne glede na posamezne omejitve iz odstavka 1, KNPVP ne sme kombinirati:
- naložb v prenosljive vrednostne papirje ali instrumente denarnega trga, ki jih izda,
depozitov, sklenjenih z, in/ali
4. Države članice lahko dvignejo 5 % mejo iz prvega stavka odstavka 1 na največ 25 % pri nekaterih obveznicah, če jih izda kreditna institucija z registriranim sedežem v državi članici, ki je zakonsko predmet posebnega javnega nadzora za varstvo imetnikov obveznic. Zlasti zneske, ki jih prejme izdajatelj od izdaje teh obveznic, mora v skladu z zakonom vložiti v sredstva, s katerimi je v celotnem obdobju veljavnosti obveznic sposoben kriti terjatve iz obveznic in ki bi bila ob nezmožnosti izpolnitve obveznosti izdajatelja prioritetno uporabljena za odkup glavnice in izplačilo natečenih obresti.
Če KNPVP več kakor 5 % svojih sredstev naloži v obveznice posameznega izdajatelja, ki so navedene v prvem pododstavku, skupna vrednost teh naložb ne sme presegati 80 % vrednosti sredstev KNPVP.
Države članice Komisiji pošljejo seznam prej omenjenih kategorij obveznic skupaj s kategorijami izdajateljev, ki jim je bilo v skladu z zakoni in sporazumi o nadzoru iz prvega pododstavka izdano dovoljenje za izdajo obveznic, ki izpolnjujejo zgoraj navedene kriterije. Obvestilo, ki podrobno določa status ponujenih jamstev, se priloži seznamu. Komisija te informacije nemudoma predloži drugim državam članicam skupaj s komentarji, ki jih šteje za primerne, in da informacije na razpolago javnosti. Takšno obveščanje je lahko predmet izmenjave mnenj znotraj odbora za stike v skladu s postopkom iz člena 53(4).
5. Prenosljivi vrednostni papirji in instrumenti denarnega trga iz odstavkov 3 in 4 se ne upoštevajo pri uporabi 40 % omejitve iz odstavka 2.
Omejitve, določene v odstavkih 1, 2, 3 in 4, se ne morejo kombinirati, zato vlaganja v prenosljive vrednostne papirje ali instrumente denarnega trga, ki jih izda isti izdatelj, ali v depozite ali izvedene finančne instrumente, nastale pri tem izdajatelju, izvedene v skladu z odstavki 1, 2, 3 in 4, nikakor ne smejo presegati skupno 35 % sredstev KNPVP.
Gospodarske družbe, ki so vključene v isto skupino za namene konsolidiranih računovodskih izkazov, kakor določa Direktiva 83/349/EGS [8], ali v skladu s priznanimi mednarodnimi računovodskimi pravili, se za izračunavanje omejitev iz tega člena obravnavajo kot ena oseba.
Države članice lahko dovolijo kumulativno vlaganje v prenosljive vrednostne papirje in instrumente denarnega trga znotraj iste skupine do omejitve 20 %.";
11. Vstavi se naslednji člen: "Člen 22a
1. Brez poseganja v omejitve, določene v členu 25, lahko države članice dvignejo meje iz člena 22 na največ 20 % za naložbe v delnice in/ali dolžniške vrednostne papirje, ki jih izda isti izdajatelj, če je v skladu s pravili upravljanja sklada in ustanovnimi listinami cilj naložbene politike KNPVP natančno posnemati sestavo določenega borznega indeksa ali indeksa dolžniških vrednostnih papirjev, ki ga priznavajo pristojni organi na podlagi naslednjega:
- sestava indeksa je dovolj raznolika,
- indeks je zadosti reprezentativen odraz trga, na katerega se nanaša,
- objavljen je ustrezno.
2. Države članice lahko dvignejo mejo iz odstavka 1 na največ 35 %, če se to dokaže za utemeljeno zaradi izrednih tržnih razmer, zlasti na zakonsko urejenih trgih, na katerih prevladujoč položaj pripada določenim prenosljivim vrednostnim papirjem ali instrumentom denarnega trga. Naložbe do te meje so dovoljene za samo enega izdajatelja.";
12. v členu 23(1) se besede "in instrumenti denarnega trga" dodajo za besedami "prenosljivi vrednostni papirji";
13. Člen 24 se nadomesti z naslednjim: "Člen 24
1. KNPVP lahko pridobi enote premoženja KNPVP in/ali drugih kolektivnih naložbenih podjemov, kakor je navedeno v členu 19(1)(e), če v enote premoženja posameznega KNPVP ali drugega kolektivnega naložbenega podjema ni naloženih več kakor 10 % njegovih sredstev. Države članice lahko to mejo dvignejo na največ 20 %.
2. Naložbe v enote premoženja kolektivnih naložbenih podjemov, ki niso KNPVP, ne smejo presegati skupno 30 % sredstev KNPVP.
Države članice lahko dovolijo, da sredstev zadevnega KNPVP ali drugega kolektivnega naložbenega podjema ni treba združevati zaradi uveljavljanja omejitev iz člena 22, če KNPVP pridobi enote premoženja KNPVP in/ali drugih kolektivnih naložbenih podjemov.
3. Če KNPVP vlaga v enote premoženja drugih KNPVP in/ali drugih kolektivnih naložbenih podjemov, ki jih neposredno ali po pogodbi o prenosu upravljanja upravlja ista družba za upravljanje ali druga družba, s katero je družba za upravljanje povezana s skupnim upravljanjem ali nadzorom ali z znatnim neposrednim ali posrednim lastništvom, ta družba za upravljanje ali druga družba ne sme za račun KNPVP zaračunavati provizij od vplačila in izplačila pri vlaganju v enote drugih KNPVP in/ali drugih kolektivnih naložbenih podjemov.
KNPVP, ki znaten del svojih sredstev vlaga v druge KNPVP in/ali druge kolektivne naložbene podjeme, naj razkrije v svojem prospektu najvišji nivo provizij za upravljanje, ki se lahko zaračunajo samemu KNPVP in drugim KNPVP in/ali drugim kolektivnim naložbenim podjemom, v katere namerava vlagati. V svojem letnem poročilu prikaže najvišji delež provizij za upravljanje, ki jih zaračuna samemu KNPVP in drugim KNPVP in/ali drugim kolektivnim naložbenim podjemom, v katere vlaga.";
14. vstavi se naslednji člen: "Člen 24a
1. V prospektu se navede, v katere kategorije sredstev je KNPVP dovoljeno vlagati. V prospektu se tudi navede, ali je za posle z izvedenimi finančnimi instrumenti izdano dovoljenje; v tem primeru vsebuje poudarjeno izjavo, ki kaže, ali se te dejavnosti lahko opravljajo za upravljanje s tveganji ali za doseganje naložbenih ciljev, in mogoče posledice uporabe izvedenih finančnih instrumentov za profil tveganj.
2. Če KNPVP predvsem vlaga v katero koli kategorijo sredstev iz člena 19, ki niso prenosljivi vrednostni papirji in instrumenti denarnega trga ali v skladu s členom 22a, natančno posnema sestavo borznega indeksa ali indeksa dolžniških vrednostnih papirjev, mora njegov prospekt in, če je to potrebno, vse promocijsko gradivo vsebovati poudarjeno izjavo, ki opozori na njegovo naložbeno politiko.
3. Če je verjetno, da bo čista vrednost sredstev KNPVP znatno nihala zaradi naložbene strukture ali tehnik upravljanja s portfeljem, ki bodo morda uporabljene, mora prospekt in, če je potrebno, vse promocijsko gradivo vsebovati poudarjeno izjavo, ki opozori na to lastnost.
4. Na zahtevo vlagatelja mora družba za upravljanje predložiti dodatne informacije o količinskih omejitvah, ki jih uporablja pri obvladovanju tveganj KNPVP, o metodah, izbranih v ta namen, ter o zadnjih spremembah v tveganjih in donosih glavnih kategorij instrumentov.";
15. v členu 25(2):
1. se tretja alinea nadomesti z naslednjim: - "— 25 % enot premoženja posameznega KNPVP in/ali drugega kolektivnega naložbenega podjema po prvi in drugi alinei člena 1(2),";
2. doda se naslednja alinea: - "— 10 % instrumentov denarnega trga katerega koli posameznega izdajatelja,";
16. v členu 25(2) se drugi stavek nadomesti z naslednjim: "Omejitve iz druge, tretje in četrte alinee se lahko zanemarijo med pridobivanjem, če se v tem času ne da izračunati kosmati znesek dolžniških vrednostnih papirjev ali instrumentov denarnega trga ali čisti znesek vrednostnih papirjev, katerih prvi postopek prodaje še ni zaključen.";
17. v členu 25(3)(a), (b) in (c) se dodajo besede "in instrumenti denarnega trga" za besede "prenosljivi vrednostni papirji";
18. Člen 25(3)(e) se nadomesti z naslednjim: "(e) z delnicami, ki jih ima investicijska družba ali investicijske družbe v kapitalu hčerinskih družb, ki v državi, v kateri je lociran sedež hčerinske družbe, izvajajo le posle upravljanja, svetovanja ali trženja v zvezi s ponovnim odkupom enot premoženja na zahtevo imetnikov enot premoženja izključno v njihovem imenu.";
19. Člen 26(1) se nadomesti z naslednjim: "1. KNPVP ni treba upoštevati omejitev, navedenih v tem oddelku, kadar uveljavljajo pravico do vpisa, izhajajočo iz prenosljivih vrednostnih papirjev ali instrumentov denarnega trga, ki so sestavni del njihovih sredstev.
Pri zagotavljanju izpolnjevanja načela razpršitve tveganj lahko države članice dovolijo KNPVP, ki jim je bilo nedavno izdano dovoljenje, odstopanje od členov 22, 22a, 23 in 24 za šest mesecev od datuma izdaje dovoljenja.";
20. Člen 41(2) se nadomesti z naslednjim: "2. Odstavek 1 tem podjetjem ne preprečuje, da bi pridobila prenosljive vrednostne papirje, instrumente denarnega trga ali druge finančne instrumente, navedene v členu 19(1)(e), (g) in (h), ki niso v celoti plačani.";
22. Za členom 53 se doda naslednji člen: "Člen 53a
1. Poleg nalog iz člena 53(1) se lahko odbor za stike sestane tudi kot regulativni odbor po členu 5 Odločbe 1999/468/ES [9], da bi pomagal Komisiji glede tehničnih sprememb te direktive na naslednjih področjih:
- razjasnitev pojmov zaradi zagotovitve enotne uporabe te direktive na območju Skupnosti,
- usklajenost terminologije in določanje okvira opredelitev za poznejše pravne akte o KNPVP in z njimi povezanih zadevah.
2. Pri sklicevanju na ta odstavek se uporabljata člena 5 in 7 Odločbe 1999/468/ES ob upoštevanju določb člena 8 Odločbe.
Obdobje, predpisano v členu 5(6) Odločbe 1999/468/ES, se določi pri treh mesecih.
3. Odbor sprejme svoj poslovnik."
Člen 2
1. Najpozneje do 13. februarja 2005 Komisija predloži Evropskemu parlamentu in Svetu poročilo o izvajanju spremenjene Direktive 85/611/EGS in predloge za spremembe, če je to ustrezno. Poročilo naj zlasti:
(a) analizira, kako poglobiti in razširiti enotni trg za KNPVP, zlasti kar zadeva čezmejno trženje KNPVP (vključno s skladi tretjih oseb), delovanje potnega lista za družbe za upravljanje, delovanje izvlečka prospekta kot orodja za informiranje in trženje, pregled obsega dodatnih dejavnosti in možnosti za izboljšanje sodelovanja nadzornih organov na področju enotne razlage in uporabe te direktive;
(b) pregleduje obseg direktive glede na njeno uporabo za različne vrste produktov (npr. institucionalni skladi, nepremičninski skladi, skladi skladov, skladi, ki uporabljajo tehnike upravljanja s tveganji); študija naj bi se predvsem osredotočila na velikost trga za take sklade, ureditev teh skladov v državah članicah, če je to primerno, ter na ocenitev potrebe po nadaljnjem usklajevanju teh skladov;
(c) ocenjuje organiziranost skladov, vključno s pravili in prakso prenosa nalog, in odnose med upravljavcem skladov in depozitarjem;
(d) pregleduje pravila vlaganja za KNPVP, na primer uporabo izvedenih finančnih instrumentov in drugih instrumentov ter tehnik, povezanih z vrednostnimi papirji, ureditev indeksnih skladov, ureditev instrumentov denarnega trga, depozitov, ureditev vlaganj v druge sklade in različne omejitve naložb;
(e) analizira stanje konkurence na trgu med skladi, ki jih upravljajo družbe za upravljanje, in skladi z lastno upravo.
Pri pripravi poročila se Komisija kar najširše posvetuje z različnimi zadevnimi gospodarskimi panogami ter s skupinami potrošnikov in nadzornimi organi.
2. Države članice lahko KNPVP, ki že obstajajo na datum, ko začne veljati ta direktiva, odobrijo rok največ 60 dni od tega datuma za uskladitev z novo nacionalno zakonodajo.
Člen 3
Države članice sprejmejo zakone in druge predpise, potrebne za uskladitev s to direktivo najpozneje do 13. avgusta 2003. O tem obvestijo Komisijo.
Te predpise začnejo uporabljati najpozneje 13. februarja 2004.
Ko države članice sprejmejo te predpise, se morajo sklicevati na to direktivo ali pa se nanjo sklicujejo ob uradni objavi. Način sklicevanja določijo države članice.
Člen 4
Ta direktiva začne veljati na dan objave v Uradnem listu Evropskih skupnosti.
Člen 5
Ta direktiva je naslovljena na države članice.
Uredba Komisije (ES) št. 70/2001
z dne 12. januarja 2001
o uporabi členov 87 in 88 Pogodbe ES pri pomoči za majhna in srednje velika podjetja
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 994/98 z dne 7. maja 1998 o uporabi členov 92 in 93 Pogodbe o ustanovitvi Evropske skupnosti za nekatere skupine horizontalne državne pomoči [1] ter zlasti točk (a)(i) in (b) člena 1(1) Uredbe,
po objavi osnutka te uredbe [2],
po posvetovanju s Svetovalnim odborom za državno pomoč,
ob upoštevanju naslednjega:
(1) Uredba (ES) št. 994/98 v skladu s členom 87 Pogodbe pooblašča Komisijo za izjavo, da je pod nekaterimi pogoji pomoč za majhna in srednje velika podjetja združljiva s skupnim trgom in je ni treba priglasiti v skladu s členom 88(3) Pogodbe.
(2) Uredba (ES) št. 994/98 v skladu s členom 87 Pogodbe pooblašča Komisijo, da razglasi, ali je pomoč, ki je sicer v skladu s karto, ki jo potrdi Komisija za vsako državo članico za odobritev regionalne pomoči, združljiva s skupnim trgom in je ni treba priglasiti v skladu s členom 88(3) Pogodbe.
(3) Komisija je člena 87 in 88 Pogodbe uporabljala za majhna in srednje velika podjetja na območjih s posebnimi davčnimi olajšavami in zunaj njih v številnih odločbah ter je tudi pojasnila svojo politiko, nazadnje v Smernicah Skupnosti o državni pomoči za majhna in srednje velika podjetja [3] in v Smernicah o državni regionalni pomoči [4]. Glede na znatne izkušnje Komisije z uporabo teh členov pri majhnih in srednje velikih podjetjih ter glede na splošna besedila, ki se nanašajo na ta podjetja in regionalno pomoč, ki jih je izdala Komisija na podlagi teh členov, je primerno, da Komisija, upoštevajoč učinkovit nadzor in poenostavitev upravnih postopkov, uporabi pooblastila iz Uredbe (ES) št. 994/98, ne da bi zmanjšala lastne možnosti spremljanja.
(4) Ta uredba ne posega v možnost držav članic, da priglasijo pomoč za majhna in srednje velika podjetja. Priglasitve bo Komisija ocenila, zlasti glede na merila, določena v tej uredbi. Smernice o državni pomoči za majhna in srednje velika podjetja se razveljavijo z dnem začetka veljavnosti te uredbe, ker slednja nadomešča njihovo vsebino.
(5) Majhna in srednje velika podjetja imajo odločilno vlogo pri ustvarjanju delovnih mest in veljajo na splošno kot dejavnik socialne trdnosti in gospodarskega zagona. Vendar je lahko njihov razvoj omejen zaradi tržnih pomanjkljivosti. Ta podjetja imajo pogosto težave pri pridobivanju sredstev ali posojil zaradi omejenih jamstev, ki jih lahko ponudijo, in zaradi finančnih trgov, ki niso pripravljeni prevzeti tveganja. Zaradi omejenih virov imajo manjši dostop do informacij, zlasti glede nove tehnologije in možnih trgov. Upoštevajoč ta razmišljanja, mora biti namen pomoči, ki je sproščena s to uredbo, olajšanje razvoja gospodarskih dejavnosti majhnih in srednje velikih podjetij pod pogojem, da takšna pomoč ne vpliva negativno na pogoje trgovanja, tako da bi bila v nasprotju s skupnimi interesi.
(6) S to uredbo se izvzame vsaka pomoč, ki izpolnjuje vse ustrezne zahteve, in vsak program pomoči pod pogojem, da vsaka pomoč, ki bi lahko bila odobrena v okviru programa, izpolnjuje ustrezne zahteve te uredbe. Zaradi učinkovitega nadzora in poenostavitve upravnih postopkov, ne da bi Komisija pri tem zmanjšala lastne možnosti spremljanja, se morajo programi pomoči in posamična pomoč, ki je odobrena neodvisno od katerega koli programa pomoči, izrecno sklicevati na to uredbo.
(7) Ta uredba velja brez poseganja v posebna pravila iz uredb in direktiv v zvezi z državno pomočjo v nekaterih panogah, kot trenutno obstajajo za ladjedelništvo, ne uporabljajo pa se za kmetijstvo, ribištvo in akvakulturo.
(8) Da bi se izognili razlikam, ki bi lahko vodile k izkrivljanju konkurenčnosti, da bi olajšali usklajevanje med različnimi ukrepi Skupnosti in držav članic glede majhnih in srednje velikih podjetij ter da bi zboljšali jasnost pri upravnih postopkih in pravno varnost, mora biti za opredelitev "majhnih in srednje velikih podjetij", ki se uporablja v tej uredbi, odločilno Priporočilo Komisije 96/280/ES z dne 3. aprila 1996 o opredelitvi majhnih in srednje velikih podjetij [5]. Ta opredelitev se je uporabljala tudi v Smernicah Skupnosti za državno pomoč za majhna in srednje velika podjetja [6].
(9) V skladu z uveljavljeno prakso Komisije ter da bi bila pomoč sorazmerna in omejena na potrebni znesek, naj se prag pomoči izrazi v njeni intenzivnosti glede na razne upravičene stroške in ne v najvišjih zneskih pomoči.
(10) Zaradi ugotavljanja, ali je pomoč združljiva s skupnim trgom po tej uredbi, je treba upoštevati intenzivnost pomoči in tako znesek pomoči, ki je izražen kot ekvivalent subvencije. Izračun ekvivalenta subvencije, plačljive v več tranšah, in izračun pomoči kot ugodnem posojilu se opravi na podlagi tržnih obrestnih mer, ki veljajo ob odobritvi subvencije. Zaradi enotne, jasne in enostavne uporabe predpisov v zvezi z državno pomočjo se tržne obrestne mere za namene te uredbe štejejo kot referenčne obrestne mere pod pogojem, da je v primeru ugodnega posojila to zavarovano pod običajnimi pogoji in ni obremenjeno z nenavadno visokim tveganjem. Za referenčne obrestne mere veljajo tiste, ki jih periodično določi Komisija na podlagi objektivnih meril ter so objavljene v Uradnem listu Evropskih skupnosti in na medmrežju.
(11) Glede na razlike med majhnimi in srednje velikimi podjetji je treba določiti različno najvišjo intenzivnost pomoči za majhna in za srednje velika podjetja.
(12) Glede na dosedanje izkušnje Komisije bi morala biti najvišja intenzivnost pomoči določena na ravni, ki vzpostavlja primerno sorazmerje med zmanjšanjem izkrivljanja konkurence v podprti panogi in ciljem olajšati razvoj gospodarskih dejavnosti v majhnih in srednje velikih podjetjih.
(13) Določiti je treba nadaljnje pogoje, ki morajo biti izpolnjeni za sprostitev programa pomoči ali posamične pomoči s to uredbo. V skladu s členom 87(3)(c) Pogodbe takšna pomoč ne sme imeti izključnega namena tekoče in redno zniževati obratovalne stroške, ki bi jih navadno nosil upravičenec, in mora biti sorazmerna z omejitvami, ki jih je treba preseči, da bi zagotovili socialnoekonomske koristi v interesu Skupnosti. Zato je primerno omejiti veljavnost te uredbe na tisto pomoč, ki se odobri za nekatere naložbe v osnovna sredstva in nematerialne naložbe, nekatere storitve za upravičence in nekatere druge dejavnosti. Zaradi čezmerne zmogljivosti Skupnosti v transportnem sektorju, razen tirnih vozil, se pri podjetjih, katerih težišče poslovanja je prevoz, prevozna sredstva in oprema ne štejejo k stroškom naložb, ki so upravičeni do pomoči.
(14) V skladu s to uredbo se pomoč za majhna in srednje velika podjetja sprosti ne glede na lokacijo. Naložbe in ustvarjanje delovnih mest lahko prispevajo h gospodarskemu razvoju območij z omejenimi možnostmi v Skupnosti. Majhna in srednje velika podjetja na takšnih območjih so zapostavljena zaradi strukturnih pomanjkljivosti lokacije in zaradi svoje velikosti. Zato je treba povišati intenzivnost pomoči za ta podjetja na območjih z omejenimi možnostmi.
(15) Da dejavnik naložb v kapital ne bi imel prednosti pred dejavnikom delovne sile, mora obstajati možnost obračunavanja pomoči za naložbe na podlagi stroškov naložb, pa tudi stroškov novih zaposlitev v zvezi z izvajanjem naložbenega projekta.
(16) V skladu z Sporazumom Svetovne trgovinske organizacije (STO) o subvencijah in izravnalnih ukrepih [7] se s to uredbo ne sprosti izvozna pomoč ali pomoč, ki daje prednost domačim izdelkom pred uvoženimi. Pomoč, ki omogoča sodelovanje na sejmih, raziskave ali svetovalne storitve, potrebne za uvajanje novega ali obstoječega proizvoda na novem trgu, ponavadi ni izvozna pomoč.
(17) Ker je treba vzpostaviti primerno ravnovesje med čim manjšo možnostjo izkrivljanja konkurence v podprti panogi in cilji te uredbe, se po slednji ne sprosti posamična pomoč, ki presega določen najvišji znesek, ne glede na to, ali je odobrena v okviru programa pomoči, sproščenega s to uredbo.
(18) Za zagotovitev, da je pomoč potrebna in da spodbuja razvoj nekaterih dejavnosti, ta uredba ne sprošča pomoči za dejavnosti, v katerih bi upravičenec sodeloval tudi brez pomoči, zgolj pod tržnimi pogoji.
(19) Ta uredba ne izvzema pomoči, zbranih z drugo državno pomočjo, tudi pomočjo, ki so jo odobrili državni, regionalni in lokalni organi, ali s pomočjo Skupnosti v zvezi z istimi upravičenimi stroški, če ta zbrana pomoč presega prag, določen v tej uredbi.
(20) Zaradi jasnosti in učinkovitega spremljanja v skladu s členom 3 Uredbe (ES) št. 994/98 je treba pripraviti standardno obliko poročila, v katerem države članice predložijo Komisiji kratek povzetek podatkov, kadar je v skladu s to uredbo uveden program pomoči ali odobrena posamična pomoč, neodvisno od programa pomoči, zato da se predloženi podatki objavijo v Uradnem listu Evropskih skupnosti. Iz istih razlogov je primerno določiti pravila o evidenci, ki jo morajo voditi države članice v zvezi s pomočjo, ki se sprosti s to uredbo. Glede letnega poročila, ki ga morajo države članice predložiti Komisiji, je primerno, da ta določi zanj posebne zahteve, vključno s podatki v računalniški obliki glede na široko dostopnost potrebne tehnologije.
(21) Glede na dosedanje izkušnje Komisije na tem področju in zlasti ker je treba politiko na področju državne pomoči na splošno pogosto na novo pregledati in popravljati, je primerno, da se omeji obdobje veljavnosti te uredbe. Če se slednja po preteku veljavnosti ne podaljša, ostanejo programi pomoči, izvzeti po tej uredbi, izvzeti še za nadaljnjih šest mesecev –
SPREJELA NASLEDNJO UREDBO:
Člen 1
Področje uporabe
1. Ne glede na posebne uredbe Skupnosti ali direktive po Pogodbi ES, ki se uporabljajo za odobritev državne pomoči v nekaterih panogah, in ne glede na to, ali so bolj ali manj omejevalne od te uredbe, se uporablja za pomoč majhnim in srednje velikim podjetjem v vseh panogah ta uredba.
2. Ta uredba se ne uporablja:
(a) za dejavnosti, ki so povezane s proizvodnjo, predelavo in trženjem proizvodov iz Priloge I k Pogodbi;
(b) za pomoč dejavnostim v zvezi z izvozom, tj. pomoč, ki je neposredno povezana z izvoženimi količinami, z vzpostavitvijo in delovanjem prodajne mreže in s tekočimi izdatki v zvezi z izvoznimi dejavnostmi;
(c) za pomoč, ki je odvisna od uporabe domačih proizvodov v breme uvoženih proizvodov.
Člen 2
Opredelitev pojmov
V tej uredbi:
(a) "pomoč" pomeni vse ukrepe, ki izpolnjujejo merila iz člena 87(1) Pogodbe;
(b) "majhna in srednje velika podjetja" pomenijo podjetja, kakor so opredeljena v Prilogi I;
(c) "naložbe v materialna sredstva" pomenijo naložbe v osnovna sredstva, ki so povezane z ustanovitvijo novega ali razširitvijo obstoječega podjetja ali pa z dejavnostjo, ki vključuje temeljno spremembo proizvoda ali proizvodnega procesa v obstoječem podjetju (zlasti z racionalizacijo, povečevanjem raznovrstnosti ali posodobitvijo). K naložbam v osnovna sredstva se prišteva tudi prevzem podjetja, ki je bilo zaprto ali bi se zaprlo, če prevzema ne bi bilo;
(d) "naložbe v nematerialna sredstva" pomenijo naložbe v prenos tehnologije z nakupom patentnih pravic, licenc, tehnološkega znanja in nepatentiranega tehničnega znanja;
(e) "bruto intenzivnost pomoči" pomeni bruto znesek pomoči, izražen kot odstotek stroškov, za katere je projekt upravičen do pomoči. Vsi uporabljeni zneski so zneski pred odbitkom neposrednih davkov. Če se pomoč ne odobri kot subvencija, temveč v drugačni obliki, je znesek pomoči enak ekvivalentu subvencije. Pomoč, plačljiva v več tranšah, se eskontira na vrednost v trenutku odobritve. Obrestna mera, ki se uporabi pri eskontiranju in za izračun zneska pomoči v primeru ugodnega posojila, je referenčna obrestna mera, uporabna ob odobritvi;
(f) "neto intenzivnost pomoči" pomeni znesek po odbitku davkov, izražen kot odstotek stroškov, za katere je projekt upravičen do pomoči;
(g) "število zaposlenih" pomeni število letnih delovnih enot (LDE), tj. število zaposlenih za polni delovni čas v enem letu, pri čemer se honorarno zaposleni in sezonski delavci upoštevajo kot delež LDE.
Člen 3
Pogoji za izjeme
1. Posamična pomoč, odobrena izven programa pomoči, ki izpolnjuje vse pogoje iz te uredbe, je združljiva s skupnim trgom po členu 87(3) Pogodbe in je oproščena zahteve obvezne priglasitve iz člena 88(3) Pogodbe pod pogojem, da se izrecno sklicuje na to uredbo in da sta navedena njen naslov in stran objave v Uradnem listu Evropskih skupnosti.
2. Programi pomoči, ki izpolnjujejo vse pogoje te uredbe, so združljivi s skupnim trgom po členu 87(3) Pogodbe in oproščeni obvezne priglasitve iz člena 88(3) Pogodbe pod pogojem:
(a) da katera koli pomoč, ki bi lahko bila odobrena po tem programu, izpolnjuje vse pogoje iz te uredbe;
(b) da se program izrecno sklicuje na to uredbo ter da sta navedena njen naslov in stran objave v Uradnem listu Evropskih skupnosti.
3. Pomoč, odobrena v skladu s programi iz odstavka 2, je združljiva s skupnim trgom po členu 87(3) Pogodbe in je oproščena obvezne priglasitve iz člena 88(3) Pogodbe pod pogojem, da neposredno izpolnjuje vse pogoje te uredbe.
Člen 4
Naložbe
1. Pomoč za naložbe v materialna in nematerialna sredstva znotraj ali zunaj Skupnosti je združljiva s skupnim trgom po členu 87(3) Pogodbe in je oproščena zahteve obvezne priglasitve iz člena 88(3) Pogodbe, če izpolnjuje pogoje iz odstavkov 2 do 6.
2. Najvišja dovoljena bruto intenzivnost pomoči znaša:
(a) 15 % pri majhnih podjetjih;
(b) 7,5 % pri srednje velikih podjetjih.
3. Za naložbe na območjih, ki so upravičena do regionalne pomoči, intenzivnost pomoči ne presega praga regionalne pomoči za naložbe, določene v kartah, ki jih odobri Komisija za vsako državo članico, za več kakor:
(a) 10 odstotnih točk bruto na območjih po členu 87(3)(c), pod pogojem, da skupna neto intenzivnost pomoči ne presega 30 %; ali
(b) 15 odstotnih točk bruto na območjih po členu 87(3)(a), pod pogojem, da skupna neto intenzivnost pomoči ne presega 75 %.
Višji prag za regionalno pomoč se uporablja samo, če bo naložba ostala v regiji prejemnika najmanj pet let in znaša prispevek upravičenca pri financiranju vsaj 25 %.
4. Prag iz odstavkov 2 in 3 se uporablja za intenzivnost pomoči, izračunano kot odstotek stroškov naložbe, za katere se lahko pridobi pomoč, ali kot odstotek plačnih stroškov za nove zaposlitve, ustvarjene z naložbo (pomoč za ustvarjanje delovnih mest), ali kot kombinacija obeh, pri čemer pomoč ne sme presegati najugodnejšega zneska pomoči, ki izhaja iz enega ali drugega izračuna.
5. Če so osnova za izračun pomoči stroški naložb, se pri naložbah v osnovna sredstva kot upravičene za pomoč upoštevajo naložbe v zemljišča, stavbe, stroje in opremo. V transportnem sektorju prevozna sredstva in oprema, razen tirnih vozil, ne spadajo med naložbene stroške, za katere se lahko pridobi pomoč. Sprejemljivi stroški nematerialnih naložb so stroški za pridobitev tehnologije.
6. Če so osnova za izračun pomoči ustvarjena delovna mesta, se znesek pomoči izrazi kot odstotek plačnih stroškov v obdobju dveh let za nova delovna mesta, ustvarjena pod naslednjimi pogoji:
(a) ustvarjanje delovnih mest bo povezano z izvajanjem projekta naložb v materialna in nematerialna sredstva. Delovna mesta morajo biti ustvarjena v treh letih po koncu vlaganja;
(b) naložbeni projekt mora privesti do neto povečanja števila zaposlenih v zadevnem podjetju v primerjavi s povprečnim številom zaposlenih v preteklih dvanajstih mesecih; in
(c) novoustvarjena delovna mesta se morajo ohraniti vsaj za petletno obdobje.
Člen 5
Svetovanje ter druge storitve in dejavnosti
Pomoč majhnim in srednje velikim podjetjem, ki izpolnjujejo naslednje pogoje, je združljiva s skupnim trgom po členu 87(3) Pogodbe in je oproščena obveznosti priglasitve v skladu s členom 88(3) Pogodbe:
(a) za storitve zunanjih svetovalcev bruto pomoč ne sme presegati 50 % stroškov takšnih storitev. Le-te se ne smejo uporabljati nepretrgano ali periodično, prav tako ne smejo biti povezane z običajnimi obratovalnimi stroški podjetja, denimo za običajne storitve iz davčnega svetovanja, za pravno svetovanje in reklame;
(b) bruto pomoč za udeležbo na sejmih in razstavah ne sme presegati 50 % dodatnih stroškov, ki nastanejo z najemom, postavitvijo in upravljanjem stojnice. Izjema se uporablja samo za prvo udeležbo nekega podjetja na določenem sejmu ali razstavi.
Člen 6
Posamična večja pomoč
Posamična pomoč se v skladu s to uredbo ne izvzame, če je dosežen eden od naslednjih pragov:
(a) skupni primerni stroški celotnega projekta znašajo najmanj 25000000 evrov in
(i) bruto intenzivnost pomoči znaša najmanj 50 % praga iz člena 4(2) na območjih, ki niso upravičena do regionalne pomoči;
(ii) neto intenzivnost pomoči obsega najmanj 50 % praga neto pomoči, določene v karti regionalne pomoči za neko območje, ki je upravičeno do regionalne pomoči; ali
(b) skupni bruto znesek pomoči znaša najmanj 15000000 evrov.
Člen 7
Nujnost pomoči
Pomoč je v skladu s to uredbo izvzeta samo, če je pred začetkom projekta:
- upravičenec vložil prošnjo za pomoč pri pristojnem uradu države članice; ali
- država članica sprejela pravne predpise, ki v skladu z objektivnimi merili uvajajo pravno pravico do pomoči, ne da bi se država članica dodatno odločala po lastnem preudarku.
Člen 8
Kumulacija
1. Najvišji znesek pomoči, določen v členih 4, 5 in 6, se uporablja ne glede na to, ali se projekt v celoti financira iz državnih sredstev ali pa se delno financira iz sredstev Skupnosti.
2. V zvezi z istimi primernimi stroški se pomoč, izvzeta s to uredbo, ne sme kumulirati z drugo državno pomočjo po členu 87(1) Pogodbe ali z drugimi sredstvi Skupnosti, če bi bila s tem presežena največja dovoljena intenzivnost pomoči, določena s to uredbo.
Člen 9
Preglednost in spremljanje
1. Države članice v 20 delovnih dneh po začetku izvajanja programa pomoči ali odobritvi posamične pomoči izven programa, izvzetih na podlagi te uredbe, predložijo Komisiji kratek povzetek podatkov o programu pomoči ali posamični pomoči v skladu z vzorcem iz Priloge II, zato da se objavi v Uradnem listu Evropskih skupnosti.
2. Države članice vodijo natančno evidenco o programih pomoči, izvzetih po tej uredbi, o posamični pomoči, odobreni po teh programih, in o posamični pomoči, izvzeti s to uredbo in odobreni zunaj katerega koli obstoječega programa pomoči. Takšna evidenca vsebuje vse potrebne podatke, da se ugotovi, ali so pogoji za izjemo po tej uredbi izpolnjeni, vključno s podatki, da ima podjetje status MSP. Države članice hranijo evidenco o posamični pomoči 10 let od datuma odobritve in evidenco o programih pomoči 10 let od datuma, ko je bila odobrena zadnja posamična pomoč po programu. Komisija lahko od države članice pisno zahteva, da v 20 delovnih dneh ali daljšem roku, če je tako določeno v zahtevku, predloži vse podatke, za katere Komisija meni, da so potrebni za ugotovitev, ali so izpolnjeni pogoji iz te uredbe.
3. Države članice pripravijo poročilo o izvajanju te uredbe ne glede na to, ali se ta nanaša na celotno koledarsko leto ali samo na del leta. Poročilo mora država članica predložiti Komisiji v elektronski obliki, določeni v Prilogi III, najpozneje tri mesece po preteku obdobja, na katero se poročilo nanaša.
Člen 10
Začetek in trajanje veljavnosti
1. Ta uredba začne veljati dvajseti dan po objavi v Uradnem listu Evropskih skupnosti.
Uredba Komisije (ES) št. 283/2001
z dne 9. februarja 2001
o spremembi Uredbe (ES) št. 562/2000 o določitvi podrobnih pravil za uporabo Uredbe Sveta (ES) št. 1254/1999 glede odkupa govejega mesa in Uredbe (ES) št. 2734/2000
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 1254/1999 z dne 17. maja 1999 o skupni ureditvi trga za goveje in telečje meso [1]in zlasti člena 47(8) Uredbe,
ob upoštevanju naslednjega:
(1) Uredba Komisije (ES) št. 2734/2000 z dne 14. decembra 2000 o spremembi Uredbe (EGS) št. 1627/89 o odkupu govejega mesa z razpisom in o odstopanju od ali spremembi Uredbe (ES) št. 562/2000 o določitvi podrobnih pravil za uporabo Uredbe Sveta (ES) št. 1254/1999 glede odkupa govejega mesa [2], kakor je bila spremenjena z Uredbo (ES) št. 3/2001 [3], uvaja številne spremembe ali odstopanja od Uredbe Komisije (ES) št. 562/2000 [4] za ureditev izjemnih razmer na trgu, ki so posledica nedavnih dogodkov, povezanih z govejo spongiformno encefalopatijo (BSE).
(2) Glede na te izjemne tržne razmere in da bi izboljšali učinkovitost intervencijskih ukrepov iz Uredbe (ES) št. 2734/2000, naj se odstopi od člena 4(2)(g) Uredbe (ES) št. 562/2000 v zvezi z največjo maso trupov, in sicer tako, da se ne določi omejitev mase za dva razpisa v februarju 2001 in da se poveča masa na 430 kg za preostale razpise v prvem četrtletju leta 2001, medtem ko se še vedno dovoljuje nakup težjih živali, vendar po nakupni ceni, enaki največji odobreni masi.
(3) Zato je treba Uredbo (ES) št. 2734/2000 spremeniti.
(4) Ker se lahko odkupljeni proizvodi prodajo tudi po 1. januarju 2002, ko bo že treba uporabljati sistem obveznega označevanja izvora, kakor to določa Uredba (ES) št. 1760/2000 Evropskega parlamenta in Sveta z dne 17. julija 2000 o uvedbi sistema za identifikacijo in registracijo goveda ter označevanje govejega mesa in proizvodov iz govejega mesa in razveljavitvi Uredbe (ES) št. 820/97 [5], naj se zahteva, da oznake proizvodov, namenjenih za intervencijo v skladu s pogodbami, skle-njenimi 12. februarja 2001 ali pozneje (t.j. z začetkom veljavnosti od prvega razpisa v mesecu februarju), vključujejo navedbo države ali državo rojstva in vzreje zadevnih živali v skladu s členom 13(5) Uredbe (ES) št. 1760/2000, skupaj z navedbami, določenimi v členu 2(2) Uredbe Komisije (ES) št. 1825/2000 [6], ki določa podrobna pravila za uporabo Uredbe (ES) št. 1760/2000, kakor je ustrezno.
(5) Priloga III Uredbe (ES) št. 562/2000 navaja določbe, ki se nanašajo na trupe, polovice trupov in četrti trupov, ki se lahko odkupijo. Da bi se uskladili s trenutno trgovsko prakso, naj se spremeni opis polovic trupov, tako da se v opis vključi določena meja dopustnosti.
(6) Zato je treba Uredbo (ES) št. 562/2000 ustrezno spremeniti.
(7) Glede na razvoj razmer naj ta uredba začne veljati takoj.
(8) Ukrepi, predvideni s to uredbo, so v skladu z mnenjem Upravljalnega odbora za goveje in telečje meso –
SPREJELA NASLEDNJO UREDBO:
Člen 1
Člen 6(1) Uredbe (ES) št. 2734/2000 se nadomesti z naslednjim besedilom:
"1. Ne glede na člen 4(2)(g) Uredbe (ES) št. 562/2000 je največja masa trupov v navedenem členu 430 kg. Vendar pa:
- se omejitev največje mase trupa ne uporablja pri prvih dveh razpisih v februarju 2001,
- se na preostalih razpisih v prvem četrtletju leta 2001 lahko odkupijo trupi z maso, večjo od 430 kg, vendar je odkupna cena zanje enaka kakor tista za največjo maso."
Člen 2
Uredba (ES) št. 562/2000 se spremeni:
1) Člen 4(3)(d) se nadomesti z naslednjim:
"(d) označeni v skladu s sistemom, ki ga je uvedla Uredba Evropskega parlamenta in Sveta (ES) št. 1760/2000 [7] in v pogodbah, sklenjenih 12. februarja 2001 ali pozneje, vključno z navedbami, določenimi v členu 13(5) navedene uredbe."
2) Točka 2(b) Priloge III se nadomesti z naslednjim besedilom:
"(b) polovice trupov: proizvod, ki se ga dobi z ločevanjem trupa, kakor je navedeno v (a), simetrično po sredini vratnih, hrbtnih, ledvenih in križnih vretenc ter po sredini prsnice in medenične zrasti. Med obdelavo trupov hrbtna in ledvena vretenca ne smejo biti preveč odmaknjena; na pripadajočih mišicah in kitah ne smejo biti vidno poškodovane z žagami ali noži."
Člen 3
Ta uredba začne veljati z dnem objave v Uradnem listu Evropskih skupnosti.
Uredba Komisije (ES) št. 749/2001
z dne 18. aprila 2001
o spremembi Priloge II k Uredbi Sveta (EGS) št. 2377/90 o določitvi postopka Skupnosti za določanje najvišjih dovoljenih vrednosti ostankov zdravil za uporabo v veterinarski medicini v živilih živalskega izvora
(Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2377/90 z dne 26. junija 2000 o določitvi postopka Skupnosti za določanje najvišjih dovoljenih vrednosti ostankov zdravil za uporabo v veterinarski medicini v živilih živalskega izvora [1], kakor je bila nazadnje spremenjena z Uredbo Komisije (ES) št. 2908/2002 [2], ter zlasti členov 7 in 8 Uredbe,
ob upoštevanju naslednjega:
(1) V skladu z Uredbo (EGS) št. 2377/90 je treba postopno določiti najvišje dovoljene vrednosti ostankov za vse farmakološko aktivne snovi, ki se uporabljajo v Skupnosti v zdravilih za uporabo v veterinarski medicini, namenjenih živalim za proizvodnjo živil.
(2) Najvišje dovoljene vrednosti ostankov je treba določiti šele potem, ko se v okviru Odbora za zdravila za uporabo v veterinarski medicini preučijo vsi ustrezni podatki o varnosti ostankov zadevnih snovi za potrošnike živil živalskega izvora in o vplivu ostankov na industrijsko predelavo živil.
(3) Pri določanju najvišjih dovoljenih vrednosti za ostanke zdravil v živilih živalskega izvora je treba določiti živalske vrste, v katerih so lahko ostanki prisotni, mejne vrednosti, do katerih so lahko prisotni v vsakem zadevnem mesnem tkivu, pridobljenem iz zdravljene živali (ciljno tkivo), in naravo ostanka, ki je pomemben za nadzorovanje ostankov (marker ostanek).
(4) Za nadzor ostankov, kakor je določeno v ustrezni zakonodaji Skupnosti, je treba običajno določiti najvišje dovoljene vrednosti ostankov za ciljna tkiva jeter ali ledvic. Jetra in ledvice pa se pogosto odstranijo izklavnih trupov, namenjenih za mednarodno trgovino, zato je treba vedno določiti najvišje dovoljene vrednosti ostankov tudi za mišična ali maščobna tkiva.
(5) V primeru zdravil za uporabo v veterinarski medicini, namenjenih nesnicam, živalim v laktaciji ali čebelam delavkam, je treba določiti tudi najvišje dovoljene vrednosti ostankov za jajca, mleko ali med.
(6) V Prilogo II k Uredbi (EGS) št. 2377/90 je treba vnesti tiamilal in tiopental, natrijevo sol.
(7) Dovoliti je treba ustrezen rok do začetka veljavnosti te uredbe, da lahko države članice dovoljenja za promet z zadevnimi zdravili za uporabo v veterinarski medicini, ki so bila izdana v skladu z Direktivo Sveta 81/851/EGS [3], kakor je bila nazadnje spremenjena z Direktivo 2000/37/ES [4], po potrebi prilagodijo določbam te uredbe.
(8) Ukrepi, predvideni v tej uredbi, so v skladu z mnenjem Stalnega odbora za zdravil za uporabo v veterinarski medicini,
SPREJELA NASLEDNJO UREDBO:
Člen 1
Priloga II k Uredbi (EGS) št. 2377/90 se spremeni, kakor je določeno v Prilogi k tej uredbi.
Člen 2
Ta uredba začne veljati tretji dan po objavi v Uradnem listu Evropskih skupnosti.
Uredba Komisije (ES) št. 939/2001
z dne 14. maja 2001
o podrobnih pravilih za uporabo Uredbe Sveta (ES) št. 104/2000 v zvezi dodelitvijo pavšalne pomoči za določene ribiške proizvode
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 104/2000 z dne 17. decembra 1999 o skupni ureditvi trga za ribiške proizvode in proizvode iz ribogojstva [1], in zlasti člena 24(8) Uredbe,
ob upoštevanju naslednjega:
(1) Člen 24 Uredbe (ES) št. 104/2000, ki je razveljavila Uredbo Sveta (EGS) št. 3759/92 [2] z veljavnostjo od 1. januarja 2001, določa dodelitev pavšalne pomoči pod določenimi pogoji organizacijam proizvajalcev, ki umaknejo s trga proizvode, navedene v Prilogi IV k navedeni uredbi.
(2) Zaradi uskladitve in poenostavitve morajo biti postopki, ki se zahtevajo v okviru pavšalne pomoči, enaki tistim, ki veljajo za finančno nadomestilo in pomoč za prenos, kot določa Uredba Komisije (ES) št. 2509/2000 z dne 15. novembra 2000 o podrobnih pravilih za uporabo Uredbe Sveta (ES) št. 104/2000 v zvezi z dodelitvijo finančnega nadomestila za umik določenih ribiških proizvodov [3] s trga in Uredbe Komisije (ES) št. 2814/2000 z dne 21. decembra 2000 o podrobnih pravilih za uporabo Uredbe Sveta (ES) št. 104/2000 v zvezi z dodelitvijo pomoči za prenos za določene ribiške proizvode [4]. Pogoje za dodelitev pavšalne pomoči je torej treba določiti na tej osnovi in Uredba Komisije (EGS) št. 4176/88 z dne 28. decembra 1988 o podrobnih pravilih uporabe za dodelitev pavšalne pomoči za določene ribiške proizvode [5], kakor je bila nazadnje spremenjena z Uredbo (ES) št. 3516/93 [6], se razveljavi.
(3) Člen 6(1) Uredbe Sveta (ES) št. 2406/96 z dne 26. novembra 1996 o skupnih tržnih standardih za določene ribiške proizvode [7], kakor je bila nazadnje spremenjena z Uredbo (ES) št. 2578/2000 [8], določa, da proizvodi, ki so razvrščeni kot kategorija B, niso upravičeni do finančne pomoči za umik s trga, kot določa skupna ureditev trga. Glede na to, da so samo kakovostni proizvodi razredov Extra, "E" in "A" upravičeni do pavšalne pomoči, ki jo navaja člen 24 Uredbe (ES) št. 104/2000, mora izračun količin, upravičenih do te pomoči, temeljiti samo na teh kategorijah proizvodov.
(4) Treba je določiti pogoje, ki jih morajo izpolnjevati organizacije proizvajalcev v okviru sistema pavšalne pomoči.
(5) Pavšalna pomoč se lahko izplača šele ob koncu ribolovnega leta. Vendar je treba predvideti možnost dodelitve predplačil ob pogoju, da je bilo predloženo jamstvo.
(6) Države članice morajo biti pooblaščene, da določijo standardno vrednost, ki se uporablja za izračun pavšalne pomoči in je razdeljena glede na uporabo proizvodov, ki so bili umaknjeni s trga, kot določa Uredba Komisije (EGS) št. 1501/83 z dne 9. junija 1983 o odstranitvi določenih ribiških proizvodov, za katere veljajo ukrepi za stabilizacijo trga [9], kakor je bila spremenjena z Uredbo (EGS) št. 1106/90 [10].
(7) Da bi se lahko zagotovilo kakovost proizvodov in odstranitev proizvodov na trgu, je treba določiti minimalne pogoje za predelavo in pogoje, ki se nanašajo na skladiščenje in ponovno prodajo predelanih proizvodov.
(8) Prejemniki pomoči morajo zaradi učinkovitejšega preverjanja hraniti evidenco o skladiščenju, ki navaja količine, ki so bile sproščene v prodajo, umaknjene s trga in količine, ki se vsak mesec prenesejo (v kilogramih), in te podatke poslati državi članici. Za dobro upravljanje mehanizma je dovolj, da se zahteva evidence o skladiščenju med minimalnim časom skladiščenja.
(9) Ukrepi iz te uredbe so v skladu z mnenjem Upravljalnega odbora za ribiške proizvode –
SPREJELA NASLEDNJO UREDBO:
POGLAVJE I
Splošne določbe
Člen 1
Člen 2
Pavšalna pomoč se zadevni organizaciji proizvajalcev izplača šele potem, ko so se pristojni organi v državi članici prepričali, da količine, za katere se zaprosi pomoč, ne presegajo omejitve iz člena 24(5) Uredbe (ES) št. 104/2000.
POGLAVJE II
Pogoji za dodelitev pavšalne pomoči iz člena 24(2) Uredbe (ES) št. 104/2000 (v nadaljevanju: "pavšalno nadomestilo")
Člen 3
Zahteve iz členov 1 do 4 Uredbe (ES) št. 2509/2000 se ustrezno uporabljajo za dodelitev pavšalnega nadomestila.
Člen 4
Države članice določijo standardno vrednost, ki se uporablja pri izračunu pavšalnega nadomestila in s tem povezanih predplačil, in se razdeli glede na uporabo proizvodov, umaknjenih s trga, kot navaja člen 1(b), (c) in (d) Uredbe (EGS) št. 1501/83.
Standardna vrednost se določi ob začetku ribolovnega leta in je enaka za vse organizacije proizvajalcev, ki jih zadevna država članica priznava, temelji pa na povprečnem donosu od posamezne uporabe, ki so bili ugotovljeni v zadevnih državah članicah v šestih mesecih pred določitvijo te vrednosti. Ta stopnja se spremeni, če so na trgu zadevne države članice zabeležene pomembne in trajne spremembe v cenah.
POGLAVJE III
Pogoji za dodelitev pavšalne pomoči iz člena 24(4) Uredbe (ES) št. 104/2000 (v nadaljevanju: "pavšalna premija")
Člen 5
1. Znesek pavšalne premije se določi pred začetkom vsakega ribolovnega leta v skladu s postopkom iz člena 38(2) Uredbe (ES) št. 104/2000. Znesek se določi na enoto mase in se izračuna za neto maso vsakega proizvoda iz Priloge IV k omenjeni Uredbi.
2. Znesek pavšalne premije se izračuna na podlagi realnih tehničnih in finančnih stroškov ukrepov, ki so potrebni za postopke za podaljševanje roka trajanja in skladiščenje zadevnih proizvodov, kot je Skupnost zabeležila v prejšnjem ribolovnem letu.
3. Med tehnične stroške se štejejo:
(a) stroški energije;
(b) stroški dela, ki se nanašajo na skladiščenje in sprostitev iz skladišča;
(c) strošek materiala za neposredno pakiranje;
(d) stroški predelave (sestavine);
(e) stroški prevoza od kraja iztovarjanja do kraja predelave.
4. Za finančne stroške za leto 2001 je določen pavšalni znesek 10 EUR na tono. Po tem se pavšalni znesek vsako leto prilagodi glede na obrestno mero, ki se določi letno v skladu s členom 5 Uredbe Sveta (EGS) št. 1883/78 [11].
5. Višina pavšalne premije, ki se določi za zadevno ribolovno leto, velja za proizvode, ki se uskladiščijo v tem letu, ne glede na zaključek dobe skladiščenja.
Člen 6
Člen 3(1) in (2) ter člen 4 Uredbe (ES) št. 2814/2000 se smiselno uporabljata za dodelitev pavšalne premije.
Člen 7
Pavšalna premija se zadevni organizaciji proizvajalcev izplača šele potem, ko so se pristojni organi v državi članici prepričali, da so bile količine, za katere se zaprosi za premijo, bodisi predelane in skladiščene ali konzervirane ter nato ponovno dane v promet v skladu s členom 4 Uredbe (ES) št. 2814/2000.
POGLAVJE IV
Končne določbe
Člen 8
1. Vloge za izplačilo pavšalne pomoči zadevne organizacije proizvajalcev predložijo pristojnim organom v državi članici najpozneje v roku štirih mesecev po zaključku zadevnega ribolovnega leta. Vključujejo najmanj podatke, ki jih določa Priloga.
2. Predplačila se dodelijo mesečno na zahtevo zadevne organizacije proizvajalcev za količine, ki se umaknejo s trga ali prenesejo, če je le-ta položila jamstvo v višini najmanj 105 % od zneska predplačila.
3. Znesek predplačila ali predplačil se določi na podlagi začasnega razmerja med količinami, ki so bile umaknjene s trga, in količinami, ki so bile dane v prodajo v zadevnem obdobju. Izračun zneska se prilagodi dva meseca po zadevnem mesecu na podlagi dejansko opravljenega poslovanja in se navede z uporabo vzorca iz Priloge.
4. Nacionalni organi izplačajo pavšalno pomoč najpozneje v osmih mesecih od zaključka ribolovnega leta. Vsaka država članica sporoči drugim državam članicam in Komisiji ime in naslov organa, ki je pristojen za izplačilo pavšalne pomoči.
Člen 9
1. Države članice uvedejo sistem preverjanja, da ugotovijo, ali so podatki iz vlog za izplačilo skladni s količinami, ki so bile dejansko dane v prodajo in jih je zadevna organizacija proizvajalcev umaknila s trga.
2. Organizacije proizvajalcev zagotovijo, da upravičenci pomoči hranijo evidenco o zalogah v skladu z vzorcem iz Priloge.
3. Organizacije proizvajalcev zadevni državi članici mesečno sporočijo datum, vrsto in količino proizvodov, ki so umaknjeni s trga ali preneseni.
Člen 10
Države članice Komisijo obvestijo o ukrepih, ki so bili sprejeti v skladu s to uredbo, takoj po njihovem sprejemu, v vsakem primeru pa pred 1. julijem 2001. Komisijo obvestijo o obstoječih ukrepih na področju, ki ga ureja člen 9(1), pred 1. julijem 2001.
Člen 11
Uredba (EGS) št. 4176/88 se razveljavi.
Člen 12
Uredba Evropskega parlamenta in Sveta (ES) št. 999/2001
z dne 22. maja 2001
o določitvi predpisov za preprečevanje, nadzor in izkoreninjenje nekaterih transmisivnih spongiformnih encefalopatij
EVROPSKI PARLAMENT IN SVET EVROPSKE UNIJE STA –
ob upoštevanju Pogodbe o ustanovitvi Evropske skupnosti in zlasti člena 152(4)(b) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
po posvetovanju z Odborom regij,
delujoč v skladu s postopkom, določenim v členu 251 Pogodbe [3],
ob upoštevanju naslednjega:
(1) Vrsto let je priznano, da se več različnih oblik transmisivnih spongiformnih encefalopatij (TSE) pojavlja ločeno pri ljudeh oziroma živalih. Bovina spongiformna encefalopatija (BSE) je bila leta 1986 najprej priznana pri živalih iz vrst govedi, v naslednjih letih pa je bilo priznano, da se pojavlja tudi pri drugih vrstah živali. Nova različica Creutzfeldt-Jakobove bolezni (CJB) je bila opisana leta 1996. Vedno več je dokazov o podobnosti med povzročiteljem BSE in povzročiteljem nove različice Creutzfeldt-Jakobove bolezni.
(2) Po letu 1990 je Skupnost sprejela vrsto ukrepov za zaščito zdravja ljudi in živali pred tveganjem BSE. Ti ukrepi so temeljili na zaščitnih določbah iz direktiv o ukrepih za zdravstveno varstvo živali. Z vidika razsežnosti tveganja za zdravje ljudi in živali glede nekaterih oblik TSE je primerno sprejeti posebne predpise za njihovo preprečevanje, nadzor in izkoreninjenje.
(3) Uredba neposredno zadeva varovanje javnega zdravja in je pomembna za delovanje notranjega trga. Zajema proizvode, vključene v Prilogi I k Pogodbi, pa tudi tiste, ki niso vključeni v navedeni prilogi. Zato je primerno izbrati člen 152(4)(b) Pogodbe za pravno podlago.
(4) Komisija je pridobila znanstvena mnenja, zlasti Znanstvenega vodstvenega odbora ter Znanstvenega odbora za veterinarske ukrepe v zvezi z javnim zdravjem, o raznih vidikih različnih oblik TSE. Ta mnenja zajemajo nasvete o ukrepih za zmanjšanje možnega tveganja za ljudi in živali zaradi izpostavljenosti okuženim živalskim proizvodom.
(5) Ta pravila se uporabijo za proizvodnjo in dajanje na trg živih živali in proizvodov živalskega izvora. Njihova uporaba ni potrebna za kozmetične ali medicinske izdelke, medicinske pripomočke ali njihove izhodiščne snovi ali polizdelke, za katere se uporabijo drugi posebni predpisi, zlasti o prepovedi uporabe snovi s specifičnim tveganjem. Veljala naj ne bi tudi za proizvode živalskega izvora, ki ne predstavljajo tveganja za zdravje živali ali ljudi, ker se uporabljajo v druge namene kakor za prehrano ljudi ali živali ali za umetna gnojila. Primerno je zagotoviti, da se ohrani razločevanje med proizvodi živalskega izvora zunaj obsega te uredbe in tistimi v njenem obsegu, razen kadar izpolnjujejo vsaj enakovredne zdravstvene standarde, kakor so zadnji navedeni.
(6) Predvideti je treba zaščitne ukrepe, ki jih izvede Komisija, kadar pristojni organi države članice ali tretje države neustrezno pristopijo k obravnavi tveganja zaradi TSE.
(7) Treba je vzpostaviti postopek za ugotavljanje epidemiološkega statusa držav članic, tretjih držav ali ene izmed njihovih regij, v nadaljevanju navedenih kot "države ali regije" glede BSE, na osnovi verjetnosti širjenja in tveganja za izpostavljenost ljudi bolezni, ob uporabi razpoložljivih informacij. Države članice in tretje države, ki se odločijo, da ne bodo zaprosile za ugotavljanje svojega statusa, Komisija uvrsti v kategorijo na podlagi vseh informacij, ki jih ima na voljo.
(8) Države članice vpeljejo izobraževalne programe za vse, ki so udeleženi pri preprečevanju in obvladovanju raznih oblik TSE, pa tudi za veterinarje, kmete in delavce, ki izvajajo prevoz, trženje in zakol rejnih živali.
(9) Države članice izvajajo letni program spremljanja BSE in praskavca ter obveščajo Komisijo in druge države članice o rezultatih in o pojavu katere koli druge oblike TSE.
(10) Nekatera tkiva prežvekovalcev je treba označiti kot snovi s specifičnim tveganjem na osnovi patogeneze raznih oblik TSE in epidemiološkega statusa države ali regije izvora ali bivanja zadevne živali. Snovi s specifičnim tveganjem je treba odstranjevati in uničevati na način, ki ne predstavlja nikakršnega tveganja za zdravje ljudi ali živali. Zlasti se ne dovoli njihovo dajanje na trg za uporabo v proizvodnji hrane za ljudi ali živali ali umetnih gnojil. Poskrbeti je treba za enakovredno raven zdravstvene zaščite na osnovi presejalnega testa na razne oblike TSE, ki se izvaja na posameznih živalih, takoj ko je povsem validiran. Tehnike zakola, ki predstavljajo tveganje, da bi možganska tkiva okužila druga tkiva, se ne dovolijo v državah ali regijah razen tistih, v katerih je tveganje za BSE najmanjše.
(11) Treba je izvajati ukrepe za preprečevanje prenašanja raznih oblik TSE na ljudi ali živali s prepovedjo krmljenja nekaterih kategorij živali z nekaterimi kategorijami živalskih beljakovin in s prepovedjo uporabe nekaterih tkiv prežvekovalcev v hrani. Te prepovedi morajo biti sorazmerne vsakokratnemu tveganju.
(12) Sum prisotnosti katere koli oblike TSE pri katerikoli živali je treba sporočiti pristojnemu organu, ki mora nemudoma izvesti vse ustrezne ukrepe, vključno z odreditvijo omejitve gibanja za žival, pri kateri se sumi prisotnost TSE med čakanjem na rezultate preiskave ali z njenim zakolom pod uradnim nadzorom. Če pristojni organ ne more izključiti možnosti TSE, morajo dati izvesti ustrezne preiskave in hraniti trup živali pod uradnim nadzorom, dokler ni znana diagnoza.
(13) Če se uradno potrdi prisotnost ene od oblik TSE, mora pristojni organ izvesti vse potrebne ukrepe, vključno z uničenjem trupa živali, uvesti preiskavo za ugotovitev vseh živali, izpostavljenih tveganju, ter za določitev omejitev gibanja vseh takih živali in proizvodov živalskega izvora. Lastnikom je treba kar najhitreje izplačati nadomestilo za izgubo živali in proizvodov živalskega izvora, ki se uničijo skladno s to uredbo.
(14) Države članice morajo pripraviti načrte ukrepov, ki se izvedejo na državni ravni ob izbruhu BSE. Te načrte odobri Komisija. To določbo je treba razširiti tudi na druge oblike TSE poleg BSE.
(15) Določiti je treba predpise o dajanju na trg nekaterih živih živali in proizvodov živalskega izvora. Obstoječa pravila Skupnosti o identifikaciji in registraciji govedi predvidevajo sistem, ki omogoča sledljivost živali do matere in črede izvora v skladu z mednarodnimi standardi. Enakovredna jamstva je treba predvideti za govedi, ki se uvažajo iz tretjih držav. Živali in proizvode živalskega izvora, ki jih zajemajo pravila Skupnosti, katerih premiki se izvajajo v trgovini med državami članicami Evropske skupnosti ali ki se uvažajo iz tretjih držav, morajo spremljati spričevala, zahtevana v navdenih pravilih, ki se dopolnijo, če je primerno, v skladu s to uredbo.
(16) Prepove se dajanje na trg nekaterih proizvodov živalskega izvora, pridobljenih iz govedi iz regij z visokim tveganjem. Ta prepoved se ne uporabi za nekatere proizvode živalskega izvora, proizvedene pod nadzorovanimi pogoji iz živali, za katere je mogoče dokazati, da ne predstavljajo visokega tveganja glede okuženosti s TSE.
(17) Za zagotavljanje upoštevanja predpisov o preprečevanju, nadzoru in izkoreninjenju raznih oblik TSE je treba jemati vzorce za laboratorijske preiskave na podlagi uveljavljenega protokola, ki daje celotno epidemiološko sliko razmer glede TSE. Za zagotavljanje enotnih postopkov laboratorijskih preiskav in rezultatov je treba vzpostaviti nacionalne referenčne laboratorije in referenčne laboratorije Skupnosti ter zanesljive znanstvene metode, vključno s hitrimi testi, posebno za razne oblike TSE. Kar najbolj je treba uporabljati hitre teste.
(18) Inšpekcijski pregledi Skupnosti se v državah članicah izvajajo za zagotavljanje enotnega izpolnjevanja zahtev v zvezi s preprečevanjem, nadzorom in izkoreninjenjem raznih oblik TSE, poskrbeti pa je tudi treba za izvajanje postopkov presoje. Za zagotavljanje, da jamstva, enakovredna veljavnim v Skupnosti, zagotavljajo tudi tretje države ob uvozu v Skupnost živih živali in proizvodov živalskega izvora, se izvajajo inšpekcijski pregledi Skupnosti na kraju samem ter presoje za preverjanje, da tretje države izvoznice izpolnjujejo uvozne pogoje.
(19) Ukrepi za trgovanje v zvezi z raznimi oblikami TSE morajo temeljiti na mednarodnih standardih, smernicah ali priporočilih, če obstajajo. Kadar ukrepi, ki temeljijo na ustreznih mednarodnih standardih, smernicah ali priporočilih, ne dosegajo ustrezne ravni zdravstvenega varstva, je dovoljeno sprejeti znanstveno utemeljene ukrepe, ki privedejo do višje ravni zdravstvenega varstva.
(20) Ta uredba se ponovno preuči, ko so na voljo nove znanstvene informacije.
(21) V okviru te uredbe morajo biti na voljo potrebni prehodni ukrepi, zlasti za urejanje uporabe snovi s specifičnim tveganjem.
(22) Ukrepi, potrebni za izvajanje te uredbe, se sprejmejo v skladu s Sklepom Sveta 1999/468/ES z dne 28. junija 1999, ki predpisuje postopek za uporabo izvršnih pooblastil, ki jih ima Komisija [4].
(23) Za izvajanje te uredbe se predpiše postopek, ki vzpostavlja tesno in učinkovito sodelovanje med Komisijo in državami članicami v Stalnem odboru za veterinarstvo, Stalnem odboru za krmila in Stalnem odboru za živila.
(24) Ob upoštevanju, da so določbe za izvajanje te uredbe splošni ukrepi v smislu člena 2 Sklepa 1999/468/ES, jih je treba sprejeti v skladu z uredbenim postopkom, določenim v členu 5 navedenega sklepa –
SPREJELA NASLEDNJO UREDBO:
POGLAVJE I
SPLOŠNE DOLOČBE
Člen 1
Področje uporabe
1. Ta uredba vsebuje predpise za preprečevanje, nadzor in izkoreninjenje raznih oblik transmisivnih spongiformnih encefalopatij (TSE) pri živalih. Uporabi se za proizvodnjo in dajanje na trg živih živali in proizvodov živalskega izvora ter v nekaterih posebnih primerih za njihov izvoz.
2. Ta uredba se ne uporablja za:
(a) kozmetične ali medicinske izdelke ali medicinske pripomočke, ali za njihove prvotne sestavine ali polizdelke;
(b) proizvode, ki niso namenjeni za uporabo v prehrani ljudi, živali, ali za gnojila, ali za njihove prvotne sestavine ali polproizvode;
(c) proizvode živalskega izvora, namenjene za razstave, poučevanje, znanstvene raziskave, posebne študije ali analize, pod pogojem, da teh proizvodov na koncu ne zaužijejo ali uporabijo ljudje ali živali razen tistih, ki se gojijo za zadevne raziskovalne projekte;
(d) žive živali, ki se uporabljajo v raziskavah ali so jim namenjene.
Člen 2
Ločevanje živih živali in proizvodov živalskega izvora
Za preprečevanje navzkrižne kontaminacije ali zamenjave živih živali ali proizvodov živalskega izvora iz člena 1(1) ter proizvodov živalskega izvora iz člena 1(2)(a), (b) in (c), ali živih živali iz člena 1(2)(d), jih je treba vedno hraniti ločene, razen če so take žive živali ali proizvodi živalskega izvora proizvedeni vsaj pod enakovrednimi pogoji zdravstvene zaščite glede raznih oblik TSE.
Pravila za izvajanje tega člena se sprejmejo v skladu s postopkom iz člena 24(2).
Člen 3
Opredelitve
1. Za namene te uredbe se uporabijo naslednje opredelitve:
(a) razne oblike TSE: vse transmisivne spongiformne encefalopatije razen tistih, ki se pojavljajo pri ljudeh;
(b) dajanje na trg: vsako delovanje zaradi prodaje žive živali ali proizvodov živalskega izvora, ki jih zajema ta uredba, tretji osebi v Skupnosti, ali vsaka druga plačana ali brezplačna oblika oskrbe take tretje osebe, ali skladiščenje zaradi oskrbe take tretje osebe;
(c) proizvodi živalskega izvora: vsak proizvod, pridobljen iz proizvoda iz katere koli živali ali ki tega vsebuje, ki ga zajemajo določbe Direktive 89/662/EGS [5] ali Direktive 90/425/EGS [6];
(d) prvotne sestavine: surovine ali katerikoli proizvodi živalskega izvora, iz katerih ali s katerimi se proizvajajo proizvodi iz člena 1(2)(a) in (b);
(e) pristojni organ: osrednji organ države članice, pristojen za zagotavljanje skladnosti z zahtevami te uredbe ali katerikoli organ, na katerega osrednji organ prenese to pristojnost, zlasti za nadzor nad krmili; zajemati mora tudi, če je primerno, ustrezni organ tretje države;
(f) kategorija: ena od klasifikacijskih kategorij iz poglavja C Priloge II;
(g) snovi s specifičnim tveganjem: tkiva, opredeljena v Prilogi V; če ni drugače navedeno, ne zajemajo proizvodov, ki vsebujejo navedena tkiva ali so pridobljeni iz njih;
(h) žival, za katero obstaja sum, da je okužena z eno od oblik TSE: žive, zaklane ali poginule živali, ki kažejo ali so kazale nevrološke ali vedenjske motnje ali progresivno slabšanje splošnega zdravstvenega stanja z istočasno slabitvijo osrednjega živčnega sistema, in za katere informacije, zbrane na osnovi kliničnih pregledov, odziva na zdravljenje, pregleda po zakolu ali laboratorijske analize pred ali po zakolu ne dopuščajo postavitve alternativne diagnoze. Sum ene od vrst bovine spongiformne encefalopatije (BSE) pri govedu obstaja, kadar živali pozitivno reagirajo na poseben hitri test na BSE.
(i) gospodarstvo: katerikoli prostor, namenjen za nastanitev, rejo, vzrejo, ravnanje z ali predstavitev javnosti živali, ki jih zajema ta uredba;
(j) vzorčenje: jemanje vzorcev, ob zagotavljanju statistično pravilne zastopanosti, od živali ali iz njihovega okolja, ali s/iz proizvodov živalskega izvora, za namene postavitve diagnoze bolezni, sorodstvenih zvez, za zdravstveni nadzor, ali za spremljanje odsotnosti mikrobioloških povzročiteljev bolezni ali nekaterih snovi v proizvodih živalskega izvora;
(k) gnojila: kakršne koli snovi z vsebnostjo proizvodov živalskega izvora, ki se uporabljajo na zemljiščih za pospeševanje rasti rastlin; lahko vsebujejo presnovne ostanke iz pridobivanja bio-plinov ali kompostiranja;
(l) hitri testi: analitske metode iz točke 4 poglavja C Priloge X, katerih rezultati so znani v 24 urah;
(m) alternativni test: testi iz člena 8(2), ki se uporabljajo kot alternativa za umik snovi s specifičnim tveganjem.
2. Uporabijo se tudi posebne opredelitve pojmov, določene v Prilogi I.
3. Če pojmi v tej uredbi niso opredeljeni v odstavku 1 ali Prilogi I, se uporabijo opredelitve pojmov iz Uredbe (ES) št. 1760/2000 [7] in tiste, navedene v direktivah ali skladno z direktivami 64/432/EGS [8], 89/662/EGS, 90/425/EGS in 91/68/EGS [9], kadar to besedilo vsebuje napotilo nanje.
Člen 4
Zaščitni ukrepi
1. Za izvajanje zaščitnih ukrepov se uporabijo načela in določbe, podrobno opisani v členu 9 Direktive 89/662/EGS, členu 10 Direktive 90/425/EGS, členu 18 Direktive 91/496/EGS [10] in členu 22 Direktive 97/78/ES [11].
2. Zaščitni ukrepi se sprejmejo v skladu s postopkom iz člena 24(2) in se istočasno sporočijo Evropskemu parlamentu ob navedbi razlogov.
POGLAVJE II
DOLOČITEV BSE-STATUSA
Člen 5
Klasifikacija
1. BSE-status države članice, tretje države ali ene od njenih regij (v nadaljevanju navedene kot "države ali regije") je dovoljeno določiti le na podlagi meril, podrobno opisanih v poglavju A Priloge II, in izida analize tveganj na podlagi vseh možnih dejavnikov za pojav bovine spongiformne encefalopatije, kakor je opredeljena v poglavju B Priloge II, in njihovega razvoja v daljšem časovnem obdobju.
Države članice in tretje države, ki želijo ostati na seznamu tretjih držav, odobrenih za izvoz v Skupnost živih živali ali proizvodov, ki jih zajema ta uredba, predložijo Komisiji vlogo za določitev njihovega BSE-statusa skupaj z ustreznimi informacijami o merilih, podrobno opisanih v poglavju A Priloge II, in o možnih dejavnikih tveganja, opredeljenih v poglavju B Priloge II, in njihovega razvoja v daljšem časovnem obdobju.
2. Sprejme se odločitev o vsaki vlogi, na podlagi katere se država članica ali tretja država ali regija države članice ali tretje države, ki je predložila vlogo, uvrsti v eno od kategorij, opredeljenih v poglavju C Priloge II, ob upoštevanju meril in možnih dejavnikov tveganja, podrobno opredeljenih v odstavku 1, v skladu s postopkom iz člena 24(2).
Ta odločitev se sprejme v šestih mesecih po predložitvi vloge in ustreznih informacij iz drugega pododstavka odstavka 1. Če Komisija ugotovi, da predložena dokazila ne zajemajo informacij, predpisanih v poglavjih A in B Priloge II, zahteva predložitev dodatnih informacij v obdobju, ki se posebej določi. Končna odločitev se nato sprejme v šestih mesecih po predložitvi vseh informacij.
Potem ko je Mednarodni urad za kužne bolezni (OIE) vzpostavil postopek za klasifikacijo držav po kategorijah in če je uvrstil državo, ki je predložila vlogo, v eno od navedenih kategorij, se je mogoče odločati o ponovni presoji za kategorizacijo v Skupnosti zadevne države v skladu s prvim pododstavkom tega odstavka, če je primerno, v skladu s postopkom iz člena 24(2).
3. Če Komisija ugotovi, da so informacije, ki jih je predložila država članica ali tretja država skladno s poglavjema A in B Priloge II, pomanjkljive ali nejasne, lahko v skladu s postopkom iz člena 24(2), določi BSE-status zadevne države članice ali tretje države na podlagi analize vseh tveganj.
Taka analiza tveganj mora zajemati dokončno statistično oceno epidemioloških razmer v zvezi z raznimi oblikami TSE v državi članici ali tretji državi, ki je predložila vlogo, na osnovi hitrih testov, ki se uporabijo v postopku naključnega preverjanja. Komisija upošteva klasifikacijska merila, ki jih uporablja OIE.
Hitri testi se v ta namen odobrijo v skladu s postopkom iz člena 24(2) in vključijo v seznam, podrobno opisan v točki 4 poglavja C Priloge X.
Tak postopek naključnega preverjanja lahko uporabijo države članice ali tretje države, ki želijo, da klasifikacijo, ki so jo izvedle, na tej osnovi odobri Komisija – v skladu s postopkom, določenim v členu 24(2).
Stroške takega postopka naljučnega preverjanja nosi zadevna država članica ali tretja država.
4. Države članice ali tretje države, ki ne predložijo vloge v skladu z odstavkom 1 v šestih mesecih od 1. julija 2001, se bodo glede odpošiljanja s svojega ozemlja živih živali in proizvodov živalskega izvora, štele kot države kategorije 5, navedene v poglavju C Priloge II, dokler ne predložijo take vloge.
5. Države članice kar najhitreje obvestijo Komisijo o kakršnih koli epidemioloških dokazih ali drugih informacijah, ki bi lahko privedle do sprememb BSE-statusa, zlasti o rezultatih programov spremljanja, predvidenih v členu 6.
6. Odločanje o tem, ali se ohrani tretja država na enem od seznamov, predvidenih v pravilih Skupnosti, zato da se ji odobri izvoz v Skupnost živih živali in proizvodov živalskega izvora, za katere ta uredba predvideva posebne predpise, poteka skladno s postopkom, določenim v členu 24(2), in je pogojeno s predložitvijo – z vidika razpoložljivih informacij ali kadar se domneva prisotnost TSE – informacij, predvidenih v odstavku 1. Če je predložitev navedenih informacij v treh mesecih od datuma zahteve Komisije odklonjena, se uporabijo določbe iz odstavka 4 tega člena, dokler te informacije niso predložene in ocenjene v skladu z odstavkom 2 ali 3.
Upravičenost tretjih držav do izvoza v Skupnost živih živali ali proizvodov živalskega izvora, za katere ta uredba predvideva posebne predpise, pod pogoji na osnovi njihove kategorije, ki jo je določila Komisija, je pogojena s tem, da poskrbijo za kar najhitrejše pisno obveščanje Komisije o kakršnih koli epidemioloških ali drugih dokazih, ki bi lahko privedli do spremembe BSE-statusa.
7. Odločitev v skladu s postopkom, določenim v členu 24(2), o spremembi BSE-klasifikacije države članice ali tretje države ali ene od njenih regij, je mogoče sprejeti v skladu z rezultati pregledov, predvidenih v členu 21.
8. Odločitve iz odstavkov 2, 3, 4, 6 in 7 morajo temeljiti na oceni tveganja ob upoštevanju priporočenih meril, podrobno opisanih v poglavjih A in B Priloge II.
POGLAVJE III
PREPREČEVANJE TSE
Člen 6
Sistem spremljanja
1. Vsaka država članica izvaja letni program spremljanja BSE in praskavca v skladu s poglavjem A Priloge III. Ta program zajema postopek presejalnega testa ob uporabi hitrih testov.
Hitri testi se v ta namen odobrijo v skladu s postopkom iz člena 24(2) in vključijo v točki 4 poglavja C Priloge X.
2. Vsaka država članica obvesti Komisijo in druge države članice v okviru Stalnega veterinarskega odbora o pojavu katere koli od oblik TSE, ki ni BSE.
3. Vse uradne preiskave in laboratorijske preglede je treba evidentirati v skladu s poglavjem B Priloge III.
4. Države članice predložijo Komisiji letno poročilo, ki zajema vsaj informacije iz dela I poglavja B Priloge III. Poročilo za vsako koledarsko leto je treba predložiti najpozneje do 31. marca naslednjega leta. V treh mesecih po prejemu navedenih poročil predloži Komisija Stalnemu veterinarskemu odboru povzetek nacionalnih poročil, ki zajema vsaj informacije iz dela II poglavja B Priloge III.
Člen 7
Prepovedi v zvezi s krmljenjem živali
1. Prepovedano je krmljenje prežvekovalcev z beljakovinami, pridobljenimi iz živali iz vrst sesalcev.
2. Prepoved iz odstavka 1 zajema tudi živali in proizvode živalskega izvora v skladu s točko 1 Priloge IV.
3. Odstavka 1 in 2 se uporabita brez poseganja v določbe iz točke 2 Priloge IV.
4. Državam članicam, ali njihovim regijam, iz kategorije 5 se ne dovoli izvoz ali skladiščenje hrane za živali, namenjene za rejne živali, ki vsebuje beljakovine, pridobljene iz živali iz vrst sesalcev, ali hrane za živali, namenjene živalim iz vrst sesalcev, razen hrane za pse in mačke, ki vsebuje predelane beljakovine, pridobljene iz živali iz vrst sesalcev.
Tretjim državam, ali njihovim regijam, iz kategorije 5 se ne dovoli izvoz v Skupnost hrane za živali, namenjene za živino, ki vsebuje beljakovine, pridobljene iz živali iz vrst sesalcev, ali hrane za živali, namenjene živalim iz vrst sesalcev, razen hrane za pse in mačke, ki vsebuje predelane beljakovine, pridobljene iz živali iz vrst sesalcev.
5. Podrobna pravila za izvajanje tega člena, zlasti pravila o preprečevanju navzkrižne kontaminacije ter o metodah vzorčenja in analize, potrebna za preverjanje skladnosti s tem členom, se sprejmejo v skladu s postopkom iz člena 24(2).
Člen 8
Snovi s specifičnim tveganjem
1. Snovi s specifičnim tveganjem se odstranijo in uničijo v skladu s točkami 2, 3, 4 in 8 Priloge V.
Te snovi s specifičnim tveganjem ali snovi, ki so iz njih predelane, je dovoljeno dajati na trg ali, če je treba, izvažati le za končno uničenje v skladu s točkama 3 in 4 ali, če je primerno, 7(c) ali 8 Priloge V. Ni jih dovoljeno uvažati v Skupnost. Prevoz snovi s specifičnim tveganjem prek ozemlja Skupnosti mora potekati v skladu z zahtevami iz člena 3 Direktive 91/496/EGS.
2. Odstavek 1 se ne uporabi za tkiva, pridobljena od živali, ki so bile podrejene alternativnemu testu, odobrenemu za ta posebni namen v skladu s postopkom, navedenim v členu 24(2) in v točki 5 poglavja C Priloge X ter uporabljenim pod pogoji iz točke 5 Priloge V – in pri čemer so bili rezultati testa negativni.
Države članice, ki odobrijo tak alternativni test, morajo obvestiti druge države članice in Komisijo.
3. V državah članicah, ali njihovih regijah, ki spadajo v kategorije 2, 3, 4 in 5, navedene v poglavju C Priloge II, je po omamljanju prepovedano izvajati poškodbo osrednjega živčnega sistema s podolgovatim paličastim instrumentom, ki prodre v kranialno votlino pri živalih iz vrst govedi, ovac ali koz, katerih meso je namenjeno za prehrano ljudi ali živali.
4. Podatke o starosti, določene v Prilogi V, je treba redno posodabljati. Tako posodabljanje mora temeljiti na najnovejših preverjenih znanstvenih ugotovitvah glede statistične verjetnosti pojava ene od oblik TSE v zadevnih starostnih skupinah populacije govedi, ovac in koz v Skupnosti.
5. Z odstopanjem od odstavkov 1 do 4, se lahko sprejme odločitev v skladu s postopkom iz člena 24(2), kar zadeva datum začetka veljavnosti člena 7(1) ali, če je primerno, v tretjih državah, datum prepovedi uporabe beljakovin živali iz vrst sesalcev v hrani za prežvekovalce v vsaki državi ali regiji, ki spada v kategorijo 3 ali 4, za omejitev uporabe tega člena na živali, rojene do navedenega datuma v teh državah ali regijah.
Podobno, z odstopanjem od odstavkov 1 do 4, po posvetovanju z ustreznim znanstvenim odborom in na podlagi ocene tveganja za pojav, širjenje in izpostavljenost bolezni pri ljudeh, se lahko sprejme odločitev v skladu s postopkom iz člena 24(2), da se za hrano ljudi in živali ter za gnojila dovoli uporaba hrbtenice in dorzalnih ganglijev, pridobljenih iz živali iz vrst govedi, ki so v posamezni državi ali njeni regiji, uvrščeni v kategorijo 5, oziroma izvirajo iz te države ali regije.
6. Pravila za izvajanje tega člena se sprejmejo v skladu s postopkom iz člena 24(2).
Člen 9
Proizvodi živalskega izvora, ki so pridobljeni iz tkiv prežvekovalcev ali jih vsebujejo
1. Proizvodi živalskega izvora, navedeni v Prilogi VI, ne smejo biti pridobljeni iz tkiv prežvekovalcev iz držav ali njihovih regij, ki spadajo v kategorijo 5, razen če so pridobljeni skladno s proizvodnimi procesi, odobrenimi v skladu s postopkom iz člena 24(2).
2. Kosti glave in hrbtenica živali iz vrst govedi, ovac in koz iz držav ali njihovih regij, ki spadajo v kategorije 2, 3, 4 ali 5, je prepovedano uporabljati za proizvodnjo mehansko izkoščenega mesa.
3. Odstavka 1 in 2 se ne uporabita z vidika meril, podrobno opisanih v točki 5 Priloge V, za prežvekovalce, ki so bili pregledani z alternativnim testom, priznanim v skladu s postopkom iz člena 24(2), pri čemer so bili rezultati testa negativni.
4. Pravila za izvajanje tega člena se sprejmejo v skladu s postopkom iz člena 24(2).
Člen 10
Izobraževalni programi
1. Države članice zagotovijo, da so zaposleni pristojnega organa, diagnostičnih laboratorijev in izobraževalnih ustanov za kmetijstvo in veterinarsko medicino, uradni veterinarji, veterinarji z zasebno prakso, osebje v klavnicah in rejci živali, osebe, ki gojijo živali, in oskrbniki živali ustrezno usposobljeni za ugotavljanje kliničnih znakov bolezni, epidemiologije in v primeru osebja, odgovornega za izvajanje pregledov, za interpretacijo laboratorijskih ugotovitev v zvezi z raznimi oblikami TSE.
2. Za zagotavljanje učinkovitega izvajanja izobraževalnih programov, predvidenih v odstavku 1, se lahko dodeli finančna pomoč Skupnosti. Višina take pomoči se določi v skladu s postopkom iz člena 24(2).
POGLAVJE IV
NADZOR IN IZKORENINJENJE TSE
Člen 11
Prijavljanje
Brez poseganja v Direktivo 82/894/EGS [12] države članice zagotovijo, da se pristojnim organonm takoj prijavi žival, za katero se sumi, da je okužena s TSE.
Države članice redno obveščajo druga drugo in Komisijo o prijavljenih primerih TSE.
Pristojni organ nemudoma izvede ukrepe, predpisane v členu 12 te uredbe, skupaj z vsemi drugimi potrebnimi ukrepi.
Člen 12
Ukrepi pri živalih, pri katerih obstaja sum TSE
1. Za vsako žival, pri kateri obstaja sum, da je okužena z TSE, je odrejena uradna omejitev gibanja, dokler niso znani rezultati kliničnega in epidemiološkega pregleda, ki ga izvede pristojni organ, ali dokler ni pokončana za laboratorijske preiskave pod uradnim nadzorom.
Če obstaja sum BSE pri živali iz vrst govedi na gospodarstvu v državi članici, se vse druge živali iz vrst govedi na tem gospodarstvu podredijo uradni omejitvi gibanja, dokler niso na voljo rezultati preiskav.
Če obstaja sum BSE pri eni živali iz vrst ovac ali koz na gospodarstvu v državi članici na podlagi objektivnih dokazov, kakršni so rezultati testov, ki lahko praktično razločujejo med raznimi oblikami TSE, se vse druge živali iz vrst ovac in koz na gospodarstvu podredijo uradni omejitvi gibanja, dokler niso na voljo rezultati preiskav.
Če obstaja dokaz, da gospodarstvo, kjer je bila žival prisotna ob sumu na BSE, verjetno ni gospodarstvo, na katerem bi žival lahko bila izpostavljena BSE, pristojni organ lahko odloči, da se uradni omejitvi gibanja podredi le žival, pri kateri obstaja sum okužbe. Če menijo, da je potrebno, pristojni organ lahko odloči, da se uradnemu nadzoru podredijo tudi druga gospodarstva ali pa le izpostavljeno gospodarstvo, odvisno od razpoložljivih epidemioloških informacij.
Skladno s postopkom iz člena 24(2) in z odstopanjem od zahtev drugega, tretjega in četrtega pododstavka tega odstavka, je lahko država članica oproščena uporabe uradnih omejitev premikov živali, če uporabi ukrepe, ki zagotavljajo enakovredno zaščito.
2. Če pristojni organ oblasti ugotovi, da ni mogoče izključiti možnosti okužbe z eno od oblik TSE, je treba žival pokončati, če je še živa; njene možgane in vsa druga tkiva, ki jih določi pristojni organ, je treba odstraniti in poslati v uradno odobreni laboratorij, nacionalni referenčni laboratorij, predviden v členu 19(1), ali v referenčni laboratorij Skupnosti, predviden v členu 19(2), na preglede v skladu z laboratorijskimi metodami, določenimi v členu 20.
3. Vsi deli trupa živali, za katero je postavljen sum TSE, vključno s kožo, se zadržijo pod uradnim nadzorom, dokler ni ugotovljena negativna diagnoza, ali pa se uničijo v skladu s točko 3 ali 4 Priloge V.
4. Pravila za izvajanje tega člena se sprejmejo v skladu s postopkom iz člena 24(2).
Člen 13
Ukrepi po potrditvi prisotnosti TSE
1. Ko je uradno potrjena prisotnost TSE, je treba kar najhitreje uporabiti naslednje ukrepe:
(a) vsi deli trupa živali se popolnoma uničijo v skladu s Prilogo V razen snovi, ki se zadržijo za evidenco v skladu s poglavjem B, III, 2 Priloge III,;
(b) izvede se poizvedba za ugotavljanje vseh ogroženih živali v skladu s točko 1 Priloge VII;
(c) vse živali in proizvodi živalskega izvora iz točke 2 Priloge VII, ki so bili ugotovljeni kot ogroženi s poizvedbo iz (b), se pokončajo in popolnoma uničijo v skladu s točkama 3 in 4 Priloge V.
Z odstopanjem od tega odstavka lahko države članice uporabijo ukrepe, ki ponujajo enakovredno stopnjo zaščite, če so ti ukrepi predhodno odobreni v skladu s postopkom iz člena 24(2).
2. Do izvedbe ukrepov iz odstavka 1(b) in (c) se gospodarstvo, na katerem je bila žival navzoča, ko je bila potrjena prisotnost TSE, podredi uradnemu nadzoru, vse premike živali, dovzetnih za TSE, in proizvodov živalskega izvora, pridobljenih iz njih, z gospodarstva ali na gospodarstvo pa mora odobriti pristojni organ, zato da se zagotovi neposredna sledljivost in identifikacija zadevnih živali in proizvodov živalskega izvora.
Če obstaja dokaz, da gospodarstvo, na katerem je bila okužena žival prisotna ob potrditvi TSE, po vsej verjetnosti ni gospodarstvo, na katerem je bila žival izpostavljena TSE, pristojni organ lahko odloči, da se uradnemu nadzoru podredita obe gospodarstvi ali le izpostavljeno gospodarstvo.
3. Države članice, ki so izvedle nadomestni program z enakovredno zaščito, predvideno v petem pododstavku člena 12(1), so lahko z odstopanjem od zahtev iz odstavka 1(b) in (c) oproščene, v skladu s postopkom iz člena 24(2), zahteve po uporabi uradnih omejitev premikov živali ter zahteve po pokončanju in uničenju živali.
4. Lastniki nemudoma prejmejo odškodnino za izgubo živali, ki so bile pokončane, ali proizvode živalskega izvora, ki so bili uničeni v skladu s členom 12(2) ter odstavkom 1(a) in (c) tega člena.
5. Brez poseganja v Direktivo 82/894/EGS se obveščanje Komisije o potrjeni prisotnosti katere koli oblike TSE razen BSE izvaja na letni osnovi.
6. Pravila za izvajanje tega člena se sprejmejo v skladu s postopkom iz člena 24(2).
Člen 14
Načrt ukrepov
1. Države članice pripravijo – v skladu s splošnimi merili predpisov Skupnosti za nadzor bolezni živali – smernice, ki opredeljujejo nacionalne ukrepe, ki jih je treba izvesti, ter navajajo pristojnosti in odgovornosti, kadar so potrjeni primeri TSE.
2. Kadar je treba omogočiti enotno uporabo zakonodaje Skupnosti, lahko poteka usklajevanje smernic v skladu s postopkom iz člena 24(2).
POGLAVJE V
DAJANJE NA TRG IN IZVOZ
Člen 15
Žive živali, njihovo seme, zarodki in jajčne celice
1. Dajanje na trg ali po potrebi izvoz živali iz vrst govedi, ovac ali koz in njihovega semena, zarodkov in jajčnih celic se izvajata pod pogoji, določenimi v Prilogi VIII, ali pri uvozu pod pogoji, določenimi v Prilogi IX. Žive živali in njihove zarodke in jajčne celice morajo spremljati ustrezna spričevala o zdravstvenem stanju, kakor jih zahteva zakonodaja Skupnosti, v skladu s členom 17 ali pri uvozu v skladu s členom 18.
2. Dajanje na trg potomstva prve generacije, semena, zarodkov in jajčnih celic živali, pri katerih je obstajal ali bil potrjen sum TSE, se podredi pogojem, določenim v poglavju B Priloge VIII.
3. Pravila za izvajanje tega člena se sprejmejo v skladu s postopkom iz člena 24(2).
Člen 16
Dajanje na trg proizvodov živalskega izvora
1. Naslednji proizvodi živalskega izvora, pridobljeni iz zdravih prežvekovalcev, se ne podredijo omejitvam o dajanju na trg ali, če je potrebno, o izvozu skladno s tem členom v poglavjih C in D Priloge VIII ter poglavjih A, C, F in G Priloge IX:
(a) prizvodi živalskega izvora, zajeti v členu 15, zlasti seme, zarodki in jajčne celice;
(b) (i) (i) surovo mleko v smislu Direktive 92/46/EGS [13];
(ii) mleko za proizvodnjo izdelkov na osnovi mleka v smislu Direktive 92/46/EGS;
(iii) toplotno obdelano mleko v smislu Direktive 92/46/EGS;
(iv) dikalcijev fosfat (brez sledi živalskih beljakovin ali maščobe);
(v) kože (velikih/majhnih) živali v smislu Direktive 92/118/EGS [14];
(vi) želatina v smislu Direktive 92/118/EGS, pridobljena iz kož (velikih/majhnih) živali iz točke (v);
(vii) kolagen, pridobljen iz kož (velikih/majhnih) živali iz točke (v).
2. Proizvodi živalskega izvora, uvoženi iz tretje države in uvrščeni v kategorijo 2, 3, 4 ali 5, morajo izvirati iz zdravih živali iz vrst govedi, ovac in koz, pri katerih ni bila izvedena poškodba centralnega živčnega tkiva, kakor je navedena v členu 8(3), ali niso bile ubite z vbrizganjem plina v kranialno votlino.
3. Ne dovoli se dajanje na trg proizvodov živalskega izvora, ki vsebujejo snovi, pridobljene iz govedi, ki izvirajo iz države članice, regije države članice ali tretje države, uvrščene v kategorijo 5, razen če izvirajo iz:
(a) živali, rojenih po datumu, s katerim se učinkovito izvaja prepoved krmljenja prežvekovalcev z živalskimi beljakovinami, pridobljenimi iz živali iz vrst sesalcev; ali
(b) živali, ki so se rodile, gojile in bivale v čredah, ki so preverjeno proste BSE vsaj zadnjih sedem let.
Poleg tega ni dovoljeno pošiljati proizvodov živalskega izvora iz države članice ali regije države članice, uvrščene v kategorijo 5, v drugo državo članico ali jih uvažati iz tretje države, uvrščene v kategorijo 5. Ta prepoved se ne uporabi za proizvode živalskega izvora, ki so navedeni v seznamu poglavja C Priloge VIII in izpolnjujejo zahteve poglavja C Priloge VIII. Spremljati jih mora veterinarsko spričevalo, ki ga izda uradni veterinar in v njem potrjuje, da so bili proizvedeni skladno s to uredbo.
4. Če se izvaja premik živali iz države ali regije v državo ali regijo, ki spada v drugo kategorijo, se uvrsti v najvišjo kategorijo tiste države ali regije, v kateri je bivala več kakor štiriindvajset ur, razen če so predložena ustrezna jamstva, ki potrjujejo, da žival ni prejemala krmil iz države ali regije, ki je uvrščena v najvišjo kategorijo.
5. Proizvode živalskega izvora, za katere ta člen predpisuje posebne predpise, morajo spremljati ustrezna veterinarska spričevala ali trgovinski dokumenti, kakor to zahteva zakonodaja Skupnosti v skladu s členoma 17 in 18 ali, če takih dokumentov zakonodaja Skupnosti ne predvideva, zdravstveno spričevalo ali trgovinski dokument, katerih vzorčna primerka se izdelata v skladu s postopkom iz člena 24(2).
6. Za uvoz v Skupnost morajo biti proizvodi živalskega izvora skladni s pogoji, določenimi v poglavjih A, C, F in G Priloge IX.
7. V skladu s postopkom iz člena 24(2) se lahko določbe iz odstavkov 1 do 6 razširijo na druge proizvode živalskega izvora. Predpisi za izvajanje tega člena se sprejmejo po istem postopku.
Člen 17
Skladno s postopkom iz člena 24(2) se zdravstvena spričevala iz Priloge F k Direktivi 64/432/EGS, vzorca II in III v Prilogi E k Direktivi 91/68/EGS in ustrezna zdravstvena spričevala, ki jih predpisuje zakonodaja Skupnosti za trgovino s semenom, zarodki in jajčnimi celicami živali iz vrst govedi, ovac ali koz, po potrebi dopolnijo z napotilom na kategorijo, ki opredeljuje klasifikacijo države članice ali regije izvora, dano v skladu s členom 5.
Treba je predložiti ustrezne trgovinske dokumente v zvezi s trgovino s proizvodi živalskega izvora, če je potrebno, z napotilom na kategorijo države članice ali regije izvora, ki jo dodeli Komisija v skladu s členom 5.
Člen 18
V zvezi z uvozom se ustrezna zdravstvena spričevala, ki jih predvideva zakonodaja Skupnosti, dopolnijo za tretje države, uvrščene v eno od kategorij skladno s členom 5, s posebnimi zahtevami, določenimi v Prilogi IX, kakor hitro se sprejme odločitev o taki klasifikaciji.
POGLAVJE VI
REFERENČNI LABORATORIJI, VZORČENJE, LABORATORIJSKE PREISKAVE IN NADZOR
Člen 19
Referenčni laboratoriji
1. Nacionalni referenčni laboratoriji v državah članicah ter njihovo delo in naloge morajo biti skladni z navedbami v poglavju A Priloge X.
2. Referenčni laboratorij Skupnosti ter njegovo delo in naloge morajo biti skladni z navedbami, določenimi v poglavju B Priloge X.
Člen 20
Vzorčenje in laboratorijske metode
1. Vzorčenje in laboratorijsko preskušanje na prisotnost TSE je treba izvajati ob uporabi metod in protokolov, določenih v poglavju C Priloge X.
2. Da se zagotovi enotna uporaba tega člena, se sprejmejo izvedbena pravila, vključno z metodo za potrditev BSE pri ovcah in kozah, v skladu s postopkom iz člena 24(2).
Člen 21
Nadzor Skupnosti
1. Strokovnjaki Komisije lahko izvajajo preglede na kraju samem v sodelovanju s pristojnim organom držav članic v obsegu, ki je potreben za enotno uporabo te uredbe. Država članica, na katere ozemlju se izvajajo pregledi, mora strokovnjakom zagotoviti vso pomoč, potrebno za izvajanje njihovih nalog. Komisija obvesti pristojni organ o rezultatih izvedenih pregledov.
Pravila o uporabi tega člena in zlasti tista o postopku za sodelovanje z državnimi organi oblasti se sprejmejo v skladu s postopkom iz člena 24(2).
2. Pregledi Skupnosti v tretjih državah se izvajajo v skladu s členoma 20 in 21 Direktive 97/78/ES.
POGLAVJE VII
PREHODNE IN KONČNE DOLOČBE
Člen 22
Prehodni ukrepi glede snovi s specifičnim tveganjem
1. Določbe iz dela A Priloge XI veljajo vsaj šest mesecev od 1. julija 2001 in se prenehajo uporabljati takoj po datumu sprejema odločitve v skladu s členom 5(2) ali (4), s katerim začne veljati člen 8.
2. Rezultati končne statistične ocene, izvedene v skladu s členom 5(3) v prehodnem obdobju, se uporabijo za potrditev ali ovržbo zaključkov analize tveganj iz člena 5(1), ob upoštevanju klasifikacijskih meril, ki jih je opredelil OIE.
3. Po posvetovanju z ustreznim znanstvenim odborom se sprejmejo podrobna pravila za navedeno statistično oceno v skladu s postopkom iz člena 24(2).
4. Minimalna merila, ki jih mora izpolnjevati ta statistična ocena, so predpisana v delu B Priloge XI.
Člen 23
Spremembe prilog in prehodni ukrepi
Po posvetovanju z ustreznim znanstvenim odborom o katerih koli vprašanjih, ki bi lahko vplivala na javno zdravje, se spremenijo ali dopolnijo priloge ter sprejmejo kakršnikoli ustrezni prehodni ukrepi v skladu s postopkom iz člena 24(2).
V skladu z navedenim postopkom se sprejmejo prehodni ukrepi za najdaljše obdobje dveh let, da se omogoči prehod s trenutno veljavnih ureditev na ureditve, ki jih vzpostavlja ta uredba.
Člen 24
Odbori
1. Komisiji pomaga Stalni veterinarski odbor. V zadevah, povezanih izključno s krmili za živali, pomaga Komisiji Stalni odbor za krmila in v zadevah, povezanih izključno z živili, Stalni odbor za živila.
2. Ob sklicevanju na ta odstavek se uporabita člena 5 in 7 Sklepa 1999/468/ES, skladno s členom 8 Sklepa.
Obdobje iz člena 5(6) navedenega sklepa je tri mesece in ob zaščitnih ukrepih iz člena 4(2) te uredbe 15 dni.
3. Vsak odbor sprejme svoj poslovnik.
Člen 25
Posvetovanje z znanstvenimi odbori
O vseh zadevah na področju uporabe te uredbe, ki bi lahko vplivale na javno zdravje, se je treba posvetovati z ustreznimi znanstvenimi odbori.
Člen 26
Začetek veljavnosti
Ta uredba začne veljati dan po njeni objavi v Uradnem listu Evropskih skupnosti.
Uredba Komisije (ES) št. 1282/2001
z dne 28. junija 2001
o določitvi podrobnih pravil za uporabo Uredbe Sveta (ES) št. 1493/1999 glede zbiranja informacij za opredeljevanje proizvodov iz vina in za spremljanje trga z vinom ter o spremembi Uredbe (ES) št. 1623/2000
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske Skupnosti,
ob upoštevanju Uredbe Sveta (ES) št. 1493/1999 z dne 17. maja 1999 o skupni ureditvi trga za vino [1], kakor je bila nazadnje spremenjena z Uredbo (ES) št. 2826/2000 [2], in zlasti členov 23, 33 in 73 Uredbe,
ob upoštevanju naslednjega:
(1) Člen 18 Uredbe (ES) št. 1493/1999 navaja, da morajo pridelovalci grozdja, namenjenega pridelavi vina, in pridelovalci mošta in vina predložiti prijave pridelka za najnovejši pridelek ter da morajo pridelovalci vina in mošta in komercialni proizvajalci razen trgovcev na drobno vsako leto prijaviti svoje zaloge.
(2) Navedeni člen prav tako določa, da lahko države članice tudi od trgovcev z grozdjem zahtevajo, da prijavijo količine grozdja, ki ga dajo v promet.
(3) Da bi olajšali upravljanje trga, bi bilo treba predpisati rok za predložitev prijav. Ker se trgatev v državah članicah izvaja ob različnih časih, je treba skrajne roke za prijave pridelovalcev razporediti čez določeno obdobje. Treba je tudi zagotoviti, da predložijo prijave tudi proizvajalci, ki prodajajo proizvode iz vina in grozdja pred datumi, določenimi za prijave.
(4) Pridelovalcem, ki lahko zagotovijo vse potrebne informacije v eni sami prijavi pridelka vina, ni treba predložiti dveh prijav. Zelo majhni pridelovalci so lahko oproščeni predložitve prijav, saj njihova skupna pridelava predstavlja zelo majhen odstotek pridelave Skupnosti.
(5) Da bi olajšali uporabo te uredbe, bi bilo treba določiti podatke, ki jih je treba navesti v prijavah v obliki tabel, državam članicam pa prepustiti odločitev o obliki, v kateri naj bi jih proizvajalci predložili. Prav tako bi bilo treba določiti roke, do katerih naj bi države članice centralizirale podatke in jih posredovale Komisiji, ter način za posredovanje.
(6) Treba bi bilo opredeliti kategorijo "drugih vin" v skladu s seznamom sort trte, ki se smejo gojiti v Skupnosti, kakor so ga uvedle države članice v skladu s členom 19 Uredbe (ES) št. 1493/1999.
(7) Informacije o območjih bi lahko bile netočne, če prijavitelji niso imeli na razpolago primernih sredstev za preverjanje. Zato bi bilo treba v takih primerih zagotoviti kazni, ki se spreminjajo glede na resnost netočnosti v predloženih prijavah.
(8) Sistem kazni mora zagotoviti zadostno stopnjo sorazmernosti pri prijavah, ki jih predložijo pridelovalci vina in v katerih so odkrite opustitve ali napake. Kazni naj bi se zato razlikovale glede na popravke prijav.
(9) Prijave pridelka in zalog, ki jih predložijo razne vpletene strani, so za zdaj edino sredstvo za pravilno ugotavljanje količin pridelanega vina in zalog vina. Zato je treba ukreniti vse potrebno za zagotovitev, da vpletene strani predložijo prijave in da so te popolne ter točne, tako da se predvidijo kazni, če prijave niso predložene ali pa so ob predložitvi napačne ali nepopolne. Da bi olajšali obdelavo podatkov v zvezi s prijavami, naj bi vsako prijavo, predloženo pristojni upravni enoti, obravnavali ločeno od katerih koli drugih prijav, ki jih je isti pridelovalec morda predložil v drugih upravnih enotah v državi članici.
(10) Uredba Sveta (EGS) št. 2392/86 [3], kakor je bila nazadnje spremenjena z Uredbo (ES) št. 1631/98 [4], določa uvedbo katastra vinogradov Skupnosti. Državam članicam s popolnim katastrom bi bilo treba dovoliti, da uporabijo nekatere podatke iz tega katastra, če takšni podatki niso zagotovljeni v prijavah.
(11) Nekatere informacije morajo biti na razpolago na trgu z vinom, da bi zagotovili spremljanje tega trga. Poleg podatkov, zagotovljenih v povzetkih različnih prijav, so bistvenega pomena informacije o dobavah vina, uporabi in cenah. Zato bi bilo treba od držav članic zahtevati, da te informacije zbirajo in jih ob določenih datumih pošljejo Komisiji.
(12) Pri tem bi bilo treba upoštevati, da se je treba držati datumov, določenih za pošiljanje informacij, zato da bi zagotovili učinkovito spremljanje trga in omogočili pravočasno izdelavo zanesljivih proračunskih napovedi.
(13) Zaradi zagotavljanja potrebne skladnosti med kaznimi, predvidenimi v tej uredbi, in tistimi, ki jih za enak učinek določa Uredba Komisije (ES) 1623/2000 [5], kakor je bila nazadnje spremenjena z Uredbo (ES) št. 545/2001 [6], bi bilo treba navedeno uredbo spremeniti in ustrezno prilagoditi kazni.
(14) Ukrepi, predvideni s to uredbo, so v skladu z mnenjem Upravljalnega odbora za vino –
SPREJELA NASLEDNJO UREDBO:
Člen 1
Podrobna pravila za uporabo Uredbe (ES) št. 1493/1999 v zvezi z zbiranjem informacij za opredeljevanje proizvodov iz vina in spremljanje trga z vinom morajo biti takšna, kakor so določena v tej uredbi.
Člen 2
1. Fizične ali pravne osebe ali skupine teh oseb, ki pridelujejo grozdje, v nadaljevanju imenovane "pridelovalci grozdja", vsako leto predložijo pristojnim organom v državah članicah prijavo pridelka za določeno upravno enoto, ki vsebuje najmanj podatke, opredeljene v tabeli A, in, če je ustrezno, v tabeli B Priloge k tej uredbi.
Države članice lahko dovolijo, da se predloži ena prijava na gospodarstvo.
2. Prijave pridelka ni treba predložiti:
(a) pridelovalcem grozdja, katerih celotna pridelava grozdja je namenjena za prehrano brez predelave ali za sušenje ali za predelavo neposredno v grozdni sok;
(b) pridelovalcem grozdja, katerih gospodarstvo ima manj kot 10 arov vinogradniške površine, pri čemer ni bil in ne bo noben del tega pridelka dan v promet v katerikoli obliki;
(c) pridelovalcem grozdja, katerih gospodarstva imajo manj kot 10 arov vinogradniške površine in ki celoten pridelek oddajo zadružni kleti ali skupini, ki ji pripadajo ali s katero so povezani. V takšnem primeru morajo pridelovalci grozdja predložiti zadružni kleti ali skupini prijavo, v kateri so navedeni:
(i) priimek, ime in naslov pridelovalca vina;
(ii) količina oddanega grozdja;
(iii) velikost in lokacija površin, zasajenih z vinsko trto.
Zadružna klet ali skupina preveri točnost podatkov v tej prijavi glede na podatke, ki jih ima na razpolago.
3. Ne glede na prvi pododstavek odstavka 1 in brez poseganja v obveznosti, ki izhajajo iz člena 4, smejo države članice oprostiti obveznosti prijave pridelka:
(a) pridelovalce grozdja, ki sami predelajo celoten pridelek grozdja v vino ali ga dajo predelati v svojem imenu;
(b) pridelovalce grozdja, povezane ali pripadajoče zadružni kleti ali skupini, ki oddajo svoj celoten pridelek tej zadružni kleti ali skupini v obliki grozdja in/ali mošta, vključno s pridelovalci grozdja iz člena 4(4).
Člen 3
Člen 4
1. Fizične ali pravne osebe ali skupine teh oseb, vključno z vinogradniškimi zadrugami, ki so iz pridelka grozdja tekočega leta pridelale vino in/ali ki imajo na datume, določene v členu 11(1), razen vina še druge proizvode, morajo vsako leto pristojnim organom, ki jih določijo države članice, predložiti prijavo proizvodnje, ki vsebuje vsaj informacije, določene v tabeli C Priloge k tej uredbi.
2. Države članice lahko predpišejo, da morajo fizične ali pravne osebe ali skupine teh oseb, vključno z vinogradniškimi zadrugami, ki so pred datumi, določenimi v členu 11(1), dodelovale in/ali tržile proizvode za proizvodnjo vina za tekoče tržno leto, pristojnim organom predložiti prijavo dodelave in/ali prometa, ki vsebuje vsaj informacije, določene v tabeli C.
3. Pridelovalcem grozdja iz člena 2(2) in proizvajalcem, ki z vinifikacijo odkupljenih proizvodov v lastnih prostorih proizvedejo manj kakor 10 hektolitrov vina, ki ni ali ne bo dano v promet v nobeni obliki, ni treba predložiti prijave proizvodnje ali, če je to ustrezno, prijave dodelave ali prometa.
4. Obveznosti predložitve prijave proizvodnje so oproščeni tudi pridelovalci grozdja, ki pripadajo zadružni kleti ali so povezani z njo, ta klet pa mora sama predložiti prijavo o tem, kdo ji oddaja svoj pridelek grozdja, a si pridržuje pravico, da z vinifikacijo pridobi količino vina, manjšo od 10 hektolitrov, za svojo družinsko porabo.
5. Pri fizičnih ali pravnih osebah ali skupini teh oseb, ki tržijo proizvode za proizvodnjo vina, države članice sprejmejo potrebne ukrepe, s katerimi zagotovijo, da proizvajalci, ki so obvezani oddati prijave, lahko pridobijo različne podatke, ki jih morajo navesti v prijavah.
Člen 5
Brez poseganja v člen 4 lahko države članice, ki so v skladu z Uredbo (EGS) št. 2392/86 uvedle letno ažuriran kataster vinogradov ali podoben instrument upravnega nadzora, oprostijo fizične ali pravne osebe, skupine teh oseb ali pridelovalce grozdja, iz navedenega člena, obveznosti prijave površine.
V takšnih primerih pristojni organi držav članic sami izpolnijo prijave iz navedenega člena, pri čemer površine navedejo na podlagi podatkov iz katastra.
Člen 6
1. Fizične ali pravne osebe ali skupine teh oseb razen zasebnih porabnikov in trgovcev na drobno vsako leto prijavijo pristojnim organom držav članic zaloge grozdnega mošta, zgoščenega grozdnega mošta, rektificiranega zgoščenega grozdnega mošta in vina, ki ga imajo v posesti 31. julija. Pri proizvodih iz vina in grozdja Skupnosti takšne prijave ne smejo vključevati proizvodov, pridobljenih iz grozdja, pridelanega v istem koledarskem letu.
Vendar pa lahko države članice v primeru, ko letna proizvodnja vina ne presega 25000 hektolitrov, oprostijo trgovce, razen trgovcev na drobno, ki imajo majhne zaloge, obveznosti prijave, določene v prvem pododstavku, če so pristojni organi sposobni zagotoviti Komisiji statistično oceno zalog v državi članici.
2. "Trgovec na drobno" po odstavku 1 pomeni katero koli fizično ali pravno osebo ali skupino teh oseb, katerih poslovna dejavnost vključuje prodajo vina v manjših količinah neposredno porabniku, razen tistih, ki uporabljajo kleti, opremljene za skladiščenje in ravnanje z vinom v velikih količinah.
Vsaka država članica določi količine iz prvega pododstavka, pri čemer upošteva zlasti posebne značilnosti trgovine in distribucije.
3. Prijava, predvidena v odstavku 1, mora vsebovati vsaj informacije iz tabele D v Prilogi k tej uredbi.
Člen 7
1. Države članice izdelajo vzorce obrazcev za različne prijave in zagotovijo, da ti obrazci vsebujejo vsaj postavke iz tabel A, B, C in D Priloge.
Ni potrebno, da bi zgoraj opredeljeni obrazci vsebovali izrecno navedbo površine, če je država članica sposobna to z gotovostjo ugotoviti iz drugih informacij v prijavi, kakor na primer iz pridelovalne površine in skupnega pridelka gospodarstva ali iz katastra vinogradov.
Informacije, ki jih vsebujejo prijave iz prvega pododstavka, se zbirajo na nacionalni ravni.
Države članice sprejmejo kakršne koli nadzorne ukrepe, potrebne za zagotovitev točnosti prijav.
O teh ukrepih uradno obvestijo Komisijo in ji pošljejo vzorce obrazcev, izdelane v skladu s prvim pododstavkom.
2. Države članice, katerih vinogradniške površine ne presegajo 100 ha in imajo na razpolago:
- nekatere informacije, ki morajo biti vključene v prijave iz poglavij I in II iz drugih upravnih aktov, lahko pustijo prijave v tej zvezi neizpolnjene;
- vse informacije, ki morajo biti vključene v prijave iz poglavij I in II iz drugih upravnih aktov, lahko oprostijo proizvajalce obveznosti predaje takšnih prijav.
Države članice, v katerih se poglavji I in II naslova II Uredbe (ES) št. 1493/1999 ne uporabljata v skladu s členom 21 navedene Uredbe in ki imajo na razpolago:
- nekatere informacije, ki morajo biti vključene v prijave iz poglavja III iz drugih upravnih aktov, lahko pustijo prijave v tej zvezi neizpolnjene,
- vse informacije, ki morajo biti vključene v prijave iz poglavja III iz drugih upravnih aktov, lahko oprostijo proizvajalce obveznosti predaje takšnih prijav.
Člen 8
Za pripravo prijav iz členov 2 in 4 pomenijo "druga vina" vina, pridobljena iz grozdja sort, navedenih v seznamu sort vinske trte, ki so ga izdelale države članice v skladu s členom 19 Uredbe (ES) št. 1493/1999 za isto upravno enoto, kot so vinske sorte in, odvisno od primera, namizne sorte, sorte za proizvodnjo sušenega grozdja ali sorte, namenjene za proizvodnjo vinskih žganj.
Vendar pa za prijavo iz člena 4 "druga vina" po prvem odstavku pomenijo samo vina, namenjena za proizvodnjo vinskih žganj z registrirano označbo porekla ali vino za obvezno destilacijo, kakor je opredeljeno v členu 28 Uredbe (ES) št. 1493/1999.
Člen 9
Količine proizvodov, ki jih je treba vnesti v prijave, predvidene v členih 2, 4 in 6, morajo biti izražene v hektolitrih vina. Količine zgoščenega grozdnega mošta in rektificiranega zgoščenega grozdnega mošta, vpisane v prijave iz člena 4, morajo biti izražene v hektolitrih takega proizvoda.
Vendar pa države članice lahko določijo, da morajo biti količine v prijavah, predvidenih v členu 2, izražene v kvintalih namesto v hektolitrih.
Da bi pretvorili količine proizvodov razen vina v hektolitre vina, lahko države članice določijo koeficiente, ki se lahko spreminjajo glede na različna objektivna merila, ki vplivajo na pretvorbo. Države članice sporočijo koeficiente Komisiji skupaj s povzetkom, predvidenim v členu 14.
Količina vina, ki jo je treba vnesti v prijave proizvodnje, predvidene v členu 4, je skupna količina, pridobljena ob zaključku glavnega alkoholnega vrenja, vključno z vinskimi drožmi.
Člen 10
Ta uredba ne vpliva na nobene določbe držav članic o prijavah pridelka, proizvodnje, dodelave in/ali prometa ali zalog, ki določajo zagotovitev popolnejših informacij še zlasti tako, da zajemajo širši krog oseb od tistega, ki je predviden v členih 2, 4 in 6.
Člen 11
1. Prijave iz členov 2 in 4 se predložijo najpozneje 10. decembra. Vendar pa lahko države članice določijo zgodnejši datum ali datume. Prav tako lahko določijo datum, na katerega se pri izdelavi prijav upoštevajo posedovane količine.
2. Prijave iz člena 6 se za količine, posedovane 31. julija, vložijo najpozneje 10. septembra. Vendar pa lahko države članice določijo zgodnejši datum ali datume.
Člen 12
Osebe, ki so dolžne predložiti prijave pridelka, proizvodnje, dodelave in/ali prometa ali zalog, a takšnih prijav ne predložijo do datumov, določenih v členu 11, razen v primeru višje sile, niso upravičene do ukrepov, predvidenih v členih 24, 29, 30, 34 in 35 Uredbe (ES) št. 1493/1999 za tisto ali za naslednje vinsko leto.
Vendar pa se pri prekoračitvi roka, določenega v prvem odstavku, za največ pet delovnih dni zneski, ki se plačajo za tisto vinsko leto, zmanjšajo samo za 15 %, pri prekoračitvi za največ 10 delovnih dni pa za 30 %.
Člen 13
1. Osebe, ki so dolžne predložiti prijave pridelka, proizvodnje, prometa in/ali dodelave ali zalog in za katere pristojni organi držav članic ugotovijo, da so oddali nepopolne ali netočne prijave, so upravičene do ukrepov iz členov 24, 29, 30, 34 in 35 Uredbe (ES) št. 1493/1999 samo v primeru, če manjkajoči ali netočni podatki niso bistveni za pravilno uporabo takšnih ukrepov.
2. Če pristojni organi držav članic ugotovijo, da so prijave, navedene v tej uredbi, nepopolne ali netočne in če so manjkajoče ali netočne informacije bistvene za pravilno uporabo gornjih ukrepov, država članica razen v primeru višje sile uporabi naslednje kazni, ne glede na kakršne koli kazni, ki se uporabljajo na nacionalni ravni:
(a) pri ukrepih iz členov 24, 34 in 35 Uredbe (ES) 1493/1999 se pomoč zmanjša:
- za enak odstotek, kakor znaša odstotna prilagoditev za prijavljeno količino, če znaša takšna prilagoditev 5 % ali manj,
- za dvakratni znesek odstotka prilagoditve za prijavljeno količino, če znaša takšna prilagoditev več kakor 5 % vendar ne več kakor 20 %.
Če znaša prilagoditev za prijavljeno količino več kakor 20 %, se ne podeli niti ta pomoč niti pomoč za naslednje leto.
Če napaka, odkrita v prijavi, izvira iz informacij, ki jih predajo drugi proizvajalci in/ali partnerji, katerih imena so vpisana v zahtevane dokumente, prijavitelj pa ne more vnaprej preveriti teh informacij, se pomoč zmanjša samo za odstotek izvedene prilagoditve;
(b) pri ukrepih iz členov 29 in 30 Uredbe (ES) 1493/1999, ko vino, oddano za destilacijo, še ni bilo plačano, se cena, ki jo mora destilarna plačati pridelovalcu prijavitelju, zmanjša:
- za enak odstotek, kakor znaša odstotna prilagoditev za prijavljeno količino, če znaša takšna prilagoditev 5 % ali manj,
Če je prilagoditev za količino večja od 20 %, se ne plačajo niti cene za to niti za naslednje vinsko leto.
Če napaka, odkrita v prijavi, izvira iz informacij, ki jih predajo drugi proizvajalci in/ali partnerji, katerih imena so vpisana v zahtevane dokumente, prijavitelj pa ne more vnaprej preveriti teh informacij, se pomoč zmanjša samo za odstotek izvedene prilagoditve.
Pristojni organi prilagodijo pomoč, ki se plača destilarnam, v sorazmerju s ceno, plačano proizvajalcu.
Člen 14
Države članice do datumov, ki omogočajo pošiljanje obvestil po členu 16, izdelajo:
(a) povzetek prijav proizvodnje iz člena 4 za državo in, če je ustrezno, koeficiente, uporabljene za pretvorbo količin proizvodov razen vina iz kvintalov v hektolitre vina v različnih pridelovalnih območjih;
(b) povzetek prijav zalog iz člena 6 za državo;
(c) oceno najverjetnejše količine proizvodov iz vina, pridobljenih na njihovem ozemlju, za tekoče tržno leto;
(d) ocenitev tistih podatkov za tekoče tržno leto, ki omogočajo, da se ocenijo dobave proizvodov iz vina in količine, uporabljene na njihovem ozemlju;
(e) začasno poročilo za predhodno tržno leto in končno poročilo za tržno leto pred njim.
Člen 15
1. Za evidentiranje cen države članice razen tistih, v katerih se v skladu s členom 21 Uredbe (ES) št. 1493/1999 ne uporabljata poglavji I in II naslova II navedene uredbe, opredelijo pridelovalna območja, ki jih sestavljajo vinogradniška območja, kjer je pridelava dovolj enotna.
2. Države članice opredelijo trge na vsakem območju, kjer je treba evidentirati cene.
3. Vsakih 14 dni se na tistih trgih na kakršenkoli ustrezen način evidentirajo cene rdečih in belih namiznih vin brez navedbe geografske označbe in količine, dane v promet.
4. Gornje cene so cene, ki veljajo za nepakirano blago franko prostori proizvajalca.
Člen 16
1. Države članice pošljejo Komisiji:
(a) najpozneje do 15. septembra in 30. novembra tekočega vinskega leta ocene iz člena 14(c) najverjetnejše količine proizvodov iz vina in grozdja, pridobljenih na njihovem ozemlju;
(b) najpozneje do 30. novembra povzetek prijav zalog iz člena 14(b);
(c) najpozneje do 30. novembra ocenitve tistih podatkov za tekoče tržno leto iz člena 14(d), ki omogočajo, da se ocenijo dobave proizvodov iz vina in količine, uporabljene na njihovem ozemlju;
(d) najpozneje do 15. novembra začasno poročilo za predhodno vinsko leto, najpozneje do 15. marca pa končno poročilo za vinsko leto pred tem, kakor je opredeljeno v členu 14(e). Ta poročila se pošljejo Eurostatu, Statističnemu uradu Evropskih skupnosti;
(e) najpozneje do 15. februarja povzetek prijav proizvodnje iz člena 14(a) ali oceno tega povzetka. Če je bila poslana ocena, je treba poslati dokončne rezultate najpozneje do 15. aprila.
2. Države članice pošljejo Komisiji:
(a) pred 1. avgustom 2001:
- razmejitev vzpostavljenih pridelovalnih območij,
- ocenjeno pridelavo na vinogradniških območjih, ki sestavljajo ta pridelovalna območja, za predhodnih pet vinskih let,
- imena trgov, izbranih na vsakem območju, na katerih se evidentirajo cene,
- sprejeti sistem za evidentiranje cen;
(b) vsak drugi torek od 1. avgusta 2001 dalje cene in količine, dane v promet, skupaj s kakršnimi koli drugimi informacijami, ki so koristne pri ocenjevanju razvoja trga na pridelovalnih območjih;
Člen 17
Države članice Komisijo uradno obvestijo o kakršnih koli pomembnih novih dejstvih, za katere obstaja verjetnost, da bodo bistveno spremenila oceno razpoložljivih in uporabljenih količin, izdelano na temelju dokončnih informacij za pretekla leta.
Člen 18
Poleg njihove uporabe za statistične namene se podatki v prijavi uporabljajo za uporabo Uredbe (ES) št. 1493/1999. Zlasti podatki o razčlenitvi proizvodnje na namizna vina, kakovostna vina pdpo in druga vina določajo pravice in obveznosti pridelovalcev po navedeni uredbi.
Člen 19
Komisija zagotovi pravilno razširjanje informacij, ki jih prejme po tej uredbi.
Člen 20
Člen 74(4) Uredbe (ES) št. 1623/2000 se nadomesti z naslednjim: "4. Intervencijska agencija v primerih, ko pridelovalec ne izpolnjuje zahtev, določenih v predpisih Skupnosti o izvedbi zadevne destilacije, dobi od pridelovalca povrnjen znesek, enak delu ali vsej pomoči, izplačani destilarni, iz enega od naslednjih razlogov:
(a) če pridelovalec ne predloži prijave pridelka, proizvodnje ali zalog v dopuščenem roku.
Znesek, ki ga je treba povrniti, se določi v skladu s pravili, določenimi v členu 12 Uredbe Komisije (ES) št. 1282/2001 [7];
(b) če se predloži ena od prijav iz točke (a), za katero pristojni organ države članice ugotovi, da je nepopolna ali netočna, če so manjkajoči ali netočni podatki bistveni za uporabo zadevnega ukrepa.
Znesek, ki ga je treba povrniti, se določi v skladu s pravili, določenimi v členu 13 Uredbe Komisije (ES) št. 1282/2001;
(c) če niso izpolnjene obveznosti, določene v členu 37 Uredbe (ES) št. 1493/1999, ob odkritju ali prijavi kršitve destilarni po plačilu minimalne cene na podlagi prejšnjih prijav.
Povrnjena se dobi vsa pomoč, izplačana destilarni."
Člen 21
Razveljavitve
Uredbi Komisije (EGS) št. 2396/84 [8] in (ES) št. 1294/96 [9] se razveljavita.
Člen 22
Ta uredba začne veljati dvajseti dan po objavi v Uradnem listu Evropskih Skupnosti.
Uredba Komisije (ES) št. 1322/2001
z dne 29. junija 2001
o spremembi prilog I in III k Uredbi Sveta (EGS) št. 2377/90 o določitvi postopka Skupnosti za določanje najvišjih dovoljenih vrednosti ostankov zdravil za uporabo v veterinarski medicini v živilih živalskega izvora
(Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2377/90 z dne 26. junija 1990 o določitvi postopka Skupnosti za določanje najvišjih dovoljenih vrednosti ostankov zdravil za uporabo v veterinarski medicini v živilih živalskega izvora [1], kakor je bila nazadnje spremenjena z Uredbo Komisije (ES) št. 807/2001 [2], ter zlasti členov 6, 7 in 8 Uredbe,
ob upoštevanju naslednjega:
(1) V skladu z Uredbo (EGS) št. 2377/90 je treba postopno določiti najvišje dovoljene vrednosti ostankov za vse farmakološko aktivne snovi, ki se uporabljajo v Skupnosti v zdravilih za uporabo v veterinarski medicini, namenjenih živalim za proizvodnjo živil.
(2) Najvišje dovoljene vrednosti ostankov je treba določiti šele potem, ko se v okviru Odbora za zdravila za uporabo v veterinarski medicini preučijo vsi ustrezni podatki o varnosti ostankov zadevnih snovi za potrošnike živil živalskega izvora in o vplivu ostankov na industrijsko predelavo živil.
(3) Pri določanju najvišjih dovoljenih vrednosti za ostanke zdravil za uporabo v veterinarski medicini v živilih živalskega izvora je treba določiti živalske vrste, v katerih so lahko ostanki prisotni, mejne vrednosti, do katerih so lahko prisotni v vsakem zadevnem mesnem tkivu, pridobljenem iz zdravljene živali (ciljno tkivo), in naravo ostanka, ki je pomemben za nadzorovanje ostankov (marker ostanek).
(4) Za nadzor ostankov, kakor je določen v ustrezni zakonodaji Skupnosti, je treba ponavadi določiti največje dovoljene vrednosti ostankov za ciljna tkiva jeter in ledvic. Jetra in ledvice pa se pogosto odstranijo iz klavnih trupov, namenjenih za mednarodno trgovino, zato je treba vedno določiti najvišje dovoljene vrednosti ostankov tudi za mišična in maščobna tkiva.
(5) V primeru zdravil za uporabo v veterinarski medicini, namenjenih nesnicam, živalim v laktaciji ali čebelam delavkam, je treba določiti tudi najvišje dovoljene vrednosti ostankov za jajca, mleko ali med.
(6) V Prilogo I k Uredbi (EGS) št. 2377/90 je treba vnesti florfenikol.
(7) Da se omogoči končanje znanstvenih študij, je treba podaljšati veljavnost začasnih najvišjih dovoljenih vrednosti ostankov, ki so bile določene v Prilogi III k Uredbi (EGS) št. 2377/90, za cefalon, morantel in metamizol.
(8) Ukrepi, predvideni v tej uredbi, so v skladu z mnenjem Stalnega odbora za zdravila za uporabo v veterinarski medicini –
SPREJELA NASLEDNJO UREDBO:
Člen 1
Prilogi I in III k Uredbi (EGS) št. 2377/90 se spremenita, kakor je določeno v Prilogi k tej uredbi.
Člen 2
Ta uredba začne veljati tretji dan po objavi v Uradnem listu Evropskih skupnosti.
Uredba Komisije (ES) št. 1637/2001
z dne 23. julija 2001
o spremembi Uredbe Sveta (EGS) št. 3880/91 o predložitvi statističnih podatkov o nominalnem ulovu držav članic, ki ribarijo v severovzhodnem Atlantiku
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 3880/91 z dne 17. decembra 1991 o predložitvi statističnih podatkov o nominalnem ulovu držav članic, ki ribarijo v severovzhodnem Atlantiku [1], in zlasti člena 2(3) in člena 4 Uredbe,
ob upoštevanju naslednjega:
(1) Leta 1994 so na devetem zasedanju konference članic Konvencije o mednarodni trgovini z ogroženimi živalskimi in rastlinskimi vrstami (CITES) zahtevali, da spremljanje ulova in podatkov o trgovini z ribami hrustančnicami (morski psi in skati) prevzamejo Organizacija Združenih narodov za prehrano in kmetijstvo (FAO) in regionalne ribiške agencije.
(2) Na 87. statutarnem zasedanju leta 1999 je Mednarodni svet za raziskovanje morja (ICES) sklenil, da sprejme razvrstitev vrst za ribe hrustančnice, kakor je opisano v poročilu študijske skupine o ribah hrustančnicah, in zahteval od FAO, da vključi te vrste na vprašalnik Statlant 27A o statistiki ulova za severovzhodni Atlantik.
(3) ICES je razširil seznam vrst, za katere je ulov v severovzhodnem Atlantiku evidentiran v podatkovni zbirki, kar naj bi spodbudilo države članice, da predložijo razpoložljive statistične podatke o ulovu teh dodatnih vrst.
(4) Člen 4(2) Uredbe (EGS) št. 3880/91 določa, da lahko države članice s predhodno odobritvijo Eurostata predložijo podatke v drugačni obliki ali na drugačnem sredstvu od predpisanega v Prilogi IV k Uredbi.
(5) Več držav članic je zahtevalo predložitev podatkov v drugačni obliki ali z uporabo drugačnega sredstva od tistega, predpisanega v Prilogi IV k Uredbi (EGS) št. 3880/91 (enakovrednega zgoraj navedenima vprašalnikoma Statlant).
(6) Ukrepi iz te uredbe so v skladu z mnenjem Stalnega odbora za kmetijsko statistiko, ustanovljenega s Sklepom Sveta 72/279/EGS [2] –
SPREJELA NASLEDNJO UREDBO:
Člen 1
Priloga I k Uredbi (EGS) št. 3880/91 se nadomesti s Prilogo I te uredbe.
Člen 2
Države članice lahko predložijo podatke v obliki, določeni v Prilogi II k tej uredbi.
Člen 3
Ta uredba začne veljati 20. dan po objavi v Uradnem listu Evropskih skupnosti.
Uredba Komisije (ES) št. 1660/2001
z dne 16. avgusta 2001
o spremembi Uredbe (ES) št. 1623/2000 o določitvi podrobnih pravil za izvajanje Uredbe Sveta (ES) št. 1493/1999 o skupni ureditvi trga za vino ob upoštevanju tržnih mehanizmov
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 1493/1999 z dne 17. maja 1999 o skupni ureditvi trga za vino [1], kakor je bila nazadnje spremenjena z Uredbo (ES) št. 2826/2000 [2], in zlasti členov 33 in 36 Uredbe,
ob upoštevanju naslednjega:
(1) Člen 58 Uredbe Komisije (ES) št. 1623/2000 z dne 25. julija 2000 o določitvi podrobnih pravil za izvajanje Uredbe Sveta (ES) št. 1493/1999 o skupni ureditvi trga za vino ob upoštevanju tržnih mehanizmov [3], kakor je bila nazadnje spremenjena z Uredbo (ES) št. 1282/2001 [4], določa pravila za preostale količine, ki jih morajo proizvajalci dobaviti v skladu s svojimi obveznostmi. V luči pridobljenih izkušenj je treba ta rok skrajšati.
(2) Člen 63 Uredbe (ES) št. 1623/2000 določa uvedbo programa pomoči za destilacijo pitnega alkohola iz vina. Ta program je bil prvič uveden za vinsko leto 2000/01. Spremembe so potrebne glede na izkušnje, pridobljene v prvem letu izvajanja. Zlasti se je izkazalo potrebno odobriti destilacijo pozneje med letom in odstotek proizvodnje, ki ga proizvajalci vina lahko dobavijo za destilacijo, zmanjšati. Poleg tega je treba določiti rok za zaključek destilacije.
(3) Členi od 86 do 102 Uredbe (ES) št. 1623/2000 določajo podrobna pravila o odstranitvi alkohola iz zalog intervencijskih agencij. Popraviti je treba nekatere materialne napake in zlasti prilagoditi znesek plačila za vzorce, dovoljeno odstopanje za bioetanol pri proizvodih, ki zahtevajo rektificiranje, mora biti enako tistemu za nove industrijske namene.
(4) Upravljalni odbor za vino ni podal mnenja v roku, ki ga je določil njegov predsednik –
SPREJELA NASLEDNJO UREDBO:
Člen 1
Uredba (ES) št. 1623/2000 se spremeni:
1. Prvi odstavek člena 58 se nadomesti z naslednjim: "90 % količine proizvoda, ki ga morajo dostaviti pred 15. julijem tekočega vinskega leta, lahko opravijo svojo obveznost tako, da dostavijo preostalo količino pred datumom, ki ga določi pristojni nacionalni organ in ki ne sme biti poznejši od 31. julija naslednjega vinskega leta."
2. Člen 63 se spremeni takole:
(a) Odstavka 1 in 2 se nadomestita z naslednjim: "1. Destilacija namiznega vina in vina, primernega za proizvodnjo namiznega vina, v skladu s členom 29 Uredbe (ES) št. 1493/1999, se začne vsako vinsko leto po 16. oktobru.
2. Količina namiznega vina in vina, primernega za proizvodnjo namiznega vina, ki ga je lahko destiliral vsak proizvajalec, se omeji na 30 % največje prijavljene proizvodnje takega vina v zadnjih treh vinskih letih, vključno s tekočim letom, če je bila proizvodnja že prijavljena. Kadar se uporablja zgornji odstotek, se kot količina proizvedenega namiznega vina šteje tista, ki je navedena kot vino v stolpcu z naslovom "Namizno vino" na prijavi proizvedenih količin iz člena 18(1) Uredbe (ES) št. 1493/1999."
(b) Doda se naslednji odstavek: "10. Vino, dostavljeno v destilarno, mora biti destilirano najpozneje do 30. septembra naslednjega vinskega leta."
3. Prvi odstavek člena 86 se nadomesti z naslednjim: "Komisija, ki deluje skladno s postopkom, določenim v členu 75 Uredbe (ES) št. 1493/1999, vsako četrtletje objavi več razpisov, pri čemer se vsak nanaša na količine, ki znašajo vsaj 50000 hektolitrov vinskega alkohola in se skupno nanašajo na največ 600000 hektolitrov alkohola pri 100 vol %, za izvoz v nekatere tretje države za končno uporabo samo za motorno gorivo."
4. Člen 91(12) se nadomesti z naslednjim: "12. Zadevna intervencijska agencija sprosti izvozno varščino za vsako posamezno količino alkohola, za katero v predpisanem roku prejme dokazilo o izvozu. Brez poseganja v člen 23 Uredbe (EGS) št. 2220/85 se, razen v primerih višje sile, ob prekoračitvi roka za izvoz izgubi spodaj navedeni odstotek izvozne varščine 3 evre na hektoliter alkohola pri 100 vol %:
(a) 15 % v vseh primerih;
(b) 0,33 % preostale vsote po odbitku 15 % za vsak dan prekoračitve roka za izvoz."
5. Drugi in tretji pododstavek člena 95(2) se nadomestita z naslednjim: "Prepoved ne velja za alkohol v kadeh, ki niso zajete v zadevnih obvestilih o razpisu ali javnih prodajah in ki niso opredeljene v sklepu Komisije iz členov od 83 do 93 te uredbe.
Zlasti iz logističnih razlogov lahko intervencijske agencije, ki imajo kadi alkohola, opredeljene v sporočilu držav članic iz odstavka 1, nadomestijo zadevni alkohol z drugim alkoholom iste vrste ali ga zmešajo z drugim alkoholom, dostavljenim intervencijski agenciji, dokler za zadevni alkohol ni izdan nalog o odvozu. Intervencijske agencije držav članic obvestijo Komisijo, da je bil alkohol nadomeščen."
6. Člen 98 se spremeni:
(a) Odstavek 1 se nadomesti z naslednjim: "1. Od objave obvestila o razpisu do zadnjega dne za oddajo ponudb v odgovor na takšno obvestilo lahko zainteresirane stranke proti plačilu 10 evrov na liter dobijo vzorce alkohola, ki je ponujen naprodaj. Količina, ki je na voljo vsaki zainteresirani stranki, ne sme presegati petih litrov na kad. Za odstranitev v skladu s pododdelkom III se lahko dobijo vzorci, proti enakemu plačilu, v 30 dneh po objavi javne prodaje."
(b) Odstavek 2 se nadomesti z naslednjim: "2. Po zadnjem dnevu za oddajo ponudb ali po 30 dneh po objavi javne prodaje:
(a) lahko ponudniki ali odobrena podjetja iz člena 92 dobijo vzorce dodeljenega alkohola;
(b) lahko ponudniki, ki jim je bil v skladu s členom 83(3) te uredbe ponujen nadomestni alkohol, dobijo vzorce predlaganega nadomestnega alkohola.
Takšne vzorce je mogoče dobiti pri intervencijski agenciji proti plačilu 10 evrov na liter, pri čemer njihova količina ne sme presegati petih litrov na kad."
7. Člen 100(2)(c) se nadomesti z naslednjim: "(c) V primeru alkohola, ki je dodeljen za novo industrijsko rabo in je predmet javnih prodaj za uporabo bioetanola kot motornega goriva v Skupnosti, ki ga je treba pred uporabo za opredeljeno končno rabo prečistiti, se šteje, da je bil odstranjeni alkohol v celoti uporabljen za opredeljeni namen, kadar se vsaj 90 % celotne količine alkohola, odstranjenega na podlagi obvestila o razpisu ali javne prodaje, uporabi v ta namen; izbrani ponudnik ali odobreno podjetje, ki je pristalo na nakup alkohola, Komisiji in intervencijski agenciji sporoči količino, namembni kraj in rabo proizvodov, ki so bili prečiščeni. Izgube ne smejo preseči meja, opredeljenih v točki (b)."
Člen 2
Ta uredba začne veljati tretji dan po objavi v Uradnem listu Evropskih skupnosti.
Uredba Komisije (ES) št. 1681/2001
z dne 22. avgusta 2001
o spremembi Uredbe (ES) št. 174/1999 o posebnih podrobnih pravilih za uporabo Uredbe Sveta (EGS) št. 804/68 glede izvoznih dovoljenj in izvoznih nadomestil za mleko in mlečne izdelke in Uredbe (ES) št. 1498/1999 o določitvi pravil za izvajanje Uredbe Sveta (EGS) št. 804/68 v zvezi s komuniciranjem med državami članicami in Komisijo v sektorju mleka in mlečnih izdelkov
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 1255/1999 z dne 17. maja 1999 o skupni ureditvi trga za mleko in mlečne izdelke [1], kakor je bila nazadnje spremenjena z Uredbo (ES) št. 1670/2000 [2], in zlasti člena 26(3), člena 30, člena 31(14) in člena 40 Uredbe,
ob upoštevanju naslednjega:
(1) Člen 1 Uredbe Komisije (ES) št. 174/1999 z dne 26. januarja 1999 o podrobnih pravilih za uporabo Uredbe Sveta (EGS) št. 804/68 glede izvoznih dovoljenj in izvoznih nadomestil za mleko in mlečne izdelke [3], kakor je bila nazadnje spremenjena z Uredbo (ES) št. 1370/2001 [4], kot splošno pravilo določa, da je za ves izvoz mlečnih izdelkov, za katere se zahteva nadomestilo, treba predložiti izvozno dovoljenje. Za učinkovito upravljanje domačega trga s posnetim mlekom v prahu – izdelkom, za katerega lahko veljajo intervencijski ukrepi – je treba odrediti obvezna izvozna dovoljenja za ta izdelek in sprejeti določbo, da države članice o tem obveščajo Komisijo. Zato je treba spremeniti Uredbo Komisije (ES) št. 1498/1999 z dne 8. julija 1999 o določitvi pravil za uporabo Uredbe Sveta (EGS) št. 804/68 v zvezi s komuniciranjem med državami članicami in Komisijo v sektorju mleka in mlečnih izdelkov [5], kakor je bila nazadnje spremenjena z Uredbo (ES) št. 732/2001 [6].
(2) Popraviti je treba vsebinsko napako v členu 9 Uredbe (ES) št. 174/1999.
(3) Delež saharoze v mlečnih izdelkih se ne upošteva, če je osnovni znesek nadomestila za vsebnost mleka določen na nič. To določbo je treba razširiti na primere, ko nadomestilo za vsebnost mleka ni določeno.
(4) Polna dovoljenja za izvoz brez nadomestila v Združene države v okviru dodatne kvote, ki izhaja iz Sporazuma o kmetijstvu, vključenega v Urugvajski krog sporazumov GATT [7] (v nadaljevanju besedila "Sporazum o kmetijstvu"), ne zahtevajo pologa varščine. Za zagotovitev dejanske zapolnitve te kvote in dejanske uporabe v ta namen izdanih dovoljenj, je treba predvideti polog varščine.
(5) Zaradi poenostavitve varščin za začasna dovoljenja iz člena 20, je treba prilagoditi varščino za začasna dovoljenja in podrobno opisati delovanje varščine za polna dovoljenja.
(6) Upravljalni odbor za mleko in mlečne izdelke ni podal mnenja v roku, ki ga je določil njegov predsednik –
SPREJELA NASLEDNJO UREDBO:
Člen 1
Uredba (ES) št. 174/1999 se spremeni:
1. Naslednji drugi pododstavek se doda členu 1(1): "Vendar je treba ne glede na prvi pododstavek predložiti izvozno dovoljenje za ves izvoz izdelkov iz Priloge I, številka II."
2. Člen 9(a) se nadomesti z naslednjim: "(a) 5 % za izdelke, zajete v oznaki KN 0405;"
3. Drugi pododstavek člena 16(3) se nadomesti z naslednjim: "Vendar se delež saharoze ne upošteva, če je osnovni znesek nadomestila za vsebnost mlečnega izdelka iz drugega pododstavka odstavka 2 nič ali ni določen."
4. V drugem pododstavku člena 20(2), se "9 EUR" nadomesti s "6 EUR". 5. Člen 20(10) se nadomesti z naslednjim:
"10. Pred koncem leta, za katero so izdana začasna dovoljenja, zainteresirana stranka zaprosi za polno dovoljenje, tudi v primeru delnih količin. Dovoljenje se izda nemudoma pod pogojem, da se varščina iz odstavka 2, zviša na skupni znesek, določen v členu 9 za količine, za katere so dodeljena dovoljenja. Naslednje besede se vstavijo v oddelek 20 zahtevka za polno dovoljenje in v dovoljenje samo: "Za izvoz v Združene države Amerike: Člen 20 Uredbe (ES) št. 174/1999."
Dovoljenja, izdana na podlagi tega člena, so veljavna samo za izvoz iz odstavka 1.
Varščina za polno dovoljenje se sprosti samo ob predložitvi dokazila iz člena 35(5) Uredbe Komisije (ES) št. 1291/2000 [8]."
Člen 2
Prva točka člena 9 Uredbe (ES) št. 1498/1999 se nadomesti z naslednjim: "1. Do 18.00 ure vsak delovni dan, z izjemo količin, zajetih v zahtevkih za izvozna dovoljenja bodisi na podlagi člena 18 in člena 19(5) Uredbe (ES) št. 174/1999, bodisi za dobavo pomoči v hrani v smislu člena 10(4) Sporazuma o kmetijstvu, sklenjenega v okviru Urugvajskega kroga:
(a) količina, razčlenjena po oznaki nomenklature za izvozna nadomestila za mlečne izdelke in po oznaki destinacije, zajeta v zahtevkih, vloženih na navedeni dan za dovoljenja:
(i) iz člena 1 Uredbe (ES) št. 174/1999, z izjemo navedenih v členu 17 navedene Uredbe (računalniška oznaka IDES 1);
(b) količine, razčlenjene po zahtevkih in oznaki nomenklature za izvozna nadomestila za mlečne izdelke ter po oznaki destinacije, zajete v zahtevkih za začasna dovoljenja iz člena 8 Uredbe (ES) št. 174/1999, ki so vloženi na navedeni dan, z označenim končnim datumom za predložitev ponudb in količino izdelkov, zajetih v razpisu, ali v primeru razpisa, ki ga objavijo oborožene sile v smislu člena 36(1)(c) Uredbe Komisije (ES) št. 800/1999 (1), ki ne določi količine, približna količina, razčlenjena, kakor je določeno zgoraj (računalniška oznaka IDES 2)
(c) količine, razčlenjene po oznaki nomenklature za izvozna nadomestila za mlečne izdelke in po oznaki destinacije, za katere so bila na navedeni dan dokončno izdana ali preklicana začasna dovoljenja iz člena 8 Uredbe (ES) št. 174/1999, z označenim organom, ki izda razpis, datumom začasnega dovoljenja in količino, ki jo zajema.
(d) kjer je primerno, revidirano količino izdelkov, zajetih v razpisu iz (b) zgoraj."
Člen 3
Ta uredba začne veljati tretji dan po objavi v Uradnem listu Evropskih skupnosti.
Uredba Sveta (ES) št. 2136/2001
z dne 23. oktobra 2001
o spremembi Uredbe (ES) št. 723/97 o izvajanju delovnih programov držav članic o nadzoru izdatkov Jamstvenega oddelka EKUJS
SVET EVROPSKE UNIJE JE –
ob upoštevanju Pogodbe o ustanovitvi Evropske skupnosti in zlasti člena 37 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju naslednjega:
(1) Člen 1 Uredbe (ES) št. 723/97 [3] določa, da Skupnost prispeva k stroškom, ki jih imajo države članice pri izvajanju novih delovnih programov, izhajajočih iz novih obveznosti Skupnosti, ki jih je odobrila Komisija in so namenjeni izboljšanju struktur ali učinkovitosti nadzora izdatkov Jamstvenega oddelka EKUJS. Člen 4 navedene uredbe določa, da se finančni prispevek Skupnosti odobri za koledarsko leto v obdobju petih zaporednih let od leta 1997 naprej v okviru omejitev letnih dodeljenih sredstev, ki jih je odobril organ za izvajanje proračuna na podlagi finančne perspektive.
(2) Komisija je poslala Svetu poročilo o rezultatih uporabe Uredbe (ES) št. 723/97 v obdobju od leta 1997 do leta 2000. Glede na ocenjevalna poročila, ki so jih pripravile države članice, in na učinkovitost izvedenih programov Komisija meni, da morajo države članice še naprej prejemati finančno pomoč za izvajanje programov iz člena 1 Uredbe (ES) št. 723/97.
(3) Zlasti ker je Uredba Sveta (ES) št. 1593/2000 z dne 17. julija 2000 o spremembi Uredbe (EGS) št. 3508/92 o integriranem upravnem in nadzornem sistemu za nekatere programe pomoči Skupnosti [4] uvedla nove, drage metode na področju izboljšanja sistema identifikacije enote rabe ali poljine z uporabo geografskega informacijskega sistema in digitalnimi letalskimi posnetki, je upravičeno, da prispevek Skupnosti krije del izdatkov, ki jih imajo države članice v okviru novih delovnih programov na tem področju. V tem okviru je zaradi pravne jasnosti treba izbrisati zadnjo alineo člena 5 Uredbe (ES) št. 723/97.
(4) Obdobje, v katerem se lahko finančni prispevek Skupnosti plača, je zato treba podaljšati za dve leti.
(5) Uredbo (ES) št. 723/97 je treba ustrezno spremeniti –
SPREJEL NASLEDNJO UREDBO:
Člen 1
Uredba (ES) št. 723/97 se spremeni:
(2) V prvem stavku člena 4(1) se izraz "pet zaporednih let" nadomesti s "sedem zaporednih let".
Uredba Komisije (ES) št. 2601/2001
z dne 28. decembra 2001
o dopolnitvi Priloge k Uredbi (ES) št. 2400/96 o vnosu nekaterih imen v "Register zaščitenih označb porekla in zaščitenih geografskih označb", določen v Uredbi Sveta (EGS) št. 2081/92 o zaščiti geografskih označb in označb porekla za kmetijske proizvode in živila
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2081/92 z dne 14. julija 1992 o zaščiti geografskih označb in označb porekla za kmetijske proizvode in živila [1], kakor je bila nazadnje spremenjena z Uredbo Komisije (ES) št. 2796/2000 [2], in zlasti člena 6(3) in (4) Uredbe,
ob upoštevanju naslednjega:
(1) V skladu s členom 5 Uredbe (EGS) št. 2081/92 je Španija poslala Komisiji vlogi za registracijo imena "Manzata Reineta del Bierzo" kot označbe porekla in imena "Salchichón de Vic"/"Llonganissa de Vic" kot geografske označbe.
(2) V skladu s členom 6(1) navedene uredbe je ugotovljeno, da vlogi izpolnjujeta vse zahteve iz tega člena in zlasti vsebujeta vse zahtevane informacije v skladu s členom 4 Uredbe.
(3) Komisija po objavi v Uradnem listu Evropskih skupnosti [3] ni prejela nobenega ugovora po členu 7 Uredbe (EGS) št. 2081/92 glede imen iz Priloge k tej uredbi.
(4) Imeni je zato treba vstaviti v "Register zaščitenih označb porekla in zaščitenih geografskih označb" in se zaščitita po vsej Skupnosti kot zaščiteni označbi porekla in zaščiteni geografski označbi.
(5) Priloga k tej uredbi dopolnjuje Prilogo k Uredbi Komisije (ES) št. 2400/96 [4], kakor je bila nazadnje spremenjena z Uredbo (ES) št. 2372/2001 [5] –
SPREJELA NASLEDNJO UREDBO:
Člen 1
Imeni v Prilogi k tej uredbi se dodata Prilogi k Uredbi (ES) št. 2400/96 in vneseta kot zaščiteni označbi porekla (ZOP) in zaščiteni geografski označbi (ZGO) v "Register zaščitenih označb porekla in zaščitenih geografskih označb" iz člena 6(3) Uredbe (EGS) št. 2081/92.
Člen 2
Ta uredba začne veljati dvajseti dan po objavi v Uradnem listu Evropskih skupnosti.
Odločba Komisije
z dne 4. februarja 2002
(Besedilo velja za EGP)
(2002/79/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 93/43/EGS z dne 14. junija 1993 o higieni živil [1] in zlasti člena 10(1) Direktive,
ob upoštevanju naslednjega:
(1) Ugotovljeno je bilo, da so bili zemeljski oreški s poreklom ali poslani s Kitajske v številnih primerih onesnaženi s prevelikimi količinami aflatoksina B1 in skupnega aflatoksina.
(2) Znanstveni odbor za prehrano je ugotovil, da aflatoksin B1, celo v izredno majhnih količinah, povzroča raka jeter in je poleg tega tudi genotoksičen.
(3) Uredba Komisije (ES) št. 194/97 z dne 31. januarja 1997 o določitvi zgornjih mejnih vrednosti nekaterih onesnaževalcev v živilskih proizvodih [2], kakor je bila nazadnje spremenjena z Uredbo (ES) št. 1566/1999 [3], določa zgornje mejne vrednosti nekaterih onesnaževalcev in zlasti aflatoksinov v živilskih proizvodih. V vzorcih zemeljskih oreškov s poreklom ali poslanih s Kitajske so bile te mejne vrednosti znatno presežene.
(4) To resno ogroža javno zdravje v Skupnosti in zato je na ravni Skupnosti je treba sprejeti zaščitne ukrepe.
(5) Urad za prehrano in veterino Evropske komisije (FVO) je na Kitajsko poslal misijo, ki je v času od 8. do 21. maja 2001 ocenila nadzorne sisteme, ki jih uporabljajo za preprečevanje onesnaženja v zemeljskih oreških, ki so namenjeni za izvoz v Evropsko skupnost. Misija je med drugim pokazala, da je nadzor aflatoksinov v proizvodnji in splošni predelavi minimalen. Opažene so bili tudi pomanjkljivosti v učinkovitosti laboratorijev. Zato je primerno, da za zemeljske oreške ali proizvode iz zemeljskih oreškov s poreklom ali poslanih s Kitajske veljajo posebni pogoji, da se zagotovi visoka raven varovanja javnega zdravja.
(6) Zemeljski oreški in proizvodi iz zemeljskih oreškov morajo biti proizvedeni, sortirani, z njimi se mora ravnati, jih predelovati, pakirati in prevažati skladno z dobro higiensko prakso. Treba je ugotoviti vsebnost aflatoksina B1 in skupnega aflatoksina v vzorcih, vzetih iz pošiljk neposredno preden zapustijo Kitajsko.
(7) Kitajski organi naj zagotovijo dokumentarna dokazila, ki spremljajo vsako pošiljko zemeljskih oreškov s poreklom ali poslanih s Kitajske, ki se nanašajo na pogoje proizvodnje, sortiranja, rokovanja, predelave, pakiranja in prevoza, ter rezultate laboratorijskih analiz vsebnosti aflatoksina B1 in skupnega aflatoksina v pošiljkah.
(8) Iz ugotovitev zgoraj navedene misije lahko sklepamo, da kitajski organi trenutno ne morejo zagotoviti zanesljivih rezultatov analiznega preskušanja ali jamčiti neoporečnost pošiljk glede certificiranja. Zato je zanesljivost potrdil, izdanih za zemeljske oreške s poreklom na Kitajskem vprašljiva.
(9) Zato je za varovanje javnega zdravja potrebno, da pristojni organi države članice uvoznice pošiljke zemeljskih oreškov s poreklom ali poslanih s Kitajske, ki se uvažajo v Evropsko skupnost pred sprostitvijo v promet vzorčijo in analizirajo glede vsebnosti aflatoksina. Glede na to, da ta ukrep resno vpliva na nadzorne vire držav članic, bodo rezultati teh ukrepov po kratkem obdobju ovrednoteni in, če je ustrezno, spremenjeni.
(10) Posvetovanje s Stalnim odborom za živila je bilo opravljeno 2. aprila 2001 in 19. julija 2001 –
SPREJELA NASLEDNJO ODLOČBO:
Člen 1
1. Države članice ne smejo uvažati proizvodov, ki spadajo v eno od naslednjih kategorij s poreklom ali poslani s Kitajske, ki so namenjeni prehrani ljudi ali uporabi kot sestavine v živilskih izdelkih, če pošiljke ne spremljajo rezultati uradnega vzorčenja in analiz, ter zdravstveno spričevalo v Prilogi I, ki ga izpolni, podpiše in potrdi predstavnik Državne uprave za vhodni-izhodni pregled in karanteno Ljudske republike Kitajske:
- zemeljski oreški, ki spadajo v oznako KN 12021090 ali 12022000,
- zemeljski oreški, ki spadajo v oznako KN 20081194 (v izvirnem pakiranju z neto maso, ki presega 1 kg) ali 20081198 (v izvirnem pakiranju z neto maso, ki ne presega 1 kg),
- praženi zemeljski oreški, ki spadajo v oznako KN 20081192 (v izvirnem pakiranju z neto maso, ki presega 1 kg) ali 20081196 (v izvirnem pakiranju z neto maso, ki ne presega 1 kg).
2. Pošiljke se lahko uvažajo v Skupnost samo preko enega od vstopnih mest, navedenih v Prilogi II.
3. Vsaka pošiljka je označena z oznako, ki ustreza oznaki na zdravstvenem spričevalu in spremnemu poročilu, ki vsebuje rezultat uradnega vzorčenja in analiz iz odstavka 1.
4. Pristojni organi v vsaki državi članici zagotovijo, da se za uvožene zemeljske oreške s poreklom ali poslanih s Kitajske preverjajo dokumenti, da se zagotovi, da je izpolnjena zahteva po zdravstvenem spričevalu in rezultatih vzorčenja iz odstavka 1.
5. Države članice pred sprostitvijo na trg opravijo vzorčenje in analize vsake pošiljke zemeljskih oreškov s poreklom ali poslane s Kitajske glede aflatoksina B1 in skupnega aflatoksina iz vstopnega pristanišča v Skupnost in o rezultatih obvestijo Komisijo.
Člen 2
Sklep Evropskega parlamenta
z dne 14. marca 2002
o spremembi Sklepa 94/262/ESPJ, ES, Euratom o pravilih in splošnih pogojih, ki urejajo opravljanje funkcije varuha človekovih pravic
(2002/262/ES, ESPJ, Euratom)
EVROPSKI PARLAMENT JE –
ob upoštevanju Pogodbe o ustanovitvi Evropske skupnosti in zlasti člena 195(2) Pogodbe,
ob upoštevanju Pogodbe o ustanovitvi Evropske skupnosti za premog in jeklo ter zlasti člena 20D(4) Pogodbe,
ob upoštevanju Pogodbe o ustanovitvi Evropske skupnosti za atomsko energijo ter zlasti člena 107D(4) Pogodbe,
ob upoštevanju Resolucije Evropskega parlamenta z dne 17. novembra 2000 o spremembah Sklepa Evropskega parlamenta z dne 19. marca 1994 o pravilih in splošnih pogojih, ki urejajo opravljanje funkcije varuha človekovih pravic [1],
ob upoštevanju mnenja Komisije,
s soglasjem Sveta,
ob upoštevanju naslednjega:
(1) V skladu z odstavkom 5 člena 22 Finančne uredbe z dne 21. decembra 1977, ki se uporablja za splošni proračun Evropskih skupnosti [2], se varuh človekovih pravic za namene omenjene uredbe obravnava kot institucija.
(2) Uredba Sveta (ES, ESPJ, Euratom) št. 2673/1999 o spremembi Finančne uredbe je za varuha človekovih pravic ustvarila poseben oddelek v splošnem proračunu Evropske unije in ustrezno spremenila določbe Finančne uredbe v zvezi z njim.
(3) Zato je treba spremeniti Sklep Evropskega parlamenta 94/262/ESPJ, ES, Euratom z dne 9. marca 1994 o pravilih in splošnih pogojih, ki urejajo opravljanje funkcije varuha človekovih pravic [3], kolikor ta predvideva, da je proračun varuha človekovih pravic vsebovan v prilogi Oddelka I (Parlament) splošnega proračuna Evropskih skupnosti.
(4) Člena 12 in 16 omenjenega sklepa je treba torej črtati –
SKLENIL:
Člen 1
Člena 12 in 16 Sklepa 94/262/ESPJ, ES, Euratom se črtata.
Člen 2
Sklep Komisije
z dne 29. julija 2002
o ustanovitvi Evropske skupine regulatornih organov za elektronska komunikacijska omrežja in storitve
(Besedilo velja za EGP)
(2002/627/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju naslednjega:
(1) Izdelan je nov normativni okvir za elektronska komunikacijska omrežja in storitve v skladu z direktivami Evropskega parlamenta in Sveta 2002/21/ES z dne 7. marca 2002 o skupnem normativnem okviru za elektronska komunikacijska omrežja in storitve (Okvirna direktiva) [1], 2002/19/ES z dne 7. marca 2002 o dostopu do elektronskih komunikacijskih omrežij s pripadajočimi napravami ter o njihovem medsebojnem povezovanju (Direktiva o dostopu) [2], 2002/20/ES z dne 7. marca 2002 o dovoljenju za elektronska komunikacijska omrežja in storitve (Direktiva o dovoljenju) [3] in 2002/22/ES z dne 7. marca 2002 o univerzalnih storitvah in pravicah uporabnikov v zvezi z elektronskimi komunikacijskimi omrežji in storitvami (Direktiva o univerzalnih storitvah) [4].
(2) V vseh državah članicah se za izvedbo regulativnih nalog, navedenih v tej direktivi, ustanovijo nacionalni regulatorni organi. O teh nalogah je treba obvestiti Komisijo v skladu s členom 3(6) okvirne direktive. V skladu z okvirno direktivo morajo države članice zagotoviti neodvisnost nacionalnih regulatornih organov, tako da so ti organi pravno in funkcionalno neodvisni od vseh podjetij, ki zagotavljajo elektronska komunikacijska omrežja, opremo ali storitve. Države članice, ki zadržijo lastništvo ali nadzor nad podjetji, ki zagotavljajo elektronska komunikacijska omrežja in/ali storitve, morajo zagotoviti tudi učinkovito strukturno ločevanje oblastvene funkcije od dejavnosti, povezanih z lastništvom ali nadzorom.
(3) Pristojnosti in naloge nacionalnih regulatornih organov se v podrobnostih razlikujejo med različnimi državami članicami, vse pa imajo najmanj en nacionalni regulatorni organ, odgovoren za uporabo pravil, potem ko so ta prenesena v nacionalno zakonodajo, zlasti pravil v zvezi z vsakodnevnim nadziranjem trga.
(4) Enotna uporaba ustreznih pravil v vseh državah članicah je bistvena za uspešen razvoj notranjega trga elektronskih komunikacijskih omrežij in storitev. Nova normativna ureditev določa ukrepe za doseganje ciljev nacionalnih regulatornih organov in ustvarja okvir za delovanje, pri čemer jim na določenih področjih omogoča fleksibilnost pri uporabi pravil glede na pogoje posamezne države članice.
(5) Ustanoviti je treba Evropsko skupino regulatornih organov za elektronska komunikacijska omrežja in storitve (v nadaljnjem besedilu: "Skupina"), ki bo delovala kot vmesnik pri svetovanju in pomoči Komisiji na področju elektronskih komunikacij.
(6) Skupina povezuje nacionalne regulatorne organe in Komisijo na način, ki prispeva k razvoju notranjega trga. Omogoči naj tudi pregledno sodelovanje med nacionalnimi regulatornimi organi in Komisijo z namenom, da zagotovi enotno uporabo normativne ureditve elektronskih komunikacijskih omrežij in storitev v vseh državah članicah.
(7) Skupina služi Komisiji kot organ za premislek, razpravo in svetovanje na področju elektronskih komunikacij, vključno z zadevami v zvezi z izvajanjem in revizijo Priporočila za ustrezne trge proizvodov in storitev ter na področju priprave Odločbe o nadnacionalnih trgih.
(8) Med Skupino in Odborom za komunikacije, ustanovljenim v skladu s Okvirno direktivo, je treba vzdrževati tesno sodelovanje. Delo Skupine ne sme ovirati dela Odbora.
(9) Treba je zagotoviti usklajevanje z Odborom za radijski spekter, ustanovljenim na podlagi Odločbe št. 676/2002/ES Evropskega parlamenta in Sveta z dne 7. marca 2002 o normativni ureditvi politike radijskega spektra v Evropski skupnosti (Odločba o radijskem spektru) [5], s Skupino za politiko radijskega spektra, ustanovljeno na podlagi Sklepa Komisije 2002/622/ES z dne 26. julija 2002 o ustanovitvi Skupine za politiko radijskega spektra [6] in Kontaktnega odbora televizije brez meja, ustanovljenega na podlagi Direktive 97/36/ES Evropskega parlamenta in Sveta [7] o uskladitvi nekaterih določenih zakonov ali drugih predpisov v državah članicah v zvezi z izvajanjem dejavnosti televizijske radiodifuzije –
SKLENILA:
Člen 1
Predmet
Ustanovljena je svetovalna skupina neodvisnih nacionalnih regulatornih organov za elektronska komunikacijska omrežja in storitve, imenovana Evropska regulatorna skupina za elektronska komunikacijska omrežja in storitve (v nadaljnjem besedilu: "Skupina").
Člen 2
Opredelitev pojmov
V tem sklepu izraz "ustrezen nacionalni regulatorni organ" pomeni javni organ, ustanovljen v vsaki državi članici skladno z "okvirno" direktivo, katerega naloga je nadziranje vsakodnevne razlage in uporabe določb direktiv, ki se nanašajo na elektronska komunikacijska omrežja in storitve.
Člen 3
Cilji
Vloga Skupine je svetovati in pomagati Komisiji pri utrditvi notranjega trga elektronskih komunikacijskih omrežij in storitev.
Skupina opravlja vlogo vmesnika med nacionalnimi regulatornimi organi in Komisijo tako, da prispeva k razvoju notranjega trga in enotni uporabi normativne ureditve elektronskih komunikacijskih omrežij in storitev v vseh državah članicah.
Člen 4
Članstvo
Skupino sestavljajo vodje ustreznih nacionalnih regulatornih organov iz vsake države članice ali njihovi predstavniki.
Komisija je zastopana na ustrezni ravni in zagotavlja Skupini administrativno-tehnične storitve.
Člen 5
Način delovanja
Skupina na svojo pobudo ali na zahtevo Komisije svetuje in pomaga Komisiji pri vseh zadevah, povezanih z elektronskimi komunikacijskimi omrežji in storitvami.
Skupina izbere predsedujočega izmed svojih članov. Delo Skupine se lahko po potrebi organizira v podskupinah in strokovnih delovnih skupinah.
Predsedujoči sklicuje sestanke Skupine v soglasju s Komisijo.
Skupina sprejme svoj poslovnik soglasno ali, če soglasja ni, z dvetretjinsko večino glasov, pri čemer ima vsaka država članica ob upoštevanju odobritve Komisije na voljo po en glas.
Komisija mora biti zastopana na vseh sestankih Skupine in je lahko navzoča na vseh sestankih njenih podskupin in strokovnih delovnih skupin.
Strokovnjaki iz držav EGP in iz držav kandidatk za pristop k Evropski uniji lahko v Skupini sodelujejo kot opazovalci. Skupina na svoje sestanke lahko povabi še druge strokovnjake in opazovalce.
Člen 6
Posvetovanje
Skupina se na odprt in pregleden način izčrpno in dovolj zgodaj posvetuje z udeleženci na trgu, porabniki in končnimi uporabniki.
Člen 7
Zaupnost
Brez poseganja v člen 287 Pogodbe se člani Skupine kot tudi opazovalci in katerakoli druga oseba obvežejo, da ne bodo razkrili nobenih informacij, ki jih pridobijo v okviru dela Skupine, njenih podskupin ali strokovnih delovnih skupin, v primeru, ko jih Komisija obvesti, da sta zahtevano mnenje ali postavljeno vprašanje zaupne narave. V teh primerih se Komisija lahko odloči, da so na sestankih navzoči samo člani Skupine.
Člen 8
Letno poročilo
Skupina predloži Komisiji letno poročilo o svojih dejavnostih. Komisija posreduje to poročilo Evropskemu parlamentu in Svetu, po potrebi skupaj s svojimi pripombami.
Člen 9
Začetek veljavnosti
Ta sklep začne veljati na dan objave v Uradnem listu Evropskih skupnosti.
Odločba Komisije
z dne 21. novembra 2002
o spremembah Odločbe 94/652/ES o popisu in porazdelitvi nalog, ki jih prevzamejo države članice v okviru sodelovanja pri znanstvenem proučevanju vprašanj v zvezi z živili
(2002/916/ES)
(Besedilo se nanaša na EGP) KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 93/5/EGS z dne 25. februarja 1993 o pomoči Komisiji in sodelovanju držav članic pri znanstvenem proučevanju vprašanj v zvezi z živili [1], in zlasti četrte alinee člena 3(2) navedene direktive,
ob upoštevanju naslednjega:
(1) Odločba Komisije 94/458/ES z dne 29. junija 1994 [2] določa pravila o upravnem vodenju sodelovanja pri znanstvenem proučevanju vprašanj v zvezi z živili.
(2) Odločba Komisije 94/652/ES [3], kakor je bila nazadnje spremenjena z Odločbo 2001/773/ES [4], uvaja popis in porazdelitev nalog, ki jih prevzamejo države članice v okviru sodelovanja pri znanstvenem proučevanju vprašanj v zvezi z živili.
(3) Posodobitev popisa nalog mora upoštevati potrebo po varovanju javnega zdravja v Skupnosti in zahteve zakonodaje Skupnosti v sektorju živil.
(4) Naloge je treba porazdeliti ob upoštevanju strokovne usposobljenosti in možnosti, ki so na voljo v državah članicah in zlasti ustanovah, ki se bodo vključile v znanstveno sodelovanje.
(5) Odločbo 94/652/ES je treba v skladu z navedenim spremeniti.
(6) Ukrepi, predpisani s to odločbo, so v skladu z mnenjem Stalnega odbora za živilsko verigo in zdravje živali –
SPREJELA NASLEDNJO ODLOČBO:
Člen 1
Priloga k Odločbi 94/652/ES se nadomesti z besedilom v Prilogi te odločbe.
Člen 2
Ta odločba je naslovljena na države članice.
Direktiva 2002/14/ES Evropskega parlamenta In Sveta
z dne 11. marca 2002
o določitvi splošnega okvira za obveščanje in posvetovanje z delavci v Evropski skupnosti
EVROPSKI PARLAMENT IN SVET EVROPSKE UNIJE STA –
ob upoštevanju Pogodbe o ustanovitvi Evropske skupnosti in zlasti člena 137(2) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
ob upoštevanju mnenja Odbora regij [3],
v skladu s postopkom, določenim v členu 251 Pogodbe [4], in glede na skupno besedilo, ki ga je odobril Spravni odbor dne 23. januarja 2002,
ob upoštevanju naslednjega:
(1) Na podlagi člena 136 Pogodbe je poseben cilj Skupnosti in držav članic spodbujati socialni dialog med socialnimi partnerji.
(2) Točka 17 Listine Skupnosti o temeljnih socialnih pravicah delavcev med drugim določa, da je treba razvijati obveščanje, posvetovanje in soodločanje delavcev v skladu z ustreznimi smernicami, ob upoštevanju veljavne prakse v raznih državah članicah.
(3) Komisija se je posvetovala s socialnimi partnerji na ravni Skupnosti o možni usmeritvi ukrepov Skupnosti glede obveščanja in posvetovanja z delavci v podjetjih v Skupnosti.
(4) Po omenjenem posvetu je Komisija menila, da so ukrepi Skupnosti priporočljivi, in se še enkrat posvetovala s socialnimi partnerji o vsebini načrtovanega predloga; socialni partnerji so svoja mnenja predstavili Komisiji.
(5) Po končani drugi fazi posvetovanja socialni partnerji niso obvestili Komisije o svoji želji, da bi začeli postopek, ki bi lahko vodil do sklenitve sporazuma.
(6) Pravni okviri na nacionalni ravni in na ravni Skupnosti, ki naj bi zagotovili sodelovanje delavcev v zadevah podjetja, v katerem so zaposleni, in v odločitvah, ki jih zadevajo, niso vedno preprečili, da bi se pomembne odločitve, ki zadevajo delavce, sprejele in objavile v javnosti, ne da bi bili poprej izpeljani ustrezni postopki obveščanja in posvetovanja z delavci.
(7) Treba je okrepiti dialog in spodbuditi medsebojno zaupanje znotraj podjetij, da se izboljša predvidevanje tveganja, da postane organizacija dela prilagodljivejša in da se delavcem omogoči usposabljanje v okviru podjetja, pri čemer se ohranja varnost, da se delavci zavedajo potrebe po prilagoditvah, da se poveča sposobnost delavcev za izvajanje ukrepov in dejavnosti, s katerimi bi povečali svojo zaposljivost, ter da se spodbudi vključevanje delavcev v delovanje in prihodnost podjetja in poveča njegova konkurenčnost.
(8) Zlasti je treba spodbujati in krepiti obveščanje in posvetovanje o stanju in verjetnem razvoju zaposlovanja v podjetju ter, kadar po ocenah delodajalca obstaja možnost, da je ogrožena zaposlitev v podjetju, o možnih vnaprejšnjih ukrepih, ki so predvideni, zlasti v zvezi z usposabljanjem ter razvojem veščin delavcev, s katerimi bi popravili negativen razvoj in njegove posledice ter izboljšali zaposljivost in prilagodljivost delavcev, na katere bi tak negativen razvoj verjetno vplival.
(9) Pravočasno obveščanje in posvetovanje je prvi pogoj za uspešno prestrukturiranje in prilagoditev podjetij novim razmeram, ki jih ustvarja globalizacija gospodarstva, zlasti z razvojem novih oblik organizacije dela.
(10) Skupnost je pripravila in izvedla strategijo zaposlovanja, utemeljeno s koncepti "predvidevanja", "preprečevanja" in "zaposljivosti", ki jih je treba kot ključne elemente vnesti v vse državne ukrepe, koristne za zaposlovanje, vključno z ukrepi posameznih podjetij, tako da je okrepila socialni dialog, da bi spodbudila spremembe, združljive z ohranjanjem prednostnega cilja zaposlovanja.
(11) Nadaljnji razvoj notranjega trga mora biti ustrezno uravnotežen, tako da se ohranijo glavne vrednote, na katerih temeljijo naše družbe, in se zagotovi, da imajo od gospodarskega razvoja korist vsi državljani.
(12) Vstop v tretjo fazo ekonomske in monetarne unije je povečal in pospešil konkurenčne pritiske na evropski ravni. To pomeni, da je na nacionalni ravni potrebnih več podpornih ukrepov.
(13) Sedanji pravni okviri obveščanja in posvetovanja z delavci na ravni Skupnosti in na nacionalni ravni vodijo k preveč aposteriornemu lotevanju procesa spreminjanja, zanemarjajo gospodarske vidike sprejetih odločitev in ne prispevajo niti k resničnemu predvidevanju razvoja zaposlovanja v podjetju niti k preprečevanju tveganja.
(14) Ves ta politični, gospodarski, socialni in pravni razvoj zahteva spremembe sedanjega pravnega okvira, ki predvideva pravne in praktične instrumente, s katerimi se lahko uresničuje pravica do obveščanja in posvetovanja.
(15) Ta direktiva ne vpliva na nacionalne sisteme v zvezi z uresničevanjem te pravice v praksi, kadar morajo tisti, ki so upravičeni do uresničevanja te pravice, svoje želje navesti kolektivno.
(16) Ta direktiva ne vpliva na tiste sisteme, ki predvidevajo neposredno vključevanje delavcev, dokler lahko nenehno uresničujejo pravico do obveščanja in posvetovanja prek svojih predstavnikov.
(17) Ker opisanih ciljev predlaganega programa države članice ne morejo primerno doseči in ker je cilj oblikovati okvir za obveščanje in posvetovanje z delavci, ki bi ustrezal zgoraj opisanemu novemu evropskemu kontekstu, ter se zato lahko glede na obseg in pomen predlaganega programa bolje doseže na ravni Skupnosti, lahko Skupnost sprejme ukrepe v skladu z načelom subsidiarnosti, kakor je določen v členu 5 Pogodbe. V skladu z načelom sorazmernosti, kakor je določeno v omenjenem členu, ta direktiva ne presega tega, kar je potrebno za dosego teh ciljev.
(18) Namen tega splošnega okvira je določiti minimalne zahteve, ki se uporabljajo v vsej Skupnosti, državam članicam pa ne preprečujejo, da bi sprejele ugodnejše določbe za delavce.
(19) Namen tega splošnega okvira je tudi izogniti se kakršnim koli administrativnim, finančnim ali pravnim omejitvam, ki bi ovirale ustanavljanje in razvoj malih in srednje velikih podjetij. Zato naj se področje te direktive omeji, v skladu z odločitvijo držav članic, na podjetja, ki zaposlujejo najmanj 50 delavcev, ali obrate, ki zaposlujejo najmanj 20 delavcev.
(20) To velja z upoštevanjem in brez vpliva na druge nacionalne ukrepe in prakso, katerih namen je spodbujanje socialnega dialoga v podjetjih, ki niso vključena v to direktivo, in v javni upravi.
(21) Vendar naj imajo države članice brez zakonsko določenega sistema obveščanja in posvetovanja z delavci ali brez zastopanosti delavcev v prehodnem obdobju možnost, da še bolj omejijo področje uporabe direktive glede na število delavcev.
(22) Okvir Skupnosti za obveščanje in posvetovanje z delavci naj minimalno bremeni podjetja ali obrate in hkrati zagotavlja učinkovito uresničevanje dodeljenih pravic.
(23) Cilj te direktive je treba doseči z oblikovanjem splošnega okvira, ki vključuje načela, opredelitve in ureditve za obveščanje in posvetovanje, s katerim se bodo morale države članice uskladiti in ga prilagoditi lastnim razmeram v državi, pri čemer bodo morale zagotoviti, kadar je to primerno, da imajo socialni partnerji vodilno vlogo, tako da se jim dopusti svobodna, s sporazumom določena ureditev obveščanja in posvetovanja z delavci, za katero menijo, da najbolje ustreza njihovim potrebam in željam.
(24) Paziti je treba, da niso prizadeti nekateri posebni predpisi na področju obveščanja in posvetovanja z delavci, ki že veljajo v nekaterih nacionalnih zakonodajah in so naslovljeni na podjetja ali obrate, ki se ukvarjajo s političnimi, strokovnimi, organizacijskimi, verskimi, dobrodelnimi, izobraževalnimi, znanstvenimi ali umetniškimi cilji ali z informiranjem in izražanjem mnenja.
(25) Podjetja ali obrati naj se zavarujejo pred razkritjem nekaterih posebno občutljivih informacij.
(26) Delodajalcu naj se omogoči, da delavcev ne obvesti ali se z njimi ne posvetuje, kadar bi to resno škodilo podjetju ali obratu ali kadar mora takoj izpolniti naročilo, ki mu ga izda kontrolni ali nadzorni organ.
(27) Obveščanje in posvetovanje za socialne partnerje na ravni podjetja ali obrata pomenita tako pravice kot obveznosti.
(28) Pri kršitvah obveznosti na podlagi te direktive naj se uporabljajo upravni in sodni postopki ter sankcije, ki so učinkovite, odvračalne in sorazmerne s težo prekrška.
(29) Ta direktiva naj ne vpliva na bolj specifične določbe Direktive Sveta 98/59/ES z dne 20. julija 1998 o približevanju zakonodaje držav članic v zvezi s kolektivnimi odpusti [5] in Direktive Sveta 2001/23/ES z dne 12. marca 2001 o približevanju zakonodaje držav članic v zvezi z ohranjanjem pravic delavcev v primeru prenosa podjetij, obratov ali delov podjetij ali obratov [6].
(30) Ta direktiva naj ne vpliva na druge pravice obveščanja in posvetovanja, vključno s pravicami, ki izhajajo iz Direktive Sveta 94/45/EGS z dne 22. septembra 1994 o ustanovitvi Evropskega sveta delavcev ali uvedbi postopka obveščanja in posvetovanja z delavci v družbah ali povezanih družbah na območju Skupnosti [7].
(31) Izvajanje te direktive naj ne bo zadosten razlog za zmanjšanje splošne ravni varstva delavcev na področjih, za katera se uporablja –
SPREJELA NASLEDNJO DIREKTIVO:
Člen 1
Cilj in načela
1. Namen te direktive je oblikovati splošni okvir, ki določa minimalne zahteve za pravico do obveščanja in posvetovanja z delavci v podjetjih ali obratih v Skupnosti.
2. Načini ureditve obveščanja in posvetovanja se določijo in izvajajo v skladu z nacionalno zakonodajo in prakso v odnosih med delodajalci in delavci v posameznih državah članicah, tako da se zagotovi njihova učinkovitost.
3. Pri določanju ali izvajanju načinov ureditve obveščanja in posvetovanja delodajalec in predstavniki delavcev sodelujejo in obvezno upoštevajo vzajemne pravice in obveznosti, upoštevajoč interese obojih, podjetja ali obrata in delavcev.
Člen 2
Opredelitev pojmov
V tej direktivi:
(a) "podjetje" pomeni javno ali zasebno podjetje, ki opravlja gospodarsko dejavnost, ne glede na to, ali posluje, da bi pridobivalo dobiček ali ne, in je na ozemlju držav članic;
(b) "obrat" pomeni poslovno enoto, določeno v skladu z nacionalno zakonodajo in prakso, ki je na ozemlju države članice, kadar se gospodarska dejavnost opravlja na trajni osnovi s človeškimi in materialnimi viri;
(c) "delodajalec" pomeni fizično ali pravno osebo, ki je stranka v pogodbah o zaposlitvi ali delovnih razmerjih z delavci, v skladu z nacionalno zakonodajo ali prakso;
(d) "delavec" pomeni vsako osebo, ki je v zadevni državi članici zavarovana kot delavec po nacionalni delovnopravni zakonodaji in v skladu z nacionalno prakso;
(e) "predstavniki delavcev" pomeni predstavnike delavcev, ki jih predvideva nacionalna zakonodaja in/ali praksa;
(f) "obveščanje" pomeni prenos podatkov predstavnikom delavcev s strani delodajalca, da se jim omogoči seznaniti se z neko zadevo in jo preučiti;
(g) "posvetovanje" pomeni izmenjavo stališč in uvedbo dialoga med predstavniki delavcev in delodajalcem.
Člen 3
Področje uporabe
1. Ta direktiva se v skladu z odločitvijo držav članic uporablja za:
(a) podjetja, ki zaposlujejo najmanj 50 delavcev v kateri koli državi članici, ali
(b) obrate, ki zaposlujejo najmanj 20 delavcev v kateri koli državi članici.
Države članice določijo način za izračunavanje praga delavcev.
2. Skladno z načeli in cilji te direktive lahko države članice določijo posebne določbe, ki se uporabljajo za podjetja ali obrate, ki neposredno in v glavnem delujejo s političnimi, strokovnimi, organizacijskimi, verskimi, dobrodelnimi, izobraževalnimi, znanstvenimi ali umetniškimi cilji ter cilji, ki zadevajo informiranje in izražanje mnenja, pod pogojem, da na dan začetka veljavnosti te direktive take določbe že obstajajo v nacionalni zakonodaji.
3. Države članice lahko odstopajo od te direktive s posebnimi določbami za posadke plovil, ki redno vozijo na odprtem morju.
Člen 4
Načini ureditve obveščanja in posvetovanja
1. Skladno z načeli, določenimi v členu 1, in brez vpliva na katere koli veljavne določbe in/ali prakse, ki so ugodnejše za delavce, države članice določijo načine ureditve izvajanja pravice do obveščanja in posvetovanja na ustrezni ravni.
2. Obveščanje in posvetovanje vključujeta:
(a) obveščanje o najnovejšem in verjetnem razvoju dejavnosti in gospodarskem položaju podjetja ali obrata;
(b) obveščanje in posvetovanje o položaju, strukturi in verjetnem razvoju zaposlovanja v podjetju ali obratu in o kakršnih koli predvidenih vnaprejšnjih ukrepih, zlasti kadar je zaposlovanje ogroženo;
(c) obveščanje in posvetovanje o odločitvah, ki lahko povzročijo znatne spremembe v organizaciji dela ali v pogodbenih razmerjih, vključno z odločitvami, ki so vključene v določbe Skupnosti iz člena 9(1).
3. Obveščanje se opravi v času, na način in z vsebino, ki zlasti predstavnikom delavcev omogoča, da informacije ustrezno preučijo in se po potrebi pripravijo na posvetovanje.
4. Posvetovanje se opravi:
(a) tako, da se zagotovi primeren čas, način in vsebina posvetovanja;
(b) na ustrezni ravni uprave in predstavnikov delavcev, odvisno od teme razprave;
(c) na podlagi informacij, ki jih delodajalec priskrbi v skladu s členom 2(f), in mnenja, ki ga imajo predstavniki delavcev pravico oblikovati;
(d) tako, da se predstavnikom delavcev omogoči, da se sestanejo z delodajalcem ter dobijo odgovor na vsako mnenje, ki ga oblikujejo, in razloge za tak odgovor;
(e) da bi dosegli dogovor o odločitvah, v okviru pooblastil delodajalca iz odstavka 2(c).
Člen 5
Obveščanje in posvetovanje, ki izhajata iz sporazuma
Države članice lahko socialnim partnerjem na ustrezni ravni, vključno na ravni podjetja ali obrata, zaupajo, da svobodno in kadar koli skladno s sporazumom, ki ga dosežejo po pogajanju, določijo načine ureditve obveščanja in posvetovanja z delavci. V teh sporazumih in sporazumih, ki že veljajo na dan, določen v členu 11, pa tudi v vseh poznejših obnovitvah teh sporazumov, se lahko predpišejo, ob upoštevanju načel iz člena 1 in pod pogoji in omejitvami, ki jih opredelijo države članice, določbe, ki se razlikujejo od določb, navedenih v členu 4.
Člen 6
Zaupne informacije
1. Države članice zagotovijo, da se pod pogoji in omejitvami, ki jih določa nacionalna zakonodaja, predstavnikom delavcev in vsem strokovnjakom, ki jim pomagajo, ne odobri razkrivanje kakršnih koli podatkov, ki so jim bili izrecno posredovani kot zaupni v zakonitem interesu podjetja ali obrata, delavcem ali tretjim osebam. Ta obveznost velja ne glede na to, kje so omenjeni predstavniki ali strokovnjaki, tudi po izteku njihovega mandata. Vendar pa lahko država članica dovoli predstavnikom delavcev in vsem, ki jim pomagajo, da zaupne podatke posredujejo delavcem in tretjim osebam, ki so zavezane k zaupnosti.
2. Države članice v posebnih primerih ter pod pogoji in omejitvami, ki jih določa nacionalna zakonodaja, zagotovijo, da delodajalec ni obvezan predložiti informacij ali se posvetovati, kadar so informacije ali posvetovanje taki, da bi glede na objektivna merila resno ogrozili poslovanje podjetja ali obrata ali mu škodili.
3. Brez vpliva na veljavne nacionalne postopke države članice predvidijo upravne ali sodne postopke nadzora, za primer, ko delodajalec zahteva zaupnost ali ne priskrbi podatkov v skladu z odstavkoma 1 in 2. Predvidijo lahko tudi postopke, s katerimi bi se varovala zaupnost obravnavanih informacij.
Člen 7
Varstvo predstavnikov delavcev
Države članice zagotovijo, da so predstavniki delavcev pri opravljanju svojih nalog ustrezno zaščiteni, in jim omogočajo primerno opravljanje nalog, ki so jim bile dodeljene.
Člen 8
Varstvo pravic
1. Države članice predvidijo ustrezne ukrepe za primer, da delodajalec ali predstavniki delavcev ne upoštevajo določb te direktive. Zlasti zagotovijo, da so na razpolago ustrezni sodni in drugi postopki, da se omogoči izvrševanje obveznosti, ki izhajajo iz te direktive.
2. Države članice predvidijo ustrezne sankcije, ki se uporabljajo, če delodajalec ali predstavniki delavcev kršijo to direktivo. Te sankcije morajo biti učinkovite, sorazmerne in odvračilne.
Člen 9
Povezava med to direktivo in drugimi predpisi Skupnosti in nacionalnimi predpisi
1. Ta direktiva ne vpliva na posebne postopke obveščanja in posvetovanja, določene v členu 2 Direktive 98/59/ES in členu 7 Direktive 2001/23/ES.
2. Ta direktiva ne vpliva na predpise, sprejete v skladu z direktivama 94/45/ES in 97/74/ES.
3. Ta direktiva ne vpliva na druge pravice do obveščanja, posvetovanja in soodločanja po nacionalni zakonodaji.
4. Izvajanje te direktive ni zadosten razlog za kakršno koli nazadovanje glede položaja, ki že prevladuje v vsaki državi članici, in glede splošne ravni zaščite delavcev na področjih, za katera se uporablja.
Člen 10
Prehodne določbe
Ne glede na člen 3 lahko v ta namen država članica tam, kjer na dan veljavnosti te direktive ni nobenega splošnega, stalnega in zakonsko določenega sistema za obveščanje in posvetovanje z delavci niti splošnega, stalnega in zakonsko določenega sistema za zastopanje delavcev na delovnem mestu, ki omogoča delavcem, da so zastopani, omeji uporabo nacionalnih določb za izvedbo te direktive na:
(a) podjetja, ki zaposlujejo najmanj 150 delavcev, ali obrate, ki zaposlujejo najmanj 100 delavcev do 23. marca 2007, in
(b) podjetja, ki zaposlujejo najmanj 100 delavcev, ali obrate, ki zaposlujejo najmanj 50 delavcev v letu, ki sledi datumu iz točke (a).
Člen 11
Prenos
1. Države članice sprejmejo zakone in druge predpise, potrebne za uskladitev s to direktivo, najpozneje do 23. marca 2005 ali pa zagotovijo, da socialni partnerji do tega datuma na podlagi sporazuma uvedejo potrebne predpise, pri čemer morajo države članice sprejeti vse potrebne ukrepe, s katerimi lahko kadar koli zagotovijo cilje, ki jih nalaga ta direktiva. O tem takoj obvestijo Komisijo.
2. Države članice se v sprejetih ukrepih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Člen 12
Pregled Komisije
Najpozneje do 23. marca 2007 Komisija po posvetu z državami članicami in socialnimi partnerji na ravni Skupnosti preveri uporabo te direktive zato, da se predlagajo morebitne potrebne spremembe.
Člen 13
Začetek veljavnosti
Ta direktiva začne veljati na dan objave v Uradnem listu Evropskih skupnosti.
Člen 14
Naslovniki
Ta direktiva je naslovljena na države članice.
DIREKTIVA 2002/61/ES EVROPSKEGA PARLAMENTA IN SVETA
z dne 19. julija 2002
o devetnajsti spremembi Direktive Sveta 76/769/EGS v zvezi z omejitvami pri trženju in uporabi nekaterih nevarnih snovi in pripravkov (azobarvila)
EVROPSKI PARLAMENT IN SVET EVROPSKE UNIJE STA -
ob upoštevanju Pogodbe o ustanovitvi Evropske skupnosti in zlasti člena 95 Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
v skladu s postopkom, določenim v členu 251 Pogodbe [3],
ob upoštevanju naslednjega:
(1) Delo na notranjem trgu naj bi postopoma izboljšalo kakovost življenja, varovanje zdravja in varnost potrošnika. Ukrepi, predpisani v tej direktivi, zagotavljajo visoko stopnjo varstva zdravja in potrošnikov.
(2) Tekstilni in usnjeni izdelki, ki vsebujejo nekatera azobarvila, lahko sproščajo nekatere arilamine, ki lahko predstavljajo tveganje za nastanek raka.
(3) Omejitve, ki so jih nekatere države članice že sprejele ali načrtovale pri uporabi z azobarvili barvanih tekstilnih in usnjenih izdelkov, zadevajo dokončno vzpostavitev in delovanje notranjega trga. Zaradi tega je na tem področju treba približati zakonodaje držav članic in spremeniti Prilogo I k Direktivi Sveta 76/769/EGS z dne 27. julija 1976 o približevanju zakonov in drugih predpisov držav članic v zvezi z omejitvami pri trženju in uporabi nekaterih nevarnih snovi in pripravkov [4].
(4) Znanstveni odbor za strupenost, strupenost za ekosisteme in okolje je po posvetovanju s Komisijo potrdil, da tekstilno in usnjeno blago, barvano z nekaterimi azobarvili, predstavlja skrb zbujajoče tveganje za nastanek raka.
(5) Zaradi varovanja zdravja ljudi bi bilo treba uporabo nevarnih azobarvil in dajanje v promet nekaterih izdelkov, barvanih s takimi barvili, prepovedati.
(6) Za tekstilne izdelke iz recikliranih vlaken naj bi se za amine s seznama v točki 43 Priloge k Direktivi 76/769/EGS uporabila največja koncentracija 70 ppm. To naj bi veljalo za prehodno obdobje do 1. januarja 2005, če se amini sproščajo zaradi ostankov predhodnega barvanja teh vlaken. To bo omogočilo recikliranje tekstilij, kar je splošno koristno za okolje.
(7) Za uporabo te direktive so potrebne usklajene preskusne metode. Komisija naj bi skladno s členom 2a Direktive 76/769/EGS določila take metode. Preskusne metode naj bi se po možnosti razvile na evropski ravni, če je primerno, naj bi jih razvil Evropski odbor za standardizacijo.
(8) Z vidika novih znanstvenih spoznanj naj bi se ponovno preverila ustreznost preskusnih metod, vključno s preskusnimi metodami za analizo 4-amino azobenzena.
(9) Z vidika novih znanstvenih spoznanj naj bi se ponovno preverila ustreznost določb o določenih azobarvilih, zlasti glede na potrebo po vključitvi drugih snovi, ki jih ta direktiva ne zajema, kot tudi drugih aromatskih aminov. Posebno pozornost je treba posvetiti možnim tveganjem za otroke.
(10) Ta direktiva se uporablja brez vpliva na zakonodajo Skupnosti o minimalnih zahtevah za varovanje delavcev, ki jih vsebuje Direktiva Sveta 89/391/EGS[5] in posamične direktive, ki temeljijo na njej, zlasti Direktiva Sveta 90/394/EGS[6] ter Direktiva 98/24/ES Evropskega parlamenta in Sveta[7] -
SPREJELA NASLEDNJO DIREKTIVO:
Člen 1
Priloga I k Direktivi 76/769/EGS se spremeni, kakor je določeno v Prilogi k tej direktivi.
Člen 2
Preskusne metode za uporabo točke 43 Priloge I k Direktivi 76/769/EGS sprejme Komisija skladno s postopkom iz člena 2a tiste direktive.
Te predpise začnejo uporabljati najpozneje 11. septembra 2003.
2. Države članice se v sprejetih predpisih sklicujejo na to direktivo ali pa sklicevanje nanjo navedejo ob njihovi uradni objavi. Način sklicevanja določijo države članice.
Člen 4
Ta direktiva začne veljati na dan objave v Uradnem listu Evropskih skupnosti.
Člen 5
Ta direktiva je naslovljena na države članice.
Direktiva 2002/85/ES Evropskega parlamenta in Sveta
z dne 5. novembra 2002
o spremembi Direktive Sveta 92/6/EGS o vgradnji in uporabi naprav za omejevanje hitrosti za določene kategorije motornih vozil v Skupnosti
EVROPSKI PARLAMENT IN SVET EVROPSKIH UNIJE STA -
ob upoštevanju Pogodbe o ustanovitvi Evropske skupnosti in zlasti člena 71 Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
po posvetovanju z Odborom regij,
v skladu s postopkom, določenim v členu 251 Pogodbe [3],
ob upoštevanju naslednjega:
(1) Prometna varnost in okoljska vprašanja, povezana s prometom, so bistvenega pomena pri zagotavljanju trajnostne mobilnosti.
(2) Uporaba naprav za omejevanje hitrosti pri kategoriji najtežjih motornih vozil pozitivno vpliva na izboljšanje varnosti v cestnem prometu. Prispeva tudi k varstvu okolja.
(3) Direktiva Sveta 92/6/EGS [4] predvideva, da bi se lahko glede na tehnične možnosti in izkušnje držav članic zahteve o vgradnji in uporabi naprav za omejevanje hitrosti kasneje razširile na lahka tovorna vozila.
(4) Razširitev področja uporabe Direktive 92/6/EGS na vozila z več kot 3,5 tonami, namenjena za prevoz blaga ali potnikov, je le eden od ukrepov, za katere se je Svet zavzemal v svoji resoluciji z dne 26. junija 2000 o povečanju varnosti v cestnem prometu [5], v skladu s sporočilom Komisije o prednostnih nalogah glede varnosti v cestnem prometu v Evropski uniji z dne 20. marca 2000.
(5) Področje uporabe Direktive 92/6/EGS bi bilo treba razširiti na motorna vozila kategorije M2, na vozila kategorije M3, pri katerih je največja masa večja od 5 ton, vendar ne presega 10 ton, in na vozila kategorije N2.
(6) Ker države članice ne morejo v zadostni meri uresničiti ciljev predlaganih ukrepov, in sicer uvedbe sprememb predpisov o vgradnji in uporabi naprav za omejevanje hitrosti za določene kategorije težkih vozil na celotnem območju Skupnosti, in ker se lahko cilji zaradi obsega ali učinkov ukrepov lažje uresničijo na ravni Skupnosti, Komisija lahko sprejme ukrepe, ki so skladni z načelom subsidiarnosti iz člena 5 Pogodbe. V skladu z načelom sorazmernosti, ki ga določa navedeni člen, ta direktiva ne presega meja nujnih ukrepov za uresničitev takšnih ciljev.
(7) Direktivo 92/6/EGS je zato treba ustrezno spremeniti -
SPREJELA NASLEDNJO DIREKTIVO:
Člen 1
Direktiva 92/6/EGS se spremeni:
1. Členi 1 do 5 se nadomestijo z:
"Člen 1
V tej direktivi "motorno vozilo" pomeni vsako vozilo na lastni pogon, ki sodi v kategorijo M2, M3, N2 ali N3 in je namenjeno uporabi na cesti ter ima najmanj štiri kolesa in največjo konstrukcijsko določeno hitrost, ki presega 25 km/h.
Šteje se, da so kategorije M2, M3, N2 in N3 tiste kategorije, ki so določene v Prilogi II k Direktivi 70/156/EGS [6].
Člen 2
Države članice sprejmejo vse potrebne ukrepe, da zagotovijo uporabo motornih vozil kategorij M2 in M3 iz člena 1 na cesti samo, če imajo vgrajeno napravo za omejevanje hitrosti, ki je nastavljena tako, da vozilo ne more preseči hitrosti 100 kilometrov na uro.
Vozila kategorije M3, registrirana pred 1. januarjem 2005, pri katerih največja masa presega 10 ton, imajo lahko še naprej vgrajene naprave, pri katerih je najvišja hitrost nastavljena na 100 kilometrov na uro.
Člen 3
1. Države članice sprejmejo potrebne ukrepe, za zagotovitev, da se motorna vozila kategorije N2 in N3 iz člena 1 uporabljajo na cesti samo, če imajo vgrajeno napravo za omejevanje hitrosti, nastavljeno tako, da vozilo ne more preseči hitrosti 90 kilometrov na uro.
2. Države članice lahko zahtevajo, da je naprava za omejevanje hitrosti v vozilih, ki so registrirana na njihovem ozemlju in se uporabljajo izključno za prevoz nevarnega blaga, nastavljena tako, da takšna vozila ne morejo preseči največje hitrosti, manjše od 90 kilometrov na uro.
Člen 4
1. Za vozila kategorije M3 z največjo maso več kakor 10 ton in motorna vozila kategorije N3 veljata člena 2 in 3:
(a) za vozila, registrirana po 1. januarju 1994, od 1. januarja 1994,
(b) za vozila, registrirana med 1. januarjem 1988 in 1. januarjem 1994,
(i) od 1. januarja 1995 za vozila, ki se uporabljajo za notranji in tudi za mednarodni prevoz,
(ii) od 1. januarja 1996 za vozila, ki se uporabljajo izključno za notranji prevoz.
2. Za motorna vozila kategorije M2, vozila kategorije M3, pri katerih je največja masa večja od 5 ton, vendar ne presega 10 ton, in vozila kategorije N2 veljata člena 2 in 3 najkasneje:
(a) od 1. januarja 2005 za vozila, registrirana po 1. januarju 2005,
(b) za vozila, ki izpolnjujejo mejne vrednosti iz Direktive 88/77/EGS [7], registrirana med 1. oktobrom 2001 in 1. januarjem 2005, pa:
(i) od 1. januarja 2006 za vozila, ki se uporabljajo tako za notranji kot tudi za mednarodni prevoz,
(ii) od 1. januarja 2007 za vozila, ki se uporabljajo izključno za notranji prevoz.
3. Države članice lahko po 1. januarju 2005 za obdobje, ki ni daljše od treh let, izvzamejo iz uporabe določb členov 2 in 3 vozila kategorije M2 in vozila kategorije N2, pri katerih je največja masa večja od 3,5 ton, vendar ne presega 7,5 ton, ki so vpisana v državnem registru in ne vozijo na ozemlju druge države članice.
Člen 5
1. Naprave za omejevanje hitrosti iz členov 2 in 3 morajo izpolnjevati tehnične zahteve, določene v Prilogi k Direktivi 92/24/EGS [8]. Vendar imajo lahko vsa vozila, zajeta v tej direktivi in registrirana pred 1. januarjem 2005, še naprej vgrajene naprave za omejevanje hitrosti, skladne s tehničnimi zahtevami, ki jih določijo pristojni nacionalni organi.
2. Naprave za omejevanje hitrosti vgradijo v delavnicah ali pri organih, ki jih odobrijo države članice."
2. Vstavi se člen:
"Člen 6a
Komisija v okviru programa ukrepanja na področju varnosti v cestnem prometu v obdobju od 2002 do 2010 oceni vpliv nastavitve naprav za omejevanje hitrosti, ki jih uporabljajo vozila kategorije M2 in vozila kategorije N2 z največjo maso 7,5 ton ali manj, na varnost v cestnem prometu in na cestni promet, če so te naprave nastavljene na hitrosti, ki jih določa ta direktiva.
Komisija predloži ustrezne predloge, če je to potrebno."
Člen 2
Države članice sprejmejo zakone in druge predpise, potrebne za uskladitev s to direktivo, najpozneje do 1. januarja 2005. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Člen 3
Ta direktiva začne veljati na dan objave v Uradnem listu Evropskih Skupnosti.
Člen 4
Ta direktiva je naslovljena na države članice.
Direktiva 2002/87/ES Evropskega parlamenta in Sveta
z dne 16. decembra 2002
o dopolnilnem nadzoru kreditnih institucij, zavarovalnic in investicijskih družb v finančnem konglomeratu, ki spreminja direktive Sveta 73/239/EGS, 79/267/EGS, 92/49/EGS, 92/96/EGS, 93/6/EGS in 93/22/EGS ter direktivi 98/78/ES in 2000/12/ES Evropskega parlamenta in Sveta
EVROPSKI PARLAMENT IN SVET EVROPSKE UNIJE STA –
ob upoštevanju Pogodbe o ustanovitvi Evropske skupnosti in zlasti člena 47(2) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
po posvetovanju z Odborom regij,
ob upoštevanju mnenja Evropske centralne banke [3],
skladno s postopkom iz člena 251 Pogodbe [4],
ob upoštevanju naslednjega:
(1) Veljavna zakonodaja Skupnosti predpisuje celovit niz pravil glede bonitetnega nadzora kreditnih institucij, zavarovalnic in investicijskih družb na soloosnovi ter kreditnih institucij, zavarovalnic in investicijskih družb, ki so del skupine bank, investicijskih družb ali zavarovalnic, to je skupin s homogenimi finančnimi dejavnostmi.
(2) Napredek na finančnih trgih je privedel do ustanavljanja finančnih skupin, ki opravljajo storitve in prodajajo izdelke v različnih sektorjih finančnih trgov in se imenujejo finančni konglomerati. Doslej ni bilo nobene oblike bonitetnega nadzora na ravni skupine kreditnih institucij, zavarovalnic in investicijskih podjetij, ki so del takih konglomeratov, zlasti glede kapitalskih zahtev in koncentracije tveganja na ravni konglomerata, poslov v skupini, notranjih postopkov upravljanja s tveganji na ravni konglomerata ter ustreznega in pravilnega upravljanja. Nekateri konglomerati so med največjimi finančnimi skupinami, ki poslujejo na finančnih trgih in opravljajo storitve po vsem svetu. Če bi se ti konglomerati, zlasti kreditne institucije, zavarovalnice in investicijske družbe, ki so del takih konglomeratov, znašli v finančnih težavah, bi to lahko resno destabiliziralo finančni sistem in vplivalo na posamezne deponente, zavarovance in vlagatelje.
(3) Akcijski načrt Skupnosti na področju finančnih storitev določa vrsto ukrepov, potrebnih za dokončno vzpostavitev enotnega trga finančnih storitev, in napoveduje razvoj zakonodaje na področju dopolnilnega bonitetnega nadzora za finančne konglomerate, ki bo zapolnila vrzeli v veljavni sektorski zakonodaji ter obravnavala dodatno bonitetno tveganje z namenom zagotoviti učinkovite načine nadzorovanja finančnih skupin, ki opravljajo medsektorske finančne dejavnosti. Ta visoko postavljeni cilj je mogoče doseči le postopoma. Vzpostavitev dopolnilnega nadzora kreditnih institucij, zavarovalnic in investicijskih družb v finančnem konglomeratu je ena stopnja v tem procesu.
(4) Potrebo po razvoju ustreznih načel nadzora finančnih konglomeratov so ugotovili tudi drugi mednarodni forumi.
(5) Da bi bil dopolnilni nadzor kreditnih institucij, zavarovalnic in investicijskih družb v finančnem konglomeratu učinkovit, mora veljati za vse konglomerate, katerih medsektorske finančne dejavnosti so pomembne, kar se dokazuje z doseganjem določenih pragov ne glede na sestavo konglomerata. Dopolnilni nadzor bi moral zajemati vse finančne dejavnosti, ki jih opredeljuje zakonodaja posameznega finančnega sektorja, v obseg dopolnilnega nadzora pa bi morale biti zajete vse osebe, ki se pretežno ukvarjajo s temi dejavnostmi, vključno z družbami za upravljanje.
(6) Odločitev, da se posamezna oseba ne vključi v dopolnilni nadzor, bi morala biti med drugim odvisna od dejstva, ali je taka oseba vključena v nadzor na ravni skupine na podlagi sektorskih predpisov.
(7) Pristojni organi morajo imeti možnost, da na ravni skupine ocenijo finančno stanje kreditnih institucij, zavarovalnic in investicijskih družb, ki so del finančnega konglomerata, predvsem kar zadeva solventnost (tudi odpravo večkratne uporabe sestavin kapitala), koncentracijo tveganja in posle v skupini.
(8) Finančni konglomerati so pogosto vodeni kot podjetja, kar ne ustreza popolnoma pravni sestavi konglomerata. Ob upoštevanju tega trenda je treba še naprej poostriti zahteve glede upravljanja, predvsem kar zadeva upravljanje mešanega finančnega holdinga.
(9) Vsi finančni konglomerati, ki so predmet dopolnilnega nadzora, morajo imeti koordinatorja, ki je imenovan izmed vključenih pristojnih organov.
(10) Naloge koordinatorja ne smejo vplivati na naloge in odgovornosti pristojnih organov, ki jih določajo sektorski predpisi.
(11) Vključeni pristojni organi in predvsem koordinator morajo imeti možnost, da od oseb v konglomeratu ali od drugih pristojnih organov pridobijo podatke, ki jih potrebujejo za izvajanje dopolnilnega nadzora.
(12) Potrebno je izboljšano sodelovanje med organi, ki so pooblaščeni za nadzorovanje kreditnih institucij, zavarovalnic in investicijskih družb, kar vključuje tudi razvoj ad hoc sporazumov o sodelovanju med organi, vključenimi v nadzorovanje oseb, ki so del istega finančnega konglomerata.
(13) Kreditne institucije, zavarovalnice in investicijske družbe s sedežem v Skupnosti so lahko del finančnega konglomerata s sedežem zunaj Skupnosti. Za te regulirane osebe veljajo enaki in ustrezni načini dopolnilnega nadzora, ki dosegajo cilje in rezultate, enake tistim, za katere si prizadevajo določbe te direktive. Za doseganje tega cilja sta jasnost predpisov in izmenjava podatkov z organi tretjih držav o vseh pomembnih okoliščinah zelo pomembni.
(14) O obstoju enakih in ustreznih načinov dopolnilnega nadzora lahko sklepamo le, če so organi tretje države privolili v sodelovanje z zadevnimi pristojnimi organi, kar zadeva sredstva in cilje izvajanja dopolnilnega nadzora reguliranih oseb finančnega konglomerata.
(15) Ta direktiva ne zahteva, da pristojni organi odboru finančnih konglomeratov razkrijejo podatke, za katere se zahteva zaupnost skladno s to direktivo ali z drugimi sektorskimi direktivami.
(16) Ker cilja oblikovanja pravil za dopolnilni nadzor kreditnih institucij, zavarovalnic in investicijskih družb v finančnem konglomeratu kot predlaganega ukrepa ne morejo zadovoljivo izpolniti države članice in ga je zaradi obsega in rezultatov dejavnosti mogoče uspešneje doseči na ravni Skupnosti, lahko Skupnost sprejme ukrepe skladno z načelom subsidiarnosti, določenim v členu 5 Pogodbe. Skladno z načelom proporcionalnosti iz tega člena ta direktiva ne prekoračuje obsega, potrebnega za doseganje tega cilja. Ker ta direktiva določa minimalne standarde, lahko države članice predpišejo strožja pravila.
(17) Direktiva spoštuje temeljne pravice in upošteva načela, ki jih zlasti priznava Listina o temeljnih pravicah v Evropski uniji.
(18) Ukrepe za izvajanje te direktive je treba sprejeti v skladu s Sklepom Sveta 1999/468/ES z dne 28. junija 1999, ki določa postopke za uveljavljanje pooblastil za izvajanje, ki so bila prenesena na Komisijo [5].
(19) Tehnične usmeritve in izvedbene ukrepe za predpise iz te direktive je treba občasno pregledati ob upoštevanju napredka na finančnih trgih. Komisija je tako pooblaščena za sprejemanje izvedbenih ukrepov, pod pogojem, da ti ne spreminjajo bistvenih delov te direktive.
(20) Veljavni sektorski predpisi za kreditne institucije, zavarovalnice in investicijska podjetja se minimalno spremenijo, zlasti zaradi izogibanja ureditveni arbitraži med sektorskimi predpisi in predpisi za finančne konglomerate. Zato je treba ustrezno spremeniti Prvo direktivo Sveta 73/239/EGS z dne 24. julija 1973 o usklajevanju zakonov in drugih predpisov o začetku opravljanja in opravljanjem dejavnosti neposrednega zavarovanja, razen življenjskega zavarovanja [6], Prvo direktivo Sveta 79/267/EGS z dne 5. marca 1979 o usklajevanju zakonov in drugih predpisov o začetku opravljanja in opravljanjem dejavnosti neposrednega življenjskega zavarovanja [7], Direktivo Sveta 92/49EGS z dne 18. junija 1992 o uskladitvi zakonov in drugih predpisov o neposrednem zavarovanju razen o življenjskem zavarovanju (tretja direktiva o premoženjskem zavarovanju) [8], Direktivo Sveta 92/96/EGS o uskladitvi zakonov in drugih predpisov o neposrednem življenjskem zavarovanju (tretja direktiva o življenjskem zavarovanju) [9], Direktivo Sveta 93/6/EGS z dne 15. marca 1993 o kapitalski ustreznosti investicijskih družb in kreditnih institucij [10] in Direktivo Sveta 93/22/EGS z dne 10. maja 1993 o finančnih storitvah na področju vrednostnih papirjev [11], kakor tudi Direktivo 98/78/ES Evropskega parlamenta in Sveta z dne 27. oktobra 1998 o dopolnilnem nadzoru nad zavarovalnicami v zavarovalniški skupini [12] in Direktivo 2000/12/ES Evropskega parlamenta in Sveta z dne 20. marca 2000 o začetku opravljanja in opravljanju dejavnosti kreditnih institucij [13]. Vendar je cilj nadaljnjega usklajevanja mogoče doseči le postopoma in mora temeljiti na previdni analizi.
(21) Z namenom oceniti potrebo po nadaljnjem usklajevanju in pripraviti nadaljnje usklajevanje obravnave družb za upravljanje v skladu s sektorskimi predpisi Komisija poroča o praksi držav članic na tem področju –
SPREJELA NASLEDNJO DIREKTIVO:
POGLAVJE I
CILJ IN OPREDELITVE
Člen 1
Cilj
Direktiva določa pravila za dopolnilni nadzor reguliranih oseb, ki so pridobile dovoljenje za opravljanje poslov skladno s členom 6 Direktive 73/239/EGS, členom 6 Direktive 79/267/EGS, členom 3(1) Direktive 93/22/EGS ali členom 4 Direktive 2000/12/ES in so del finančnega konglomerata. Spreminja tudi tiste sektorske predpise, ki veljajo za osebe, ki jih urejajo navedene direktive.
Člen 2
Opredelitve
V tej direktivi:
1. "kreditna institucija" pomeni kreditno institucijo v smislu drugega pododstavka člena 1(1) Direktive 2000/12/ES;
2. "zavarovalnica" pomeni zavarovalnico v smislu člena 6 Direktive 73/239/EGS, člena 6 Direktive 79/267/EGS ali člena 1(b) Direktive 98/78/ES;
3. "investicijska družba" pomeni investicijsko družbo v smislu člena 1(2) Direktive 93/22/EGS, vključno s podjetji iz člena 2(4) Direktive 93/6/EGS;
4. "regulirana oseba" pomeni kreditno institucijo, zavarovalnico ali investicijsko družbo;
5. "družba za upravljanje" pomeni družbo za upravljanje v smislu člena 1a(2) Direktive Sveta 85/611/EGS z dne 20. decembra 198585/611/EGS o uskladitvi zakonov in drugih predpisov o kolektivnih naložbenih podjemih za vlaganja v prenosljive vrednostne papirje (KNPVP) [14] ter podjetje, ki ima registrirani sedež zunaj Skupnosti in ki bi v skladu s členom 5(1) te direktive potrebovalo dovoljenje za opravljanje poslov, če bi imelo svoj registrirani sedež v Skupnosti;
6. "pozavarovalnica" pomeni pozavarovalnico v smislu člena 1(c) Direktive 98/78/ES;
7. "sektorski predpisi" pomenijo zakonodajo Skupnosti v zvezi z bonitetnim nadzorom reguliranih oseb, ki jih predvsem določajo direktive 73/239/EGS, 79/267/EGS, 98/78/ES, 93/6/EGS, 93/22/EGS in 2000/12/ES;
8. "finančni sektor" pomeni sektor, ki ga sestavlja ena ali več naslednjih oseb:
(a) kreditna institucija, finančna institucija ali družba za pomožne bančne storitve v smislu člena 1(5) in (23) Direktive 2000/12/ES (bančni sektor);
(b) zavarovalnica, pozavarovalnica ali zavarovalni holding v smislu člena 1(i) Direktive 98/78/ES (zavarovalniški sektor);
(c) investicijska družba ali finančna institucija v smislu člena 2(7) Direktive 93/6/EGS (sektor naložbenih storitev);
(d) mešani finančni holding;
9. "matično podjetje" pomeni matično podjetje v smislu člena 1 Sedme direktive Sveta 83/349/EGS z dne 13. junija 1983 o konsolidiranih računovodskih izkazih [15], in vsako podjetje, ki po mnenju pristojnih organov učinkovito izvršuje prevladujoč vpliv nad drugim podjetjem;
10. "hčerinsko podjetje" pomeni hčerinsko podjetje v smislu člena 1 Direktive 83/349/EGS in vsako podjetje, nad katerim matično podjetje po mnenju pristojnih organov izvršuje prevladujoč vpliv; vsa hčerinska podjetja hčerinskih podjetij se štejejo kot hčerinska podjetja matičnih podjetij;
11. "udeležba" pomeni udeležbo v smislu prvega stavka člena 17 Četrte direktive Sveta 78/660/EGS z dne 25. julija 1978 o letnih računovodskih izkazih posameznih vrst družb [16], ali neposredno ali posredno lastništvo 20 % ali več glasovalnih pravic ali kapitala podjetja;
12. "skupina" pomeni skupino podjetij, ki jo sestavlja matično podjetje, njegova hčerinska podjetja in osebe, v katerih je udeleženo matično podjetje ali njegova hčerinska podjetja, kakor tudi podjetja, ki so med seboj povezana v smislu člena 12(1) Direktive 83/349/EGS;
13. "tesne povezave" pomenijo stanje, ko dve ali več fizičnih ali pravnih oseb povezuje:
(a) "udeležba", ki pomeni lastništvo, neposredno ali prek obvladovanja, 20 % ali več glasovalnih pravic ali kapitala podjetja; ali
(b) "obvladovanje", ki pomeni odnos med matičnim podjetjem in hčerinskim podjetjem, v vseh primerih iz člena 1(1) in (2) Direktive 83/349/EGS, ali podobno povezavo med katero koli fizično ali pravno osebo in podjetjem; tudi vsako hčerinsko podjetje hčerinskega podjetja velja za hčerinsko podjetje matičnega podjetja, ki je na čelu takšnih družb.
Šteje se, da situacija, ko sta dve fizični ali pravni osebi ali več trajno povezani z isto osebo skozi položaj obvladovanja predstavlja tesno povezavo med temi osebami;
14. "finančni konglomerat" pomeni skupino, ki v skladu s členom 3 izpolnjuje naslednje pogoje:
(a) regulirana oseba v smislu člena 1 je na čelu skupine ali pa je najmanj eno hčerinsko podjetje v skupini regulirana oseba v smislu člena 1;
(b) kadar je regulirana oseba v smislu člena 1 na čelu skupine, je ta bodisi matično podjetje osebe iz finančnega sektorja, ki ima udeležbo v osebi iz finančnega sektorja, ali pa je z osebo iz finančnega sektorja povezana v smislu člena 12(1) Direktive 83/349/EGS;
(c) kadar na čelu skupine ni regulirana oseba v smislu člena 1, pa se dejavnosti skupine opravljajo pretežno v finančnem sektorju v smislu člena 3(1);
(d) najmanj ena oseba v skupini je v zavarovalniškem sektorju in najmanj ena oseba je v bančnem sektorju ali v naložbenem sektorju;
(e) skupinske in/ali združene dejavnosti oseb v skupini iz zavarovalniškega sektorja in skupinske in/ali združene dejavnosti oseb iz bančnega sektorja in sektorja naložbenih storitev so pomembne v smislu člena 3(2) ali (3).
Vsaka podskupina skupine v smislu točke 12, ki izpolnjuje pogoje iz te točke, se šteje kot finančni konglomerat;
15. "mešani finančni holding" pomeni matično podjetje, razen regulirane osebe, ki skupaj s svojimi hčerinskimi podjetji, od katerih je vsaj eno regulirana oseba s sedežem v Skupnosti, in drugimi fizičnimi ali pravnimi osebami sestavlja finančni konglomerat;
16. "pristojni organi" pomenijo nacionalne organe držav članic, ki so po zakonu ali podzakonskem aktu pristojni za nadzorovanje kreditnih institucij, in/ali zavarovalnic in/ali investicijskih družb bodisi za posamezna podjetja ali skupine podjetij;
17. "ustrezni pristojni organi" pomenijo:
(a) pristojne organe držav članic, ki so odgovorni za sektorski skupinski nadzor katere koli regulirane osebe v finančnem konglomeratu;
(b) koordinatorja, ki je imenovan v skladu s členom 10, če to ni nobeden od organov, navedenih v točki (a);
(c) druge zadevne pristojne organe, kjer je to po mnenju organov iz (a) in (b) ustrezno; to mnenje zlasti upošteva tržni delež reguliranih oseb konglomerata v drugih državah članicah, predvsem če presega 5 %, in pomen, ki ga ima v konglomeratu katera koli regulirana oseba, ustanovljena v drugi državi članici;
18. "posli v skupini" pomenijo vse posle, pri katerih so regulirane osebe v finančnem konglomeratu posredno ali neposredno odvisne od drugih podjetij znotraj iste skupine ali od katere koli fizične ali pravne osebe, ki je povezana s podjetji znotraj te skupine s "tesnimi povezavami" in se nanje zanašajo glede izpolnjevanja obveznosti, pogodbenih in drugih ter plačljivih in neplačljivih;
19. "koncentracija tveganja" pomeni vse izpostavljenosti oseb v finančnem konglomeratu potencialnim izgubam, ki so dovolj velike, da lahko ogrozijo solventnost ali finančni položaj reguliranih oseb v finančnem konglomeratu na splošno; tako izpostavljenost lahko povzroči tveganje sodelujoče stranke/kreditno tveganje, naložbeno tveganje, zavarovalniško tveganje, tržno tveganje, druge vrste tveganja ali kombinacija in medsebojno vplivanje tveganj.
Člen 3
Pragi za identifikacijo finančnega konglomerata
1. Da bi določili, ali se dejavnosti skupine pretežno opravljajo v finančnem sektorju v smislu člena 2(14)(c), mora količnik med bilančno vsoto reguliranih in nereguliranih oseb v finančnem sektorju v skupini in bilančno vsoto skupine kot celote presegati 40 %.
2. Da bi določili, ali so dejavnosti v različnih finančnih sektorjih pomembne v smislu člena 2(14)(e), mora za vsak finančni sektor povprečni količnik skupne bilančne vsote tega finančnega sektorja v primerjavi z bilančno vsoto vseh oseb vsega finančnega sektorja v skupini in količnik zahtevanega minimalnega kapitala istega finančnega sektorja in skupnega zahtevanega minimalnega kapitala vseh oseb vsega finančnega sektorja v skupini presegati 10 %.
Za namene te direktive je najmanjši finančni sektor v finančnem konglomeratu sektor z najnižjim povprečjem, najpomembnejši finančni sektor v finančnem konglomeratu pa je sektor z najvišjim povprečjem. Za izračunavanje povprečja in merjenja najmanjšega in najpomembnejšega finančnega sektorja se bančni sektor in sektor naložbenih storitev obravnavata skupaj.
3. Medsektorske dejavnosti se tudi štejejo za pomembne v smislu člena 2(14)(e), če bilančna vsota najmanjšega finančnega sektorja v skupini presega 6 milijard EUR. Če skupina ne doseže praga iz odstavka 2, se ustrezni pristojni organi lahko z medsebojnim dogovorom odločijo, da skupine ne bodo šteli za finančni konglomerat, ali da ne uporabijo določb členov 7, 8 ali 9, če sodijo, da vključitev skupine v obseg te direktive ali uporaba teh določb ni potrebna ali bi bila glede na cilje dopolnilnega nadzora neustrezna ali zavajajoča, pri čemer se na primer upošteva, da:
(a) relativna velikost njegovega najmanjšega sektorja ne presega 5 %, merjeno v smislu povprečja iz odstavka 2 ali v smislu bilančne vsote ali zahtevanega minimalnega kapitala takega finančnega sektorja; ali
(b) tržni delež ne presega 5 % v katerikoli državi članici, merjeno v smislu bilančne vsote v bančnem sektorju ali v sektorju naložbenih storitev in v smislu bruto premij v zavarovalniškem sektorju.
O odločitvah, sprejetih v skladu s tem odstavkom, je treba obvestiti druge pristojne zadevne organe.
4. Za uporabo odstavkov 1, 2 in 3 lahko ustrezni pristojni organi na podlagi medsebojnega dogovora:
(a) izločijo osebo pri izračunavanju količnikov v primerih, ki so navedeni v členu 6(5);
(b) upoštevajo skladnost s pragovi, predvidenimi v odstavkih 1 in 2, za tri zaporedna leta in se tako izognejo nenadnim sistemskim spremembam, in tako skladnost zanemarijo, če pride do pomembnih sprememb v sestavi skupine.
Če je finančni konglomerat že bil prepoznan v skladu z odstavki 1, 2 in 3, se odločitve iz prvega pododstavka tega odstavka sprejmejo na podlagi predloga, ki ga poda koordinator tega finančnega konglomerata.
5. Za uporabo odstavkov 1 in 2 lahko ustrezni pristojni organi v izjemnih primerih in na podlagi medsebojnega dogovora nadomestijo kriterij bilančne vsote z enim ali obema sledečima parametroma, če sodijo, da sta parametra zelo pomembna za dopolnilni nadzor iz te direktive: sestava prihodkov, zunajbilančne dejavnosti.
6. Za uporabo odstavkov 1 in 2 velja, da se v primeru, če količniki iz teh odstavkov padejo pod 40 % in 10 % za konglomerate, ki so že predmet dopolnilnega nadzora, za naslednja tri leta uporabi nižji prag 35 % in 8 %, da bi se izognili nenadnim sistemskim spremembam.
Podobno se za uporabo odstavka 3, kadar bilančna vsota najmanjšega finančnega sektorja v skupini pade pod 6 milijard EUR za konglomerate, ki so že predmet dopolnilnega nadzora, za naslednja tri leta uporabi nižji znesek v višini 5 milijard EUR, da bi se izognili nenadnim sistemskim spremembam.
V obdobju, navedenem v tem odstavku, se lahko koordinator v soglasju z drugimi pristojnimi organi odloči, da se nižji prag ali nižji znesek iz tega odstavka preneha uporabljati.
7. Izračuni iz tega člena glede bilančne vsote morajo biti narejeni na podlagi skupinskih bilančnih vsot oseb v skupini glede na njihove letne računovodske izkaze. Zaradi izračuna se podjetja, v katerih je udeleženo drugo podjetje, upoštevajo v smislu ustreznosti razmerja med njihovo bilančno vsoto in skupnim sorazmernim deležem takega podjetja v skupini. Vendar je treba namesto zbirnih računovodskih izkazov uporabljati skupinske računovodske izkaze, če so ti na voljo.
Zahtevani minimalni kapital iz odstavkov 2 in 3 se izračuna skladno z določbami ustreznih sektorskih predpisov.
Člen 4
Identifikacija finančnega konglomerata
1. Pristojni organi, ki so reguliranim osebam izdali dovoljenja za opravljanje poslov na podlagi členov 2, 3 in 5, identificirajo katero koli skupino, ki sodi v okvir te direktive.
V ta namen:
- pristojni organi, ki so izdali dovoljenja za opravljanje poslov reguliranim osebam v skupini, tesno sodelujejo, če je to potrebno,
- če pristojni organ sodi, da je regulirana oseba, ki mu je ta pristojni organ izdal dovoljenje za opravljanje poslov, članica skupine, ki bi lahko bila finančni konglomerat, ki ga kot takega še niso prepoznali skladno s to direktivo, pristojni organ o svojem mnenju obvesti druge zadevne pristojne organe.
2. Koordinator, ki je imenovan v skladu s členom 10, obvesti matično podjetje, ki je na čelu skupine ali, če ni matičnega podjetja, regulirano osebo z največjo bilančno vsoto v najpomembnejšem finančnem sektorju skupine, da je skupina identificirana kot finančni konglomerat ter o imenovanju koordinatorja. Koordinator obvesti tudi pristojne organe, ki so izdali dovoljenje za opravljanje poslov reguliranim osebam v skupini in pristojne organe države članice, v kateri je sedež mešanega finančnega holdinga, ter Komisijo.
POGLAVJE II
DOPOLNILNI NADZOR
ODDELEK 1
PODROČJE UPORABE
Člen 5
Obseg dopolnilnega nadzora reguliranih oseb iz člena 1
1. Brez poseganja v določbe o nadzoru, ki so zajete v sektorskih predpisih, države članice zagotovijo dopolnilni nadzor reguliranih oseb iz člena 1 v obsegu in na način, ki ga predpisuje ta direktiva.
2. Naslednje regulirane osebe so predmet dopolnilnega nadzora na ravni finančnega konglomerata skladno s členi 6 do 17:
(a) vsaka regulirana oseba, ki je na čelu finančnega konglomerata;
(b) vsaka regulirana oseba, katere matično podjetje je mešani finančni holding s sedežem v Skupnosti;
(c) vsaka regulirana oseba, ki je z drugo osebo finančnega sektorja povezana v smislu člena 12(1) Direktive 83/349/EGS.
Če je finančni konglomerat podskupina drugega finančnega konglomerata, ki izpolnjuje zahteve iz prvega pododstavka, države članice lahko uporabijo člene 6 do 17 za regulirane osebe samo v slednji skupini in katerikoli sklic v direktivi na pojma skupina in finančni konglomerat se potem razume kot sklic na to skupino.
3. Vsaka regulirana oseba, ki ni predmet dopolnilnega nadzora v skladu z odstavkom 2 in katerega matično podjetje je regulirana oseba ali mešani finančni holding s sedežem zunaj Skupnosti, je predmet dopolnilnega nadzora na ravni finančnega konglomerata v obsegu in na način, ki ga predpisuje člen 18.
4. Če imajo osebe udeležbo ali kapitalske povezave v eni ali več reguliranih oseb ali izvršujejo pomemben vpliv nad temi osebami čeprav brez udeležbe ali s kapitalskimi povezavami, ki niso navedene v primerih iz odstavkov 2 in 3, se ustrezni pristojni organi na podlagi medsebojnega dogovora in v skladu z nacionalno zakonodajo odločijo, ali in v kolikšni meri naj se izvaja dopolnilni nadzor nad reguliranimi osebami, kot da so ti del finančnega konglomerata.
Za uporabo takega dopolnilnega nadzora mora biti najmanj en subjekt regulirana oseba, kakor predpisuje člen 1, in pogoji iz člena 2(14)(d) in (e) morajo biti izpolnjeni. Ustrezni pristojni organi se odločijo ob upoštevanju ciljev dopolnilnega nadzora, kakor predvideva ta direktiva.
Za namene uporabe prvega pododstavka za "sodelujoče skupine" morajo pristojni organi upoštevati javne finančne obveznosti teh skupin glede na druge finančne ustanove.
5. Brez poseganja v določbe člena 13 izvajanje dopolnilnega nadzora na ravni finančnega konglomerata nikakor ne pomeni, da se od pristojnih organov zahteva, da opravljajo posamičen nadzor v povezavi z mešanimi finančnimi holdingi, reguliranimi osebami v finančnem konglomeratu iz tretjih držav ali nereguliranimi osebami v finančnem konglomeratu.
ODDELEK 2
FINANČNI POLOŽAJ
Člen 6
Kapitalska ustreznost
1. Brez poseganja v sektorske predpise se dopolnilni nadzor kapitalske ustreznosti reguliranih oseb v finančnem konglomeratu izvaja skladno s predpisi, ki so navedeni v členu 9(2) do (5), v oddelku 3 tega poglavja in v Prilogi I.
2. Države članice zahtevajo od reguliranih oseb v finančnem konglomeratu, da zagotovijo na ravni finančnega konglomerata kapital, ki je vedno najmanj enak zahtevam o kapitalski ustreznosti, izračunanih v skladu s Prilogo I.
Države članice od reguliranih oseb tudi zahtevajo, da so na ravni finančnega konglomerata vzpostavljene ustrezne politike upravljanja kapitalske ustreznosti.
Zahteve, navedene v prvem in drugem pododstavku, so predmet nadzora, ki ga opravi koordinator v skladu z oddelkom 3.
Koordinator poskrbi, da se izračun iz prvega pododstavka opravi najmanj enkrat letno in da ga opravi regulirana oseba ali mešani finančni holding.
Rezultate izračuna in ustrezne podatke za izračun koordinatorju predloži regulirana oseba v smislu člena 1, ki je na čelu finančnega konglomerata, ali mešani finančni holding ali regulirana oseba v finančnem konglomeratu, ki jo določi koordinator po posvetu z drugimi ustreznimi pristojnimi organi in s finančnim konglomeratom, če na čelu finančnega konglomerata ni regulirana oseba v smislu člena 1.
3. Za izračunavanje zahtevanega minimalnega kapitala iz prvega pododstavka odstavka 2 so v obseg dopolnilnega nadzora na način in v obsegu, ki ga določa Priloga I, vključene naslednje osebe:
(a) kreditna institucija, finančna institucija ali družba za pomožne bančne storitve v smislu členov 1(5) in (23) Direktive 2000/12/ES;
(b) zavarovalnica, pozavarovalnica ali zavarovalni holding v smislu člena 1(i) Direktive 98/78/ES;
(c) investicijska družba ali finančna institucija v smislu člena 2(7) Direktive 93/6/EGS;
(d) mešani finančni holdingi.
4. Pri izračunavanju dopolnilnih kapitalskih zahtev za finančni konglomerat z uporabo metode 1 (Računovodska konsolidacija) iz Priloge I se kapital in zahtevani minimalni kapital oseb v skupini izračunajo z uporabo ustreznih sektorskih predpisov o načinu in obsegu konsolidacije, kakor predpisujeta predvsem člen 54 Direktive 2000/12/ES in Priloga I.1. B Direktive 98/78/ES.
Pri uporabi metod 2 ali 3 (Odbitki in združevanja, Knjigovodska vrednost/Odbitek zahteve) iz Priloge I se pri izračunavanju upošteva sorazmerni delež v lasti matičnega podjetja ali podjetja, ki je udeleženo v drugi osebi v skupini. "Sorazmerni delež" pomeni delež vpisanega kapitala, ki je v neposredni ali posredni lasti tega podjetja.
5. Koordinator se lahko odloči, da v naslednjih primerih določene osebe ne vključi v izračunavanje dopolnilnih kapitalskih zahtev:
(a) če je oseba v tretji državi, kjer obstajajo pravne ovire za prenos potrebnih podatkov, kar pa ne posega v sektorske predpise o obveznostih pristojnih organov, da zavrnejo izdajo dovoljenja za opravljanje poslov, če ni omogočeno učinkovito izvajanje njihovih nadzornih nalog;
(b) če je oseba zanemarljivega pomena z vidika ciljev dopolnilnega nadzora nad reguliranimi osebami v finančnem konglomeratu;
(c) če bi bila vključitev osebe neustrezna ali zavajajoča glede na cilje dopolnilnega nadzora.
Ob izključitvi več oseb na podlagi (b) prvega pododstavka je treba te osebe vseeno vključiti, ko skupaj presegajo okvir zanemarljivega pomena.
V primeru iz (c) prvega pododstavka se koordinator pred sprejetjem odločitve posvetuje z drugimi ustreznimi pristojnimi organi, razen če gre za nujni primer.
Če koordinator v obseg nadzora ne vključi regulirane osebe na podlagi enega od primerov iz (b) in (c) prvega pododstavka, lahko pristojni organi države članice, v kateri ta oseba je, zaprosi osebo, ki je na čelu finančnega konglomerata, za podatke, ki bi olajšali njihov nadzor nad regulirano osebo.
Člen 7
Koncentracija tveganja
1. Brez poseganja v sektorske predpise se dopolnilni nadzor koncentracije tveganja reguliranih oseb v finančnem konglomeratu izvaja v skladu s predpisi, ki so navedeni v členu 9(2) do (4), v oddelku 3 tega poglavja in v Prilogi II.
2. Države članice zahtevajo, da regulirane osebe ali mešani finančni holdingi redno in vsaj enkrat letno poročajo koordinatorju o kakršnikoli pomembnejši koncentraciji tveganja na ravni finančnega konglomerata v skladu s pravili iz tega člena in Priloge II. Potrebne podatke predloži koordinatorju regulirana oseba v smislu člena 1, ki je na čelu finančnega konglomerata. Če na čelu finančnega konglomerata ni regulirana oseba v smislu člena 1, predloži podatke ali mešani finančni holding ali regulirana oseba v finančnem konglomeratu, ki jo določi koordinator po posvetu z drugimi ustreznimi pristojnimi organi in s finančnim konglomeratom.
Koncentracija tveganja je predmet nadzora s strani koordinatorja skladno z oddelkom 3.
3. Do nadaljnje uskladitve zakonodaje Skupnosti lahko države članice določijo količinske omejitve ali svojim pristojnim organom dovolijo, da določijo količinske omejitve ali sprejmejo druge nadzorne ukrepe, ki bodo dosegali cilje dopolnilnega nadzora glede na kakršno koli koncentracijo tveganja na ravni finančnega konglomerata.
4. Če je na čelu finančnega konglomerata mešani finančni holding, se sektorska pravila o koncentraciji tveganja najpomembnejšega finančnega sektorja v finančnem konglomeratu uporabljajo za celoten sektor, tudi za mešani finančni holding.
Člen 8
Posli v skupini
1. Brez poseganja v sektorske predpise se dopolnilni nadzor nad posli v skupini reguliranih oseb v finančnem konglomeratu izvaja v skladu s predpisi, ki so navedeni v členu 9(2) do (4), v oddelku 3 tega poglavja in v Prilogi II.
2. Države članice zahtevajo, da regulirane osebe ali mešani finančni holdingi redno in vsaj enkrat letno poročajo kooordinatorju o vseh pomembnih poslih v skupini med reguliranimi osebami v finančnem konglomeratu v skladu s pravili iz tega člena in Priloge II. Ker do sedaj ni bila izdelana nobena opredelitev pragov iz zadnjega stavka prvega odstavka Priloge II, se šteje, da je posel v skupini pomemben, če njegova vrednost presega najmanj 5 % skupnih zahtev o kapitalski ustreznosti na ravni finančnega konglomerata.
Potrebne podatke koordinatorju sporoči regulirana oseba v smislu člena 1, ki je na čelu finančnega konglomerata. Če na čelu finančnega konglomerata ni regulirana oseba v smislu člena 1, predloži podatke mešani finančni holding ali regulirana oseba v finančnem konglomeratu, ki jo določi koordinator po posvetu z drugimi ustreznimi pristojnimi organi in s finančnim konglomeratom.
Pregled poslov znotraj skupine je predmet nadzora, ki da opravi koordinator.
3. Do nadaljnje uskladitve zakonodaje Skupnosti lahko države članice določijo količinske omejitve ali svojim pristojnim organom dovolijo, da določijo količinske omejitve ali sprejmejo druge nadzorne ukrepe, ki bodo dosegali cilje dopolnilnega nadzora glede na posle v skupini med reguliranimi osebami v finančnem konglomeratu.
4. Če je na čelu finančnega konglomerata mešani finančni holding, se sektorska pravila o poslih v skupini najpomembnejšega finančnega sektorja v finančnem konglomeratu uporabljajo za celoten sektor, tudi za mešani finančni holding.
Člen 9
Mehanizmi notranjih kontrol in postopki obvladovanja tveganja
1. Pristojni organi od reguliranih oseb zahtevajo, da imajo na ravni finančnega konglomerata vzpostavljene ustrezne postopke za upravljanje s tveganji in mehanizme notranjih kontrol, vključno z zanesljivimi postopki poročanja in računovodenja.
2. Postopki upravljanja s tveganji zajemajo:
(a) zanesljivo upravo in vodenje s soglasjem in rednim pregledom strategij in usmeritev, ki ga opravljajo ustrezni upravljavski organi na ravni finančnega konglomerata glede na vsa prevzeta tveganja;
(b) ustrezne politike izpolnjevanja kapitalske ustreznosti, ki predvidevajo vpliv njihove poslovne strategije na profil tveganj in kapitalske zahteve, kakor je določeno v členu 6 in Prilogi I;
(c) ustrezne postopke, ki zagotavljajo, da so sistemi spremljanja tveganja dobro vgrajeni v njihovo organizacijo in da vsi ukrepi, ki zagotavljajo, da so sistemi v podjetjih, vključenih v obseg dopolnilnega nadzora, dosledni in tako zagotavljajo merjenje, spremljanje in nadzor tveganja na ravni finančnega konglomerata.
3. Mehanizmi notranjih kontrol zajemajo:
(a) ustrezne mehanizme glede kapitalske ustreznosti, ki prepoznajo in merijo vsa materialna tveganja in pravilno uskladijo lastne vire s tveganji;
(b) zanesljive postopke poročanja in računovodenja, ki prepoznajo, merijo in nadzorujejo posle v skupini in koncentracijo tveganja.
4. Države članice zagotovijo, da so v vseh podjetjih, ki so po členu 5 zajeta v obseg dopolnilnega nadzora, ustrezni mehanizmi notranjih kontrol za pripravo vseh podatkov, ki so pomembni za dodatni nadzor.
5. Postopki in mehanizmi iz odstavkov 1 do 4 so predmet nadzora, ki ga izvede koordinator.
ODDELEK 3
UKREPI ZA PODPORO DOPOLNILNEGA NADZORA
Člen 10
Pristojni organ, odgovoren za izvajanje dopolnilnega nadzora (koordinator)
1. Za zagotavljanje pravilnega dopolnilnega nadzora nad reguliranimi osebami v finančnem konglomeratu je izmed pristojnih organov zadevnih držav članic, ki vključujejo tudi pristojne organe države članice, v kateri je sedež mešanega finančnega holdinga, imenovan koordinator, ki je odgovoren za usklajevanje in izvajanje dopolnilnega nadzora.
2. Imenovanje temelji na naslednjih merilih:
(a) če je na čelu finančnega konglomerata regulirana oseba, nalogo koordinatorja opravlja pristojni organ, ki je izdal dovoljenje tej regulirani osebi v skladu z veljavnimi sektorskimi predpisi;
(a) če na čelu finančnega konglomerata ni regulirana oseba, nalogo koordinatorja opravlja pristojni organ, ki je izbran v skladu z naslednjimi načeli:
(i) če je matično podjetje regulirane osebe mešani finančni holding, nalogo koordinatorja opravlja pristojni organ, ki je izdal dovoljenje omenjeni regulirani osebi v skladu z veljavnimi sektorskimi predpisi;
(ii) kadar je mešani finančni holding matično podjetje več reguliranim osebam s sedežem v Skupnosti in ima ena teh oseb dovoljenje za opravljanje poslov v državi članici, v kateri je sedež mešanega finančnega holdinga, nalogo koordinatorja opravlja pristojni organ tiste regulirane osebe, ki ima dovoljenje za opravljanje poslov v tej državi članici.
Kadar ima več reguliranih gospodarskih subjektov, ki delujejo v različnih finančnih sektorjih, dovoljenje za opravljanje poslov v državi članici, v kateri je sedež mešanega finančnega holdinga, nalogo koordinatorja opravlja pristojni organ tiste regulirane osebe, ki deluje v najpomembnejšem finančnem sektorju.
Kadar je na čelu finančnega konglomerata več kakor en mešani finančni holding s sedeži v različnih državah članicah in je v vsaki od teh držav regulirana oseba, nalogo koordinatorja opravlja pristojni organ regulirane osebe z največjo bilančno vsoto, če gre za osebe v istem finančnem sektorju, ali pristojni organ regulirane osebe v najpomembnejšem finančnem sektorju;
(iii) kadar je matično podjetje več reguliranih oseb s sedežem v Skupnosti isti mešani finančni holding in nobena od teh oseb nima dovoljenja za opravljanje poslov v državi članici, v kateri je sedež mešanega finančnega holdinga, nalogo koordinatorja opravlja pristojni organ, ki je izdal dovoljenje regulirani osebi z največjo bilančno vsoto v najpomembnejšem finančnem sektorju;
(iv) kadar je finančni konglomerat skupina brez matičnega podjetja na čelu, ali v vseh drugih primerih, nalogo koordinatorja opravlja pristojni organ, ki je izdal dovoljenje za opravljanje poslov regulirani osebi z najvišjo bilančno vsoto v najpomembnejšem finančnem sektorju.
3. V posebnem primeru lahko ustrezni pristojni organi na podlagi medsebojnega dogovora opustijo merila iz odstavka 2, če bi bila uporaba teh meril neustrezna, pri tem pa upoštevajo strukturo konglomerata in relativen pomen dejavnosti v različnih državah. V takih primerih za koordinatorja imenujejo drug pristojni organ, vendar pred sprejetjem odločitve pristojni organi dajo konglomeratu možnost podati svoje mnenje o odločitvi.
Člen 11
Naloge koordinatorja
1. Naloge, ki jih mora opravljati koordinator glede dopolnilnega nadzora, so:
(a) usklajevanje zbiranja in posredovanja pomembnih ali nujnih podatkov v okviru rednega poslovanja in v nujnih situacijah, vključno s posredovanjem podatkov, ki so pomembni za izvajanje nadzora pristojnega organa po sektorskih predpisih;
(b) nadzorni pregled in ocena finančnega položaja finančnega konglomerata;
(c) ocena usklajenosti s predpisi o kapitalski ustreznosti in koncentraciji tveganja in poslih v skupini, kakor določajo členi 6, 7 in 8;
(d) ocena sestave finančnega konglomerata, organizacijskega sistema in sistema notranjih kontrol, kakor določa člen 9;
(e) načrtovanje in usklajevanje nadzornih dejavnosti v okviru rednega poslovanja in v nujnih situacijah v sodelovanju z ustreznimi vključenimi pristojnimi organi;
(f) druge naloge, ukrepi in odločitve, ki jih koordinatorju nalaga ta direktiva ali izhajajo iz uporabe te direktive.
Za olajšanje in vzpostavitev dopolnilnega nadzora na široki pravni podlagi imajo koordinator ter drugi ustrezni pristojni organi in, če je potrebno, tudi drugi zadevni pristojni organi, vzpostavljene sporazume o sodelovanju. Na tej podlagi se lahko koordinatorju dodelijo dodatne naloge in lahko natančno opredelijo postopke sprejemanja odločitev med ustreznimi pristojnimi organi, kakor je določeno v členih 3, 4, 5(4), 6, 12(2), 16 in 18, ter postopke za sodelovanje z drugimi pristojnimi organi.
2. Če koordinator potrebuje podatke, ki so že bili posredovani drugemu pristojnemu organu na podlagi sektorskih predpisov, vzpostavi stik s tem pristojnim organom, če je to mogoče, z namenom preprečitve podvajanja poročil različnim organom, ki so vključeni v nadzor.
3. Ne glede na možnost prenosa določenih nadzornih pristojnosti in odgovornosti, ki jo predpisuje zakonodaja Skupnosti, prisotnost koordinatorja, ki so mu dodeljene različne naloge glede dopolnilnega nadzora reguliranih oseb v finančnem konglomeratu, ne sme vplivati na naloge in odgovornosti pristojnih organov, ki jih predpisujejo sektorski predpisi.
Člen 12
Sodelovanje in izmenjava podatkov med pristojnimi organi
1. Pristojni organi, odgovorni za nadzor reguliranih oseb v finančnem konglomeratu in pristojni organ, imenovan za koordinatorja za ta finančni konglomerat, tesno medsebojno sodelujejo. Brez poseganja v njihove odgovornosti po sektorskih predpisih, si ti organi, ne glede na to, ali imajo sedež v isti državi članici ali ne, posredujejo vse podatke, ki so bistveni ali pomembni za izvajanje nadzora drugih organov na podlagi sektorskih predpisov in te direktive. V tem smislu si pristojni organi in koordinator na zahtevo ter na lastno pobudo sporočijo vse pomembne ter vse bistvene podatke.
Tako sodelovanje zagotovi pridobivanje in izmenjavo podatkov najmanj o:
(a) identifikaciji sestave skupine z navedbo vseh glavnih oseb, ki spadajo k finančnemu konglomeratu, kakor tudi vseh organov, pristojnih za nadzor reguliranih oseb v skupini;
(b) strateški politiki finančnega konglomerata;
(c) finančnem položaju finančnega konglomerata, predvsem glede kapitalske ustreznosti, poslov v skupini, koncentracije tveganja in dobičkonosnosti;
(d) glavnih delničarjih in upravi finančnega konglomerata;
(e) organizaciji, upravljanju s tveganji ter sistemi notranjih kontrol na ravni finančnega konglomerata;
(f) postopkih za zbiranje podatkov od oseb v finančnem konglomeratu in preverjanju teh podatkov;
(g) neugodnem razvoju v reguliranih osebah ali v drugih osebah finančnega konglomerata, ki bi lahko resno vplival na regulirane osebe;
(h) večjih sankcijah in izrednih ukrepih, ki jih pristojni organi sprejmejo v skladu s sektorskimi predpisi ali to direktivo.
Pristojni organi lahko izmenjajo podatke, ki so potrebni za opravljanje njihovih nalog in se nanašajo na regulirane osebe v finančnem konglomeratu, ter v skladu z določbami iz sektorskih predpisov z naslednjimi organi: s centralnimi bankami, Evropskim sistemom centralnih bank in Evropsko centralno banko.
2. Brez poseganja v njihove odgovornosti po sektorskih predpisih se zadevni pristojni organi pred sprejetjem odločitve medsebojno posvetujejo o naslednjih zadevah, če so njihove odločitve pomembne za naloge nadzora drugih pristojnih organov:
(a) spremembe v sestavi delničarjev, organizacije ali uprave reguliranih oseb v finančnem konglomeratu, ki zahtevajo soglasje ali izdajo dovoljenja pristojnih organov;
(b) večje sankcije ali izredni ukrepi, ki jih sprejmejo pristojni organi.
Pristojni organ lahko opusti posvetovanje v nujnih primerih ali če bi tako posvetovanje lahko ogrozilo uspešnost odločitve. V tem primeru mora pristojni organ nemudoma obvestiti druge pristojne organe.
3. Koordinator lahko pozove pristojne organe države članice, v kateri je sedež matičnega podjetja, in ki sami ne izvajajo dopolnilnega nadzora po členu 10, da zaprosijo matično podjetje za vse podatke, ki bi bili pomembni za opravljanje nalog koordinatorja, določenih v členu 11, in da se ti podatki posredujejo koordinatorju.
Če so podatki iz člena 14(2) že bili sporočeni pristojnemu organu na podlagi sektorskih predpisov, lahko pristojni organi, odgovorni za izvajanje dopolnilnega nadzora, zaprosijo omenjeni organ, da pridobi te podatke.
4. Države članice odobrijo izmenjavo podatkov med svojimi pristojnimi organi ter med svojimi pristojnimi organi in drugimi organi, kakor je navedeno v odstavkih 1, 2 in 3. Zbiranje ali posedovanje podatkov glede osebe v finančnem konglomeratu, ki ni regulirana oseba, nikakor ne pomeni, da se od pristojnih organov zahteva izvajanje nadzora v povezavi s temi osebami na solo osnovi.
Za podatke, prejete v okviru dopolnilnega nadzora, in predvsem za vsako izmenjavo podatkov med pristojnimi organi ter med pristojnimi organi in drugimi organi, kakor je določeno v tej direktivi, veljajo določbe o varovanju poslovne skrivnosti in sporočanju zaupnih podatkov, ki so navedene v sektorskih predpisih.
Člen 13
Upravni organ mešanih finančnih holdingov
Države članice zahtevajo od oseb, ki dejansko upravljajo poslovanje mešanega finančnega holdinga, da so na dovolj dobrem glasu in imajo zadosti izkušenj za opravljanje teh nalog.
Člen 14
Dostop do podatkov
1. Države članice zagotovijo, da znotraj njihove pristojnosti ni pravnih ovir, ki bi fizičnim ali pravnim osebam, reguliranim in nereguliranim osebam, ki so vključeni v dopolnilni nadzor, preprečevale izmenjavo podatkov, ki so morda pomembni za dopolnilni nadzor.
2. Države članice zagotovijo, da imajo pristojni organi, zadolženi za izvajanje dopolnilnega nadzora v finančnem konglomeratu, ko pristopijo, neposredno ali posredno, k osebi finančnega konglomerata, regulirani ali neregulirani, dostop do katerih koli podatkov, ki bi bili lahko pomembni za dopolnilni nadzor.
Člen 15
Preverjanje
Če pri izvajanju te direktive pristojni organi v posebnih primerih želijo preveriti podatke v zvezi z neko osebo, regulirano ali neregulirano, ki je del finančnega konglomerata in je v drugi državi članici, lahko zaprosijo pristojne organe druge države članice, da opravijo preverjanje.
Organi, ki prejmejo tako zahtevo, v okviru svojih pooblastil ukrepajo, tako da sami opravijo preverjanje, dovolijo izvedbo preverjanja revizorju ali strokovnjaku ali dovolijo organu, ki da zahtevo, da preverjanje opravi sam.
Pristojni organ, ki je dal zahtevo, lahko, če želi, sodeluje pri preverjanju, če preverjanja ne opravi sam.
Člen 16
Izvršilni ukrepi
Če regulirane osebe v finančnem konglomeratu ne izpolnjujejo pogojev iz členov 6 do 9 ali če pogoje izpolnjujejo, vendar je njihova solventnost vseeno ogrožena, ali če posli v skupini ali koncentracija tveganja ogrožajo finančni položaj reguliranih oseb, so za čimprejšnjo odpravo situacije potrebni nujni ukrepi:
- koordinatorja za mešani finančni holding,
- pristojnih organov za regulirane osebe; v ta namen koordinator obvesti te pristojne organe o svojih ugotovitvah.
Brez poseganja v člen 17(2) lahko države članice določijo, katere ukrepe lahko sprejmejo njihovi pristojni organi glede mešanih finančnih holdingov.
Vključeni pristojni organi, tudi koordinator, uskladijo svoje nadzorne dejavnosti, kadar je to ustrezno.
Člen 17
Dodatna pooblastila pristojnih organov
1. Do nadaljnje uskladitve sektorskih predpisov države članice zagotovijo, da so njihovi pristojni organi pooblaščeni za sprejetje katerega koli nadzornega ukrepa, ki je potreben za preprečevanje ali ukrepanje pri neupoštevanju sektorskih predpisov s strani reguliranih oseb v finančnem konglomeratu.
2. Brez poseganja v predpise kazenskega prava držav članic te države poskrbijo, da se kazni in ukrepi za očitne kršitve ali vzroke teh kršitev naložijo mešanim finančnim holdingom ali njihovim direktorjem, ki kršijo zakone in druge predpise, sprejete za izvajanje te direktive. V nekaterih primerih taki ukrepi zahtevajo posredovanje sodišč. Pristojni organi s tesnim sodelovanjem poskrbijo, da kazni ali ukrepi dosežejo želene rezultate.
ODDELEK 4
TRETJE DRŽAVE
Člen 18
Matična podjetja zunaj Skupnosti
1. Ne glede na sektorske predpise iz člena 5(3) pristojni organi preverijo, ali so regulirane osebe, katerih matično podjetje ima sedež zunaj Skupnosti, predmet nadzora, ki ga opravljajo pristojni organi tretje države in ki je enak nadzoru, kakor ga predpisujejo določbe te direktive o dopolnilnem nadzoru reguliranih oseb iz člena 5(2). Preverjanje opravi pristojni organ, ki bi bil ob uporabi meril iz člena 10(2) imenovan za koordinatorja, na zahtevo matičnega podjetja ali katere koli regulirane osebe, ki ima dovoljenje za opravljanje poslov v Skupnosti, ali na lastno pobudo. Ta pristojni organ se posvetuje z drugimi ustreznimi pristojnimi organi in upošteva vsako ustrezno navodilo, ki ga pripravi Odbor za finančne konglomerate v skladu s členom 21(5). Za ta namen se pristojni organ pred sprejetjem odločitve posvetuje z Odborom.
2. Če enakega nadzora iz odstavka 1 ni, države članice za regulirane osebe smiselno uporabijo predpise o dopolnilnem nadzoru reguliranih oseb iz člena 5(2). Kot alternativo lahko pristojni organi uporabijo eno od metod iz odstavka 3.
3. Države članice lahko svojih pristojnim organom dovolijo uporabo drugih metod, ki zagotavljajo ustrezen dopolnilni nadzor nad reguliranimi osebami v finančnem konglomeratu. Te metode mora odobriti koordinator po posvetu z drugimi ustreznimi pristojnimi organi. Pristojni organi lahko predvsem zahtevajo ustanovitev mešanega finančnega holdinga s sedežem v Skupnosti in uporabijo to direktivo za regulirane osebe v finančnem konglomeratu, na čelu katerega je ta holding. Te metode morajo dosegati cilje dopolnilnega nadzora, ki so določeni v tej direktivi, in je o njih treba obvestiti druge vključene pristojne organe in Komisijo.
Člen 19
Sodelovanje s pristojnimi organi tretjih držav
1. Člen 25(1) in (2) Direktive 2000/12/ES in člen 10a Direktive 98/78/ES se smiselno uporabita za sklepanje sporazumov z eno ali več tretjimi državami glede načina izvajanja dopolnilnega nadzora reguliranih oseb v finančnem konglomeratu.
2. Komisija, Svetovalni odbor za bančništvo, Odbor za zavarovalništvo in Odbor za finančne konglomerate preučijo izide pogajanj iz odstavka 1 in nastalo situacijo.
POGLAVJE III
POOBLASTILA, PRENESENA NA KOMISIJO IN POSTOPEK ODBORA
Člen 20
Pooblastila, prenesena na Komisijo
1. Komisija v skladu s postopkom iz člena 21(2) sprejme strokovne spremembe te direktive na naslednjih področjih:
(a) natančnejše oblikovanje opredelitev iz člena 2, ki bodo upoštevale razvojne spremembe na finančnih trgih pri uporabi te direktive;
(b) natančnejše oblikovanje opredelitev iz člena 2 zaradi zagotovitve enotne uporabe te direktive v Skupnosti;
(c) uskladitev izrazoslovja in oblikovanje opredelitev v direktivi v skladu z novejšimi pravnimi akti Skupnosti o reguliranih osebah in z njimi povezanih zadevah;
(d) natančnejša opredelitev izračunskih metod, navedenih v Prilogi I, ki bo upoštevala napredek na finančnih trgih in razvoj tehnik presojanja;
(e) uskladitev predpisov, sprejetih na podlagi členov 7 in 8 ter Priloge II za spodbuditev enotne uporabe v Skupnosti.
2. Komisija obvesti javnost o vsakem predlogu, danem v skladu s tem členom, in se posvetuje z zainteresiranimi strankami, preden osnutke ukrepov predloži Odboru za finančne konglomerate, kakor določa člen 21.
Člen 21
Odbor
1. Komisiji pomaga Odbor za finančne konglomerate, v nadaljevanju "odbor".
2. Ob vsakem sklicu na ta odstavek se uporabita člena 5 in 7 Sklepa 1999/468/ES ob upoštevanju določb člena 8.
Obdobje iz člena 5(6) Sklepa 1999/468/ES je tri mesece.
3. Odbor sprejme svoj poslovnik.
4. Brez poseganja v že sprejete izvedbene ukrepe se ob izteku štiriletnega obdobja od začetka veljavnosti te direktive uporaba določb te direktive glede sprejetja tehničnih predpisov in odločitev v zvezi s postopki iz odstavka 2 odloži. Na predlog Komisije lahko Evropski parlament in Svet obnovita zadevne določbe v skladu s postopkom iz člena 251 Pogodbe in jih v ta namen pregledata še pred iztekom zgoraj navedenega obdobja.
5. Odbor lahko da splošno navodilo o tem, ali bodo načini dopolnilnega nadzora pristojnih organov v tretjih državah dosegli cilje dopolnilnega nadzora iz te direktive, kar zadeva regulirane osebe v finančnem konglomeratu, kadar ima oseba, ki je na čelu skupine, sedež zunaj Skupnosti. Odbor redno pregleduje ta navodila in upošteva vse spremembe dopolnilnega nadzora, ki ga opravljajo pristojni organi.
6. Države članice sproti obveščajo odbor o načelih, ki jih uporabljajo glede nadzora nad posli v skupini in koncentracijo tveganja.
POGLAVJE IV
SPREMEMBE OBSTOJEČIH DIREKTIV
Člen 22
Spremembe Direktive 73/239/EGS
Direktiva 73/239/EGS se spremeni, kakor sledi:
1. vstavi se naslednji člen:
"Člen 12a
1. Posvetovanje s pristojnimi organi druge vključene države članice je potrebno pred izdajo dovoljenja za opravljanje poslov zavarovalnici, ki je:
(a) hčerinsko podjetje zavarovalnice, ki ima dovoljenje za opravljanje poslov v drugi državi članici; ali
(a) hčerinsko podjetje matičnega podjetja zavarovalnice, ki ima dovoljenje za opravljanje poslov v drugi državi članici; ali
(c) ki jo obvladujejo iste osebe, fizične ali pravne, kakor zavarovalnico, ki ima dovoljenje za opravljanje poslov v drugi državi članici.
2. Posvetovanje s pristojnimi organi vključene države članice, ki so pooblaščeni za nadzor nad kreditnimi institucijami ali investicijskimi družbami, je potrebno pred izdajo dovoljenja za opravljanje poslov zavarovalnici, ki je:
(a) hčerinsko podjetje kreditne institucije ali investicijske družbe, ki ima dovoljenje za opravljanje poslov v Skupnosti; ali
(b) hčerinsko podjetje matičnega podjetja kreditne institucije ali investicijske družbe, ki ima dovoljenje za opravljanje poslov v Skupnosti; ali
(c) ki jo obvladuje ista oseba, fizična ali pravna, ki obvladuje kreditno institucijo ali investicijsko družbo, ki ima dovoljenje za opravljanje poslov v Skupnosti.
3. Ustrezni pristojni organi iz odstavkov 1 in 2 se medsebojno posvetujejo predvsem glede ocenjevanja primernosti delničarjev ter dobrega imena in izkušenj direktorjev, ki so vključeni v upravljanje druge osebe iste skupine. Drug drugemu sporočijo podatke o primernosti delničarjev ter o dobrem imenu in izkušnjah direktorjev, ki so za druge vključene pristojne organe pomembni pri izdaji dovoljenj za opravljanje poslov kakor tudi pri rednem ocenjevanju izpolnjevanja pogojev poslovanja."
2. členu 16(2) se dodajo naslednji pododstavki:
"Razpoložljivi minimalni kapital se zmanjša tudi za naslednje postavke:
(a) udeležba zavarovalnice v
- zavarovalnicah v smislu člena 6 te direktive, člena 6 Prve direktive 79/267/EGS z dne 5. marca 1979 o uskladitvi zakonov in drugih predpisov o začetku opravljanja in opravljanjem dejavnosti neposrednega življenjskega zavarovanja [17], ali člena 1(b) Direktive 98/78/ES Evropskega parlamenta in Sveta [18],
- pozavarovalnicah v smislu člena 1(c) Direktive 98/78/ES,
- zavarovalnih holdingih v smislu člena 1(i) Direktive 98/78/ES,
- kreditnih institucijah in finančnih institucijah v smislu člena 1(1) in (5) Direktive 2000/12/ES Evropskega parlamenta in Sveta [19],
- investicijskih družbah in finančnih institucijah v smislu člena 1(2) Direktive 93/22/EGS [20] in člena 2(4) in (7) Direktive 93/6/EGS [21];
(b) vsaka izmed naslednjih postavk, ki jih ima zavarovalnica v odnosu do oseb iz točke (a), v katerih je udeležena:
- instrumenti iz odstavka 3,
- instrumenti iz člena 18(3) Direktive 79/267/EGS,
- podrejene terjatve in instrumenti iz člena 35 in člena 36(3) Direktive 2000/12/ES.
Če so deleži v drugi kreditni instituciji, investicijski družbi, finančni instituciji, zavarovalnici ali pozavarovalnici ali zavarovalnem holdingu pridobljeni začasno kot finančna pomoč za reorganizacijo z namenom ohranitve te osebe, lahko pristojni organ odstopi od zahteve uporabe določb glede zmanjšanja iz (a) in (b) četrtega pododstavka.
Kot alternativo odbitku postavk iz točk (a) in (b) četrtega pododstavka, ki jih ima zavarovalnica v kreditnih institucijah, investicijskih družbah in finančnih institucijah, lahko države članice svojim zavarovalnicam dovolijo, da smiselno uporabijo metode 1, 2 ali 3 iz Priloge I k Direktivi 2002/87/ES Evropskega parlamenta in Sveta z dne 16. decembra o dopolnilnem nadzoru kreditnih institucij, zavarovalnic in investicijskih družb v finančnem konglomeratu [22] Metoda 1 (Računovodska konsolidacija) se uporabi samo, če pristojni organ zaupa v raven integracije upravljanja in notranjih kontrol za osebe, ki bi bile zajete v konsolidacijo. Izbrana metoda se naj uporablja dosledno in dalj časa.
Države članice lahko zagotovijo, da zavarovalnicam, ki so predmet dopolnilnega nadzora po Direktivi 98/78/ES ali dopolnilnega nadzora po Direktivi 2002/87/ES pri izračunavanju minimalnega kapitala skladno z določbami te direktive ni treba odbiti postavk iz (a) in (b) četrtega pododstavka, ki jih imajo v kreditnih institucijah, investicijskih družbah, finančnih institucijah, zavarovalnicah in pozavarovalnicah ali zavarovalnih holdingih, ki so vključene v dopolnilni nadzor.
Za namene odbitka udeležb iz tega odstavka udeležba pomeni udeležbo v smislu člena 1(f) Direktive 98/78/ES."
Člen 23
Spremembe Direktive 79/267/EGS
Direktiva 79/267/EGS se spremeni, kakor sledi:
1. vstavi se naslednji člen:
"Člen 12a
1. Posvet s pristojnimi organi druge vključene države članice je potreben pred izdajo dovoljenja za opravljanje poslov zavarovalnici za življenjska zavarovanja, ki je:
(a) hčerinsko podjetje zavarovalnice z dovoljenjem za poslovanje v drugi državi članici; ali
(b) hčerinsko podjetje matičnega podjetja zavarovalnice z dovoljenjem za poslovanje v drugi državi članici; ali
(c) ki jo obvladuje ista oseba, fizična ali pravna, ki obvladuje zavarovalnico z dovoljenjem za poslovanje v drugi državi članici.
2. S pristojnim organom vključene države članice, ki je odgovoren za nadzor nad kreditnimi institucijami ali investicijskimi družbami, se je treba posvetovati pred izdajo dovoljenja za opravljanje poslov zavarovalnici za življenjska zavarovanja, ki je:
(a) hčerinsko podjetje kreditne institucije ali investicijske družbe z dovoljenjem za opravljanje poslov v Skupnosti; ali
(b) hčerinsko podjetje matične kreditne institucije ali investicijske družbe z dovoljenjem za opravljanje poslov v Skupnosti; ali
(c) ki jo obvladuje ista oseba, fizična ali pravna, ki obvladuje kreditno institucijo ali investicijsko družbo z dovoljenjem za opravljanje poslov v Skupnosti.
3. Ustrezni pristojni organi iz odstavkov 1 in 2 se med seboj posvetujejo predvsem glede ocenjevanja primernosti delničarjev ter ugleda in izkušenj direktorjev, ki so vključeni v upravljanje druge osebe iste skupine. Drug drugemu sporočijo podatke o primernosti delničarjev ter dobrem imenu in izkušnjah direktorjev, ki so za druge pristojne organe pomembni pri izdaji dovoljenj za opravljanje poslov kakor tudi pri rednem ocenjevanju izpolnjevanja pogojev poslovanja."
2. členu 18(2) se dodajo naslednji odstavki:
"Razpoložljiv minimalni kapital se zmanjša za naslednje postavke:
(a) udeležbe življenjske zavarovalnice v
- zavarovalnicah v smislu člena 6 te direktive, člena 6 Direktive 73/239/EGS [23], ali člena 1(b) Direktive 98/78/ES Evropskega parlamenta in Sveta [24],
- pozavarovalnicah v smislu člena 1(c) Direktive 98/78/ES,
- zavarovalnih holdingih v smislu člena 1(i) Direktive 98/78/ES,
- kreditnih institucijah in finančnih institucijah v smislu člena 1(1) in (5) Direktive 2000/12/ES Evropskega parlamenta in Sveta [25],
- investicijskih družbah in finančnih institucijah v smislu člena 1(2) Direktive 93/22/EGS [26] in členov 2(4) in 2(7) Direktive 93/6/EGS [27];
(b) vsako med naslednjimi postavkami, ki jih ima življenjska zavarovalnica v odnosu do oseb iz točke (a), v katerih je udeležena:
- instrumenti iz odstavka 3,
- instrumenti iz člena 16(3) Direktive 73/239/EGS,
- podrejene terjatve in instrumenti iz člena 35 in člena 36(3) Direktive 2000/12/ES.
Države članice lahko zagotovijo, da zavarovalnicam, ki so predmet dopolnilnega nadzora po Direktivi 98/78/ES ali dopolnilnega nadzora po Direktivi 2002/87/ES pri izračunavanju minimalnega kapitala skladno z določbami te direktive ni treba odbiti postavk iz (a) in (b) tretjega pododstavka, ki jih imajo v kreditnih institucijah, investicijskih družbah, finančnih institucijah, zavarovalnicah in pozavarovalnicah ali zavarovalnih holdingih, ki so vključene v dopolnilni nadzor.
Za namene odbitka udeležb iz tega odstavka udeležba pomeni udeležbo v smislu člena 1(f) Direktive 98/78/ES."
Člen 24
Spremembe Direktive 92/49/EGS
Direktiva 92/49/EGS se spremeni, kakor sledi:
1. v člen 15 se vstavi naslednji odstavek:
"1a. Če deleže iz odstavka 1 pridobi zavarovalnica, kreditna institucija ali investicijska družba z dovoljenjem za poslovanje v drugi državi članici, ali matično podjetje take osebe, ali fizična ali pravna oseba, ki tako osebo obvladuje, in če bi kot posledica take pridobitve podjetje, v katerem kupec želi imeti delež, postalo podrejeno ali predmet obvladovanja s strani kupca, je pogoj za oceno pridobitve predhodni posvet iz člena 12a Direktive 73/239/EGS."
2. člen 16(5c) se nadomesti z naslednjim:
"5c. Ta člen ne preprečuje pristojnim organom, da sporočajo
- centralnim bankam in drugim organom s podobno funkcijo v vlogi monetarnih organov,
- drugim državnim organom, ki so pristojni za nadzorovanje plačilnih sistemov,
podatke, ki jih potrebujejo za opravljanje svojih nalog, niti ne preprečuje tem organom ali institucijam, da bi pristojnim organom sporočali podatke, ki jih te potrebujejo za namene odstavka 4. Za tako pridobljene podatke veljajo pogoji poslovne skrivnosti, ki jih določa ta člen."
Člen 25
Spremembe Direktive 92/96/EGS
Direktiva 92/96/EGS se spremeni, kakor sledi:
1. v člen 14 se vstavi naslednji odstavek:
"1a. Če deleže iz odstavka 1 pridobi zavarovalnica, kreditna institucija ali investicijska družba z dovoljenjem za poslovanje v drugi državi članici, ali matično podjetje take osebe, ali fizična ali pravna oseba, ki tako osebo obvladuje, in če bi kot posledica take pridobitve podjetje, v katerem kupec želi imeti delež, postalo podrejeno ali predmet obvladovanja s strani kupca, je pogoj za oceno nakupa predhodni posvet iz člena 12a Direktive 73/239/EGS."
2. člen 15(5c) se nadomesti z naslednjim:
"5c. Ta člen ne preprečuje pristojnim organom, da sporočajo
- centralnim bankam in drugim organom s podobno funkcijo v vlogi monetarnih organov,
- drugim državnim organom, ki so pristojni za nadzorovanje plačilnih sistemov, kjer je to ustrezno,
podatke, ki jih potrebujejo za opravljanje svojih nalog, niti ne preprečuje tem organom ali institucijam, da bi pristojnim organom sporočali podatke, ki jih te potrebujejo za namene odstavka 4. Za tako pridobljene podatke veljajo pogoji poslovne skrivnosti, ki jih določa ta člen."
Člen 26
Spremembe Direktive 93/6/EGS
V členu 7(3) Direktive 93/6/EGS se prva in druga alinea nadomestita z naslednjim:
"— "finančni holding" pomeni finančno institucijo, katere hčerinska podjetja so izključno ali pretežno investicijske družbe ali druge finančne institucije, med katerimi je najmanj ena investicijska družba, in ki ni mešani finančni holding v smislu Direktive 2002/87/ES Evropskega parlamenta in Sveta z dne 16. decembra 2002 o dopolnilnem nadzoru kreditnih institucij, zavarovalnic in investicijskih družb v finančnem konglomeratu [29],
— "mešani holding" pomeni matično podjetje, ki ni finančni holding ali investicijska družba ali mešani finančni holding v smislu Direktive 2002/87/ES, katerega hčerinska podjetja zajemajo najmanj eno investicijsko družbo."
Člen 27
Spremembe Direktive 93/22/EGS
Direktiva 93/22/EGS se spremeni, kakor sledi:
1. členu 6 se dodajo naslednji odstavki:
"Posvet s pristojnimi organi vključene države članice, ki so odgovorni za nadzorovanje kreditnih institucij ali zavarovalnic, je potreben pred izdajo dovoljenja za opravljanje poslov investicijski družbi, ki je:
(a) hčerinsko podjetje kreditne institucije ali zavarovalnice z dovoljenjem za opravljanje poslov v Skupnosti; ali
(b) hčerinsko podjetje matične kreditne institucije ali zavarovalnice z dovoljenjem za opravljanje poslov v Skupnosti; ali
(c) ki jo obvladuje ista oseba, fizična ali pravna, ki obvladuje kreditno institucijo ali zavarovalnico z dovoljenjem za opravljanje poslov v Skupnosti.
Ustrezni pristojni organi iz odstavkov 1 in 2 se med seboj posvetujejo predvsem glede ocenjevanja primernosti delničarjev ter dobrega imena in izkušenj direktorjev, ki so vključeni v upravljanje druge osebe iste skupine. Drug drugemu sporočijo podatke o primernosti delničarjev ter dobrem imenu in izkušnjah direktorjev, ki so za druge pristojne organe pomembni pri izdaji dovoljenj za opravljanje poslov kakor tudi pri rednem ocenjevanju izpolnjevanja pogojev poslovanja."
2. člen 9(2) se nadomesti z naslednjim:
"2. Če deleže iz odstavka 1 pridobi investicijska družba, kreditna institucija ali zavarovalnica, ki ima dovoljenje za poslovanje v drugi državi članici, ali matično podjetje investicijske družbe, kreditne institucije ali zavarovalnice, ki ima dovoljenje za poslovanje v drugi državi članici, ali fizična ali pravna oseba, ki obvladuje investicijsko družbo, kreditno institucijo ali zavarovalnico, ki ima dovoljenje za poslovanje v drugi državi članici, in če bi kot posledica take pridobitve podjetje, v katerem kupec želi imeti delež, postalo podrejeno ali predmet obvladovanja s strani kupca, je pogoj za oceno pridobitve predhodni posvet iz člena 6."
Člen 28
Spremembe Direktive 98/78/ES
Direktiva 98/78/ES se spremeni, kakor sledi:
1. v členu 1 se točke (g), (h) in (j) nadomestijo z naslednjim:
"(g) "udeleženo podjetje" pomeni podjetje, ki je bodisi matično podjetje bodisi drugo udeleženo podjetje, ali podjetje, ki je z drugim podjetjem povezano v smislu člena 12(1) Direktive 83/349/EGS;
(h) "povezano podjetje" pomeni hčerinsko podjetje ali drugo podjetje, v katerem so udeležena druga podjetja, ali podjetje, ki je z drugim podjetjem povezano v smislu člena 12(1) Direktive 83/349/EGS;
(i) "zavarovalni holding" pomeni matično podjetje, katerega glavna dejavnost je pridobiti in obdržati udeležbe v hčerinskih podjetjih, če so ta hčerinska podjetja izključno ali pretežno zavarovalnice, pozavarovalnice ali zavarovalnice držav nečlanic, pri čemer je najmanj eno hčerinsko podjetje zavarovalnica, in ki ni mešani finančni holding v smislu Direktive 2002/87/ES Evropskega parlamenta in Sveta z dne 16. decembra 2002 o dopolnilnem nadzoru kreditnih institucij, zavarovalnic in investicijskih družb v finančnem konglomeratu [30];
(j) "mešani zavarovalni holding" pomeni matično podjetje, ki ni zavarovalnica, zavarovalnica države nečlanice ali mešani finančni holding v smislu Direktive 2002/87/ES, katerega hčerinska podjetja zajemajo vsaj eno zavarovalnico."
2. v členu 6(3) se doda naslednji stavek:
"Pristojni organ, ki je dal zahtevo, lahko, če želi, sodeluje pri preverjanju, če preverjanja ne opravi sam."
3. v členu 8(2) se prvi pododstavek nadomesti z naslednjim:
"Države članice zahtevajo, da imajo zavarovalnice vzpostavljene ustrezne postopke za upravljanje s tveganji in mehanizme notranjih kontrol, vključno z zanesljivimi postopki poročanja in računovodenja za ustrezno prepoznavanje, merjenje in kontrolo poslov, navedenih v odstavku 1. Države članice tudi zahtevajo, da zavarovalnice najmanj enkrat letno poročajo pristojnim organom o pomembnih poslih. Te procese in mehanizme pregledujejo pristojni organi."
4. vstavi se naslednji člen:
"Člen 10a
Sodelovanje s pristojnimi organi tretjih držav
1. Na zahtevo države članice ali na lastno pobudo lahko Komisija predloži Svetu predloge za sklepanje sporazumov z eno ali več tretjimi državami o sredstvih za izvajanje dopolnilnega nadzora nad:
(a) zavarovalnicami, ki imajo kot udeležena podjetja deleže v podjetjih v smislu člena 2, ki imajo sedež v tretji državi;
(b) zavarovalnicami v državi nečlanici, ki imajo kot udeležena podjetja deleže v podjetjih v smislu člena 2, ki imajo sedež v Skupnosti.
2. Sporazumi iz odstavka 1 skrbijo, da:
(a) pristojni organi držav članic lahko pridobijo podatke, ki jih potrebujejo za dopolnilni nadzor zavarovalnic, ki imajo sedež v Skupnosti in ki imajo hčerinska podjetja ali so udeležena v podjetjih zunaj Skupnosti; in
(b) pristojni organi tretjih držav lahko pridobijo podatke, ki jih potrebujejo za dopolnilni nadzor zavarovalnic, ki imajo sedež na njihovem ozemlju in ki imajo hčerinska podjetja ali so udeležena v podjetjih v eni ali več državah članicah.
3. Komisija in Odbor za zavarovanja proučita rezultat pogajanj iz odstavka 1 in nastali položaj.
Člen 10b
Upravni organ zavarovalnih holdingov
Države članice zahtevajo, da so osebe, ki uspešno opravljajo dejavnosti zavarovalnega holdinga, na dovolj dobrem glasu in imajo zadosti izkušenj za opravljanje teh nalog."
5. Prilogi I.1. B se doda naslednji odstavek:
"Če ni kapitalskih povezav med podjetji v zavarovalni skupini, pristojni organ določi, kateri sorazmerni delež se upošteva."
6. v Prilogi I.2 se doda naslednja točka:
"2.4 a Povezane kreditne institucije, investicijske družbe in finančne institucije
Pri izračunavanju prilagojene solventnosti zavarovalnice, ki je udeleženo podjetje v kreditni instituciji, investicijski družbi ali finančni instituciji, se smiselno uporabijo pravila iz člena 16(1) Direktive 73/239/EGS in člena 18 Direktive 79/267/EGS o odbitku take udeležbe, kakor tudi določbe o sposobnosti držav članic, da pod določenimi pogoji dovolijo uporabo drugih metod in dovolijo, da se te udeležbe ne odtegnejo."
Člen 29
Spremembe Direktive 2000/12/ES
Direktiva 2000/12/ES se spremeni:
1. člen 1 se spremeni, kakor sledi:
(a) točka (9) se nadomesti z naslednjim:
"9. "udeležba za namene konsolidiranega nadzora in za namene točk 15 in 16 člena 34(2)" pomeni udeležbo v smislu prvega stavka člena 17 Direktive 78/660/EGS, ali lastništvo, neposredno ali posredno, 20 % ali več glasovalnih pravic ali kapitala podjetja."
(b) točki (21) in (22) se nadomestita z naslednjim:
"21. "finančni holding" pomeni finančno institucijo, katere hčerinska podjetja so izključno ali pretežno kreditne institucije ali finančne institucije, med katerimi je najmanj ena kreditna institucija, in ki ni mešani finančni holding v smislu Direktive 2002/87/ES Evropskega parlamenta in Sveta z dne 16. decembra 2002 o dopolnilnem nadzoru kreditnih institucij, zavarovalnic in investicijskih družb v finančnem konglomeratu [31];
22. "mešani holding" pomeni matično podjetje, ki ni finančni holding ali kreditna institucija ali mešani finančni holding v smislu Direktive 2002/87/ES, katerega hčerinska podjetja zajemajo najmanj eno kreditno institucijo;"
2. členu 12 se dodajo naslednji odstavki:
"Posvet s pristojnimi organi vključene države članice, ki so pooblaščeni za nadzor zavarovalnic ali investicijskih družb, je potreben pred izdajo dovoljenja za opravljanje poslov kreditni instituciji, ki:
(a) je hčerinsko podjetje zavarovalnice ali investicijske družbe z dovoljenjem za opravljanje poslov v Skupnosti; ali
(b) je hčerinsko podjetje matične zavarovalnice ali investicijske družbe z dovoljenjem za opravljanje poslov v Skupnosti; ali
(c) jo obvladuje ista oseba, fizična ali pravna, ki obvladuje zavarovalnico ali investicijsko družbo z dovoljenjem za opravljanje poslov v Skupnosti.
Pristojni nadzorni organi iz odstavkov 1 in 2 se med seboj posvetujejo predvsem glede ocenjevanja primernosti delničarjev ter dobrega imena in izkušenj direktorjev, ki so vključeni v upravljanje druge osebe iste skupine. Drug drugemu sporočijo podatke o primernosti delničarjev ter dobrem imenu in izkušnjah direktorjev, ki so za druge pristojne organe pomembni pri izdajanju dovoljenj za opravljanje poslov kakor tudi pri rednem ocenjevanju izpolnjevanja pogojev poslovanja."
3. člen 16(2) se nadomesti z naslednjim:
"2. Če deleže iz odstavka 1 pridobi kreditna institucija, zavarovalnica ali investicijska družba, ki ima dovoljenje za poslovanje v drugi državi članici, ali matično podjetje kreditne institucije, zavarovalnice ali investicijske družbe, ki ima dovoljenje za poslovanje v drugi državi članici, ali fizična ali pravna oseba, ki obvladuje kreditno institucijo, zavarovalnico ali investicijsko družbo, ki ima dovoljenje za poslovanje v drugi državi članici, in če bi kot posledica take pridobitve podjetje, v katerem kupec želi imeti delež, postalo podrejeno ali predmet obvladovanja s strani kupca, je pogoj za oceno pridobitve predhodni posvet iz člena 12."
4. člen 34(2) se spremeni, kakor sledi:
(a) v prvem pododstavku se točki 12 in 13 nadomestita z naslednjim:
"12. deleži v drugih kreditnih in finančnih institucijah, ki presegajo 10 % kapitala teh institucij;
13. podrejeni dolg in instrumenti iz člena 35 in člena 36(3), ki jih ima kreditna institucija do kreditne ali finančne institucije, v kateri ima več kakor 10-odstotno udeležbo v kapitalu v vsakem posameznem primeru;
14. deleži v drugih kreditnih in finančnih institucijah do višine 10 % njihovega kapitala, podrejeni dolg in instrumenti iz člena 35 in člena 36(3), ki jih ima kreditna institucija do kreditne in finančne institucije, ki niso navedene v točkah 12 in 13 tega pododstavka, kadar skupna vsota teh deležev, podrejenega dolga in instrumentov presega 10 % lastnih virov te kreditne institucije, izračunano pred odbitkom postavk iz točk 12 do 16 tega pododstavka;
15. udeležbe v smislu člena 1(9), ki jih ima kreditna institucija v
- zavarovalnicah v smislu člena 6 Direktive 73/239/EGS, člena 6 Direktive 79/267/EGS ali člena 1(b) Direktive 98/78/ES Evropskega parlamenta in Sveta [32],
- pozavarovalnicah v smislu člena 1(c) Direktive 98/78/ES,
- zavarovalnih holdingih v smislu člena 1(i) Direktive 98/78/ES;
16. vsaka izmed naslednjih postavk, ki jih ima kreditna institucija v odnosu do oseb iz točke (15), v katerih je udeležena:
- instrumenti iz člena 16(3) Direktive 73/239/EGS,
- instrumenti iz člena 18(3) Direktive 79/267/EGS;"
(b) drugi pododstavek se nadomesti z naslednjim:
"Če so deleži v drugi kreditni instituciji, finančni instituciji, zavarovalnici ali pozavarovalnici ali zavarovalnem holdingu pridobljeni začasno kot finančna pomoč za reorganizacijo zaradi ohranitve te osebe, lahko pristojni organ odstopi od zahteve uporabe določb glede odbitkov iz točk 12 do 16.
Kot alternativo odbitku postavk iz točk 15 in 16 lahko države članice svojim kreditnim institucijam dovolijo, da smiselno uporabijo metode 1, 2 ali 3 iz Priloge I k Direktivi 2002/87/ES. Metoda 1 (Računovodska konsolidacija) se uporabi samo, če pristojni organ zaupa v raven integracije upravljanja in notranjih kontrol za osebe, ki bi bile zajete v konsolidacijo. Izbrana metoda naj se uporablja dosledno in dalj časa.
Države članice lahko zagotovijo, da pri izračunavanju lastnih virov na soloosnovi kreditnim institucijam, ki so predmet konsolidiranega nadzora skladno s poglavjem 3 ali dopolnilnega nadzora skladno z Direktivo 2002/87/ES, ni treba odbiti postavk iz točk 12 do 16, ki jih imajo v kreditnih institucijah, finančnih institucijah, zavarovalnicah ali pozavarovalnicah ali zavarovalnih holdingih, ki so vključene v konsolidirani ali dopolnilni nadzor.
Ta določba velja za vsa pravila varnega in skrbnega poslovanja, ki so usklajena s pravnimi akti Skupnosti."
5. člen 51(3) se nadomesti z naslednjim:
"3. Državam članicam ni treba uporabiti omejitev iz odstavkov 1 in 2 za deleže v zavarovalnicah, kakor določata Direktiva 73/239/EGS in Direktiva 79/267/EGS, ali v pozavarovalnicah, kakor določa Direktiva 98/78/ES."
6. zadnji stavek v členu 52(2) se nadomesti z naslednjim:
"Brez poseganja v člen 54a konsolidacija finančnega položaja finančnega holdinga v nobenem primeru ne pomeni, da morajo pristojni organi opravljati nadzorno vlogo v finančnem holdingu na solo osnovi."
7. člen 54 se spremeni, kakor sledi:
(a) v odstavku 1 se doda naslednji pododstavek:
"Če so podjetja povezana v smislu člena 12(1) Direktive 83/349/EGS, pristojni organi določijo, kako naj se konsolidacija izvede."
(b) v odstavku 4, prvi pododstavek, se črta tretja alinea;
8. vstavi se naslednji člen:
"Člen 54a
Upravni organ finančnih holdingov
Države članice zahtevajo, da so osebe, ki dejansko upravljajo poslovanje finančnega holdinga, na dovolj dobrem glasu in imajo zadosti izkušenj za opravljanje teh nalog."
9. vstavi se naslednji člen:
"Člen 55a
Posli v skupini z mešanimi holdingi
Brez poseganja v določbe naslova 4, poglavja 2, oddelka 3 te direktive države članice poskrbijo, da pristojni organi, ki so pooblaščeni za nadzorovanje kreditnih institucij, izvajajo splošen nadzor poslov med kreditno institucijo in mešanim holdingom ter njegovimi hčerinskimi podjetji, če je matično podjetje ene ali več kreditnih institucij mešani holding.
Pristojni organi zahtevajo, da imajo kreditne institucije vzpostavljene ustrezne postopke za upravljanje s tveganji in mehanizme notranjih kontrol, vključno z zanesljivimi postopki poročanja in računovodenja za ustrezno prepoznavanje, merjenje, spremljanje in nadzor poslov z matičnim mešanim holdingom in njegovimi hčerinskimi podjetji. Pristojni organi zahtevajo, da kreditne institucije poročajo o pomembnejših poslih s temi osebami, ki niso posli iz člena 48. Te postopke in pomembnejše posle pregledujejo pristojni organi.
Če posli v skupini ogrožajo finančni položaj kreditne institucije, pristojni organ, pooblaščen za nadzor institucije, sprejme ustrezne ukrepe."
10. v členu 56(7) se doda naslednji stavek:
"Pristojni organ, ki je dal zahtevo, lahko, če želi, sodeluje pri preverjanju, če preverjanja ne opravi sam."
11. vstavi se naslednji člen:
"Člen 56a
Matična podjetja iz tretjih držav
Če kreditna institucija, katere matično podjetje je kreditna institucija ali finančni holding s sedežem zunaj Skupnosti, ni predmet konsolidiranega nadzora v skladu s členom 52, pristojni organi preverijo, ali je kreditna institucija predmet konsolidiranega nadzora s strani pristojnih organov tretje države, ki je enak nadzoru, ki ga predpisujejo določbe člena 52. Preverjanje opravi pristojni organ, ki bi bil odgovoren za konsolidirani nadzor, če bi se uporabil četrti odstavek, na zahtevo matičnega podjetja ali katere koli regulirane osebe z dovoljenjem za poslovanje v Skupnosti ali na lastno pobudo. Ta pristojni organ se posvetuje z drugimi vključenimi pristojnimi organi.
Svetovalni odbor za bančništvo lahko da splošno navodilo, v katerem navede, ali bodo načini konsolidiranega nadzora pristojnih organov v tretjih državah dosegli cilje konsolidiranega nadzora iz tega poglavja, kar zadeva kreditne institucije, katerih matično podjetje ima sedež zunaj Skupnosti. Odbor redno pregleduje ta navodila in upošteva vse spremembe konsolidiranega nadzora, ki ga opravljajo pristojni organi.
Kot alternativo države članice dovolijo pristojnim organom, da uporabijo druge ustrezne tehnike nadzora, ki dosegajo cilje konsolidiranega nadzora kreditnih institucij. S temi tehnikami se mora strinjati pristojni organ, ki bi bil odgovoren za konsolidirani nadzor, po posvetovanju s drugimi vključenimi pristojnimi organi. Pristojni organi lahko predvsem zahtevajo ustanovitev finančnega holdinga s sedežem v Skupnosti, in uporabijo določbe o konsolidiranem nadzoru za konsolidiran položaj tega finančnega holdinga. Te metode morajo dosegati cilje konsolidiranega nadzora, ki so določeni v tem poglavju, in je o njih treba obvestiti druge pristojne organe v Skupnosti."
POGLAVJE V
DRUŽBE ZA UPRAVLJANJE
Člen 30
Družbe za upravljanje
Do nadaljnje uskladitve sektorskih predpisov države članice predpisujejo vključitev družb za upravljanje v naslednjih primerih:
(a) v obsegu konsolidiranega nadzora kreditnih institucij in investicijskih družb in/ali v obsegu dopolnilnega nadzora zavarovalnic v zavarovalni skupini; in
(b) če je skupina finančni konglomerat, v obsegu dopolnilnega nadzora v smislu te direktive.
Za izvajanje prvega odstavka države članice zagotovijo ali pooblastijo svoje pristojne organe, da se ti odločijo, po katerih sektorskih predpisih (bančni sektor, sektor zavarovalništva ali sektor naložbenih storitev) se družbe za upravljanje vključijo v konsolidiran in/ali dopolnilni nadzor iz (a) prvega odstavka. Za namene te določbe ustrezni sektorski predpisi glede oblike in obsega vključevanja finančnih institucij (če so družbe za upravljanje vključene v obseg konsolidiranega nadzora kreditnih institucij in investicijskih družb) in pozavarovalnic (če so družbe za upravljanje premoženja sredstev vključene v dopolnilni nadzor zavarovalnic) se smiselno uporabljajo za družbe za upravljanje. Za namene dopolnilnega nadzora iz (b) prvega odstavka se družbe za upravljanje štejejo za del tistega sektorja, v katerega so vključene zaradi določb iz (a) prvega odstavka.
Če je družba za upravljanje del finančnega konglomerata, se vsak sklic na pojem regulirane osebe in vsak sklic na pojem pristojnih organov in ustreznih pristojnih organov zato za namene te direktive razume, kot da vključuje družbe za upravljanje oziroma pristojne organe, pooblaščene za nadzorovanje družb za upravljanje. To se smiselno uporablja za skupine iz točke (a) prvega odstavka.
POGLAVJE VI
PREHODNE IN KONČNE DOLOČBE
Člen 31
Poročilo Komisije
1. Komisija do 11. avgusta 2007 predloži Odboru za finančne konglomerate iz člena 21 poročilo o običajnih postopkih v državah članicah in, če je potrebno, o potrebi po nadaljnjem usklajevanju glede
- vključevanja družb za upravljanje v nadzor na ravni skupine,
- izbire in uporabe metod za izračunavanje kapitalske ustreznosti iz Priloge I,
- opredelitve pomembnih poslov v skupini in pomembne koncentracije tveganja in nadzora poslov v skupini in koncentracije tveganja iz Priloge II, predvsem glede uvajanja količinskih omejitev in količinskih zahtev,
- časovne presledke, v katerih morajo finančni konglomerati opraviti izračun zahtevane kapitalske ustreznosti, kakor določa člen 6(2), in poročati koordinatorju o pomembni koncentraciji tveganja, kakor določa člen 7(2).
Komisija se posvetuje z Odborom, preden oblikuje svoje predloge.
2. Komisija v enem letu od datuma, ko je na mednarodni ravni sklenjen sporazum o predpisih za odpravo dvojne uporabe sestavin lastnih virov v finančnih skupinah, razišče, kako uskladiti določbe te direktive s temi mednarodnimi sporazumi in, če je potrebno, izdela ustrezne predloge.
Člen 32
Prenos
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Člen 33
Začetek veljavnosti
Ta direktiva začne veljati na dan objave v Uradnem listu Evropskih skupnosti.
Člen 34
Naslovniki
Ta direktiva je naslovljena na države članice.
Direktiva Komisije 2002/97/ES
z dne 16. decembra 2002
o spremembi prilog k direktivam Sveta 86/362/EGS, 86/363/EGS in 90/642/EGS o določanju najvišjih mejnih vrednosti ostankov pesticidov (2,4-D, triasulfuron in tifensulfuron-metil) v in na žitih, živilskih izdelkih živalskega izvora in nekaterih izdelkih rastlinskega izvora, vključno s sadjem in zelenjavo
(Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 86/362/EGS z dne 24. julija 1986 o določanju najvišjih mejnih vrednosti ostankov pesticidov v in na žitih [1],kakor je bila nazadnje spremenjena z Direktivo Komisije 2002/79/ES [2]in zlasti člena 10 Direktive,
ob upoštevanju Direktive Sveta 86/363/EGS z dne 24. julija o določanju najvišjih mejnih vrednosti ostankov pesticidov v in na živilih živalskega izvora [3], kakor je bila nazadnje spremenjena z Direktivo 2002/79/ES, in zlasti člena 10 Direktive,
ob upoštevanju Direktive Sveta 90/642/EGS z dne 27. novembra 1990 o določanju najvišjih mejnih vrednosti ostankov pesticidov v in na nekaterih izdelkih rastlinskega izvora, vključno s sadjem in zelenjavo [4] kakor je bila nazadnje spremenjena z Direktivo 2002/79/ES, in zlasti člena 7 Direktive,
ob upoštevanju Direktive Sveta 91/414/EGS z dne 15. julija 1991 o dajanju fitofarmacevtskih sredstev v promet [5],kakor je bila nazadnje spremenjena z Direktivo Komisije 2002/81/ES [6], in zlasti člena 4(1)(f) Direktive,
ob upoštevanju naslednjega:
(1) Obstoječe aktivne snovi 2,4-D, triasulfuron in tifensulfuron-metil (zadevne aktivne snovi), so bile vključene v Prilogo I k Direktivi 91/414/EGS z Direktivami Komisije 2001/103/ES [7],2000/66/ES [8]in 2001/99/ES [9],v tem zaporedju, za uporabo kot herbicidi, vendar brez posebnih pogojev, ki bi imeli vpliv na posevke, ki se jih sme tretirati s fitofarmacevtskimi sredstvi, ki vsebujejo to aktivno snov.
(2) Vključitev teh aktivnih snovi v Prilogo I k Direktivi 91/414/EGS je temeljila na oceni predloženih informacij za predlagano uporabo. Informacije v zvezi s to uporabo so predložile nekatere države članice v skladu s členom 4(1)(f) Direktive 91/414/EGS. Razpoložljive informacije so bile ponovno pregledane in zadostujejo za določitev nekaterih najvišjih mejnih vrednosti ostankov.
(3) Kjer ni mejne vrednosti ostankov Skupnosti ali začasne mejne vrednosti ostankov, morajo države članice določiti začasno nacionalno mejno vrednost ostankov v skladu s členom 4(1)(f) Direktive 91/414/EGS, preden lahko odobrijo registracijo fitofarmacevtskih sredstev, ki vsebujejo to aktivno snov.
(4) Glede vključitve zadevne aktivne snovi v Prilogo I k Direktivi 91/414/EGS je bilo s tem povezano tehnično in znanstveno ocenjevanje dokončano v obliki poročila Komisije o pregledu. Poročilo je bilo dokončano dne 2. oktobra 2001 za snov 2,4-D, dne 13. julija 2000 za triasulfuron in 29. junija 2001 za tifensulfuron-metil. Poročila so določila sprejemljiv dnevni vnos na 0,05 mg/kg telesne teže/dan za 2,4-D, na 0,01 mg/kg telesne teže/dan za triasulfuron in na 0,01 mg/kg telesne teže/dan za tifensulfuron-metil. Doživljenjska izpostavljenost porabnikov živilskih proizvodov, tretiranih z zadevnimi aktivnimi snovmi, je bila ocenjena in ovrednotena v skladu s postopki Skupnosti. Upoštevane so bile tudi smernice, ki jih je objavila Svetovna zdravstvena organizacija [10]in mnenje Znanstvenega odbora za rastline [11] o uporabljeni metodologiji.Ugotovljeno je, da predlagane najvišje mejne vrednosti ostankov ne bodo vodile k prekoračitvi sprejemljivega dnevnega vnosa. Med ocenjevanjem in razpravami pred vključitvijo zadevnih aktivnih snovi v Prilogo I k Direktivi 91/414/EGS niso bili ugotovljeni toksični učinki, ki bi zahtevali določitev akutnih referenčnih odmerkov.
(5) Da bi zagotovili, da je porabnik primerno zavarovan pred izpostavljenostjo ostankom v ali na proizvodih kot posledice neregistrirane uporabe fitofarmacevtskega sredstva, je smotrno določiti začasne mejne vrednosti ostankov na spodnji meji analitične določitve za vse take proizvode, ki so zajeti v Direktivah 86/362/EGS, 86/363/EGS in 90/642/EGS.
(6) Določitev teh začasnih mejnih vrednosti ostankov na ravni Skupnosti ne preprečuje državam članicam, da določijo začasne mejne vrednosti v skladu s členom 4(1)(f) Direktive 91/414/EGS in njeno Prilogo VI. Šteje se, da je štiriletni rok dovolj dolg, da omogoča razvoj nadaljnjih uporab zadevne aktivne snovi. Začasne najvišje mejne vrednosti ostankov bi morale po tem postati dokončne.
(7) Priloge k Direktivam 86/362/EGS, 86/363/EGS in 90/642/EGS bi morali zato ustrezno spremeniti.
(8) Komisija je z osnutkom te direktive seznanila Svetovno trgovinsko organizacijo, prejete pripombe pa je upoštevala pri dokončnem oblikovanju Direktive. Možnost določitve uvozne tolerančne mejne vrednosti za posebne kombinacije pesticid/pridelek bo Komisija preučila na podlagi sprejemljivih predloženih podatkov.
(9) Ta direktiva je v skladu z mnenjem Stalnega odbora za prehranjevalno verigo in zdravje živali –
SPREJELA NASLEDNJO DIREKTIVO:
Člen 1
V Del A Priloge II k Direktivi 86/362/EGS se doda naslednja najvišja mejna vrednost ostankov pesticidov:
Triasulfuron 0,05 žita
Člen 2
V Del B Priloge II k Direktivi 86/363/EGD se doda naslednje najvišje mejne vrednosti ostankov pesticidov:
"Ostanek pesticida Mejna vrednost (mg/kg)
Člen 3
Najvišje mejne vrednosti ostankov pesticidov za zadevne aktivne snovi, kakor je prikazano v Prilogi k tej direktivi, se dodajo v Prilogo II k Direktivi 90/642/EGS.
Člen 4
Države članice sprejmejo zakone in druge predpise, potrebne za uskladitev s to direktivo, najpozneje do 30. junija 2003. O tem takoj obvestijo Komisijo.
Te predpise uporabljajo od 1. julija 2003.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Člen 5
Ta direktiva začne veljati dvajseti dan po objavi v Uradnem listu Evropskih skupnosti.
Člen 6
Ta direktiva je naslovljena na države članice.
Uredba Komisije (ES) št. 204/2002
z dne 19. decembra 2001
o spremembah Uredbe Sveta (EGS) št. 3696/93 o statistični klasifikaciji proizvodov po dejavnosti (CPA) v Evropski gospodarski skupnosti
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 3696/93 z dne 29. oktobra 1993 o statistični klasifikaciji proizvodov po dejavnosti v Evropski gospodarski skupnosti [1], kakor je bila spremenjena z Uredbo Komisije (ES) št. 1232/98 [2], ter zlasti členov 5(b) in 6 Uredbe,
ob upoštevanju naslednjega:
(1) Uredba (EGS) št. 3696/93 je vzpostavila statistično klasifikacijo proizvodov po dejavnosti, v nadaljnjem besedilu CPA, da bi se zadovoljile statistične potrebe Skupnosti.
(2) Zaradi ažuriranja statistične klasifikacije gospodarskih dejavnosti (splošno znane kot NACE Rev. 1) je treba CPA spremeniti.
(3) Zaradi revizije harmoniziranega sistema in kombinirane nomenklature (HS/KN) v skladu z Uredbo Komisije (ES) št. 2031/2001 z dne 6. avgusta 2001 o spremembi Priloge I k Uredbi Sveta (EGS) št. 2658/87 o tarifni in statistični nomenklaturi in o skupni carinski tarifi [3] je treba CPA spremeniti ter uskladiti in razjasniti besedila.
(4) CPA je treba spremeniti, da bi se ohranil mednarodni povezani sistem ter zagotovila konvergenca na mednarodni ravni.
(5) Uredbo (EGS) št. 3696/93 bi bilo zato treba ustrezno spremeniti.
(6) Ukrepi, predvideni s to uredbo, so v skladu z mnenjem Odbora za statistični program –
SPREJELA NASLEDNJO UREDBO:
Člen 1
Priloga k Uredbi (EGS) št. 3696/93 se nadomesti z besedilom iz Priloge k tej uredbi.
Člen 2
Ta uredba začne veljati 20. dan po objavi v Uradnem listu Evropskih skupnosti.
Uredba Komisije (ES) št. 315/2002
z dne 20. februarja 2002
o ugotavljanju cen svežih ali ohlajenih ovčjih trupov na reprezentativnih trgih Skupnosti
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2529/2001 z dne 19. decembra 2001 o skupni ureditvi trga za ovčje in kozje meso [1] in zlasti člena 20 in 24 Uredbe,
ob upoštevanju naslednjega:
(1) Uredba (ES) št. 2529/2001 vzpostavlja novi sistem premij, ki nadomešča sistem, določen v Uredbi Sveta (ES) št. 2467/98 z dne 3. novembra 1998 o skupni ureditvi trga za ovčje in kozje meso [2], kakor je bila nazadnje spremenjena z Uredbo (ES) št. 1669/2000 [3]. Zaradi jasnosti in upoštevanja novih režimov je treba uveljaviti nova pravila, ki naj nadomestijo tista, določena v Uredbi Komisije št. 1481/86 z dne 15. maja 1986 o določanju cen svežih ali ohlajenih trupov jagnjet na reprezentativnih trgih Skupnosti ter o ugotavljanju cen ovčjih trupov nekaterih drugih kakovosti v Skupnosti [4], kakor je bila nazadnje spremenjena z Uredbo (ES) št. 2877/2000 [5].
(2) Skladno s členom 20 Uredbe (ES) št. 2529/2001 države članice beležijo cene ovc in ovčjega mesa. Zato je treba določiti pravila za izvajanje poročanja o cenah.
(3) Cene so tiste, ki so zabeležene na reprezentativnih trgih ali trgih vsake države članice za različne kategorije svežih ali ohlajenih ovčjih trupov. Poleg tega se, če je v državi članici več kot en reprezentativni trg, upošteva aritmetično ali če je potrebno, ponderirano povprečje kotacij, zabeleženih na teh trgih.
(4) Cene, zabeležene na trgu, temeljijo na cenah trupov brez davka na dodano vrednost vendar brez odštevanja drugih dajatev. Tržne cene se beležijo glede na "maso trupov", kakor je opredeljeno v Odločbi Komisije 94/434/ES z dne 30. maja 1994 o določitvi podrobnih pravil za uporabo Direktive Sveta 93/25/EGS o izvajanju statističnih raziskav populacije ovc in koz, ki naj se opravijo v državah članicah [6], kakor je bila nazadnje spremenjena z Odločbo 1999/47/ES [7]. Vendar je treba dopustiti, da se ta opredelitev ne uporablja v primeru trupov mladih jagnjet, z maso med 9 in 16 kilogramov, tako da se lahko upošteva tržna praksa, po kateri imajo celi trupi z glavo in drobovino večjo prodajno vrednost.
(5) V nekaterih državah članicah se cene nanašajo na cene živih živali. Te cene je zato treba pretvoriti z ustreznimi koeficienti. Vendar lahko v regijah, kjer se posamezna cenitev živih živali opravlja, da bi ocenili maso trupov, ta pretvorba temelji na tej oceni.
(6) Da bi države članice pojasnile osnovo, na kateri zbirajo cene, bi morale uradno obvestiti Komisijo o izbranih reprezentativnih trgih in kategorijah trupov ter tehtanju ali relativnem pomenu tistih dejavnikov, ki se uporabljajo pri izračunu cen.
(7) Ukrepi, predvideni s to uredbo, so v skladu z mnenjem Upravljalnega odbora za ovce in koze –
SPREJELA NASLEDNJO UREDBO:
Člen 1
1. Države članice, katerih proizvodnja ovčjega mesa presega 200 ton na leto, najpozneje vsak četrtek sporočijo Komisiji cene svežih ali ohlajenih jagnječjih in ovčjih trupov.
2. Cene so tiste, ki so zabeležene v kotacijskih območjih iz člena 12 Uredbe (ES) št. 2529/2001 v državah članicah, ki izpolnjujejo zahteve, določene v odstavku 1. To so cene na debelo, ki so jih države članice zabeležile na reprezentativnem trgu ali trgih v tednu pred tistim, v katerem sporočijo podatke. Prej opredeljene države članice določijo reprezentativni trg oziroma trge. Cene se izračunajo na podlagi tržnih cen brez davka na dodano vrednost.
Člen 2
1. Tržne cene se beležijo glede na "maso trupov" v smislu Odločbe 94/434/ES.
Kadar se cene beležijo na podlagi različnih kategorij trupov, je cena na reprezentativnem trgu enaka povprečju cen, zabeleženih za navedene kategorije v obdobju sedmih dni prodaje na debelo, ponderiranem s koeficienti, ki jih določijo države članice, zato da bi se odražal relativni pomen vsake posamezne kategorije.
2. Za trupe jagnjet z maso do 16 kilogramov, in skladno z običajno trgovsko prakso se cene lahko zabeležijo pred evisceracijo in odstranitvijo glave.
Kadar se cene zabeležijo na podlagi žive mase, se cena za kilogram žive mase deli z najvišjim pretvorbenim koeficientom v višini 0,5. Vendar države članice lahko določijo višji koeficient za jagnjeta z maso do 28 kilogramov žive mase, če je običajna praksa, da trup vključuje glavo in drobovje.
V regijah, kjer beleženje cen temelji na posamezni oceni mase trupov jagnjet, temelji pretvorba na tej oceni.
Člen 3
1. Če imajo več kot en tržni dan v sedemdnevnem obdobju iz člena 2(1), je cena za vsako kategorijo aritmetično povprečje kotacij, zabeleženih vsak tržni dan.
2. Če je več reprezentativnih trgov v kotacijskem območju, je cena za to kotacijsko območje povprečje zabeleženih cen na teh trgih, ponderirana s koeficienti, ki jih določijo države članice, da bi se odražal relativni pomen vsakega trga ali vsake kategorije.
3. Vendar, če države članice nimajo na voljo nobenih podatkov, določijo cene na reprezentativnih trgih zlasti s sklicevanjem na zadnje znane cene.
Člen 4
Države članice uradno obvestijo Komisijo do 1. marca 2002 o:
(a) reprezentativnih trgih v vsakem kotacijskem območju;
(b) kategorijah trupov jagnjet;
(c) ponderjih in pretvorbenih koeficientih iz členov 2 in 3.
Države članice uradno obvestijo Komisijo o vseh spremembah predpisov v enem mesecu po teh spremembah.
Člen 5
Uredba (EGS) št. 1481/86 se razveljavi.
Člen 6
Ta uredba začne veljati tretji dan po objavi v Uradnem listu Evropskih skupnosti.
Uredba Komisije (ES) št. 538/2002
z dne 25. marca 2002
o dopolnitvi Priloge k Uredbi (ES) št. 2400/96 o vnosu določenih imen v "Register zaščitenih označb porekla in zaščitenih geografskih označb", določen v Uredbi Sveta (EGS) št. 2081/92 o zaščiti geografskih označb in označb porekla za kmetijske proizvode in živila
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2081/92 z dne 14. julija 1992 o zaščiti geografskih označb in označb porekla za kmetijske proizvode in živila [1], kakor je bila nazadnje spremenjena z Uredbo Komisije (ES) št. 2796/2000 [2], in zlasti člena 6(3) in (4) Uredbe,
ob upoštevanju naslednjega:
(1) V skladu s členom 5 Uredbe (EGS) št. 2081/92 je Grčija Komisiji poslala vlogo za registracijo imena "Πατάτα Kάτω Nενροκοπίον" (Patata Kato Nevrokopiou) kot geografsko označbo.
(2) V skladu s členom 6(1) navedene uredbe je ugotovljeno, da ta vloga izpolnjuje vse s tem določene zahteve in zlasti, da vsebuje vse zahtevane informacije v skladu s členom 4 Uredbe.
(3) Komisija po objavi v Uradnem listu Evropskih skupnosti [3] ni prejela nobenega ugovora po členu 7 Uredbe (EGS) št. 2081/92 v zvezi z imenom iz te priloge.
(4) Ime je torej treba vnesti v "Register zaščitenih označb porekla in zaščitenih geografskih označb" in ga tako zaščititi v vsej Skupnosti kot zaščiteno geografsko označbo.
(5) Priloga k tej uredbi dopolnjuje Prilogo k Uredbi Komisije (ES) št. 2400/96 [4], kakor je bila nazadnje spremenjena z Uredbo (ES) št. 245/2002 [5] –
SPREJELA NASLEDNJO UREDBO:
Člen 1
Ime v priloženi prilogi se doda v Prilogo k Uredbi (ES) št. 2400/96 in se ga vnese v skladu s členom 6(3) Uredbe (EGS) št. 2081/92 v "Register zaščitenih označb porekla in zaščitenih geografskih označb" kot zaščiteno geografsko označbo (ZGO).
Člen 2
Ta uredba začne veljati dvajseti dan po objavi v Uradnem listu Evropskih skupnosti.
Uredba Komisije (ES) št. 780/2002
z dne 8. maja 2002
o spremembi Uredbe (ES) št. 3063/93 o določitvi podrobnih pravil za uporabo Uredbe Sveta (EGS) št. 2019/93 v zvezi s programom pomoči za proizvodnjo medu posebne kakovosti
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 2019/93 z dne 19. julija 1993 o uvedbi posebnih ukrepov za manjše egejske otoke glede nekaterih kmetijskih proizvodov [1], kakor je bila nazadnje spremenjena z Uredbo (ES) št. 442/2002 [2], in zlasti člena 12(3) Uredbe,
ob upoštevanju naslednjega:
(1) Uredba (EGS) št. 2019/93 uvaja program pomoči za manjše egejske otoke za čebelje panje za proizvodnjo medu določene kakovosti. Člen 12 navedene uredbe, kakor je bila nazadnje spremenjena z Uredbo (ES) št. 442/2002, sedaj navaja "združenja čebelarjev", zato je treba terminologijo iz Uredbe Komisije (ES) št. 3063/93 [3] spremeniti.
(2) Da bi Uredbo (ES) št. 3063/93 posodobili, je treba črtati odstopanja za leto 1993 glede datumov za zahtevke za pomoč in izplačila, glede obveščanja Komisije o izplačani pomoči in glede odstotka zahtevkov za pomoč, ki se preverijo na kraju samem. Črtati je treba tudi sklicevanje na kmetijski menjalni tečaj.
(3) Uredbo (ES) št. 3063/93 je treba ustrezno spremeniti.
(4) Ukrepi, predvideni s to uredbo, so v skladu z mnenjem Upravljalnega odbora za perutninsko meso in jajca –
SPREJELA NASLEDNJO UREDBO:
2. V členu 2(2) se prvi stavek nadomesti z naslednjim: "Združenja čebelarjev predložijo program v potrditev grškim organom."
3. Člen 3 se spremeni:
(a) drugi pododstavek odstavka 1 se črta;
(b) prva alinea odstavka 2 se nadomesti z naslednjim: "— ime in naslov združenja čebelarjev ali ime, priimek in naslov čebelarja,".
4. V členu 4 se drugi odstavek črta.
5. Člen 5 se spremeni:
(a) v prvem odstavku se prva in druga alinea nadomestita: "— število združenj čebelarjev in število posameznih čebelarjev, ki so vložili zahtevek za pomoč,
— število čebeljih panjev, glede katerih so združenja čebelarjev in posamezni čebelarji vložili zahtevek za pomoč in jim je bila odobrena,";
(b) drugi odstavek se črta.
6. V prvem pododstavku člena 6(2) se drugi stavek črta.
7. Člen 8 se črta.
Člen 2
Ta uredba začne veljati tretji dan po objavi v Uradnem listu Evropskih skupnosti.
Uredba (ES) št. 1406/2002 Evropskega parlamenta in Sveta
z dne 27. junija 2002
o ustanovitvi Evropske agencije za pomorsko varnost
(Besedilo velja za EGP)
EVROPSKI PARLAMENT IN SVET EVROPSKE UNIJE STA -
ob upoštevanju Pogodbe o ustanovitvi Evropske skupnosti in zlasti člena 80(2) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
ob upoštevanju mnenja Odbora regij [3],
v skladu s postopkom, določenim v členu 251 Pogodbe [4],
ob upoštevanju naslednjega:
(1) V Skupnosti so bili sprejeti številni predpisi za povečanje varnosti in preprečevanje onesnaževanja okolja v pomorskem prometu. Za učinkovitost teh predpisov jih je treba uporabljati na ustrezen in enoten način v vsej Skupnosti. To bo zagotovilo enake pogoje, zmanjšalo izkrivljanje konkurence na podlagi gospodarskih prednosti, ki jih uživajo ladje, ki ne izpolnjujejo predpisov, in nagradilo resne akterje v pomorskem prometu.
(2) Nekatere naloge, ki se trenutno izvajajo na ravni Skupnosti ali na nacionalni ravni, bi lahko opravljalo specializirano strokovno telo. Vsekakor za pravilno uporabo zakonodaje Skupnosti na področju varnosti v pomorskem prometu in preprečevanja onesnaževanja z ladij, za spremljanje tega izvajanja in ocenjevanje uspešnosti obstoječih ukrepov obstaja potreba po tehnični in znanstveni podpori ter visoki stopnji stalnega strokovnega znanja in izkušenj. Zato obstaja potreba, da se v okviru obstoječe institucionalne strukture v Skupnosti in razmerja pooblastil ustanovi Evropska agencija za pomorsko varnost ("agencija").
(3) Na splošno naj agencija predstavlja tehnični organ, ki Skupnosti zagotavlja potrebna sredstva za učinkovito delovanje pri izboljšanju predpisov o varnosti v pomorskem prometu in preprečevanju onesnaževanja z ladij. Agencija naj pomaga Komisiji pri neprekinjenem procesu ažuriranja in razvoja zakonodaje Skupnosti na področju varnosti v pomorskem prometu in preprečevanja onesnaževanja z ladij ter zagotavljanju podpore za usklajeno in učinkovito uporabo take zakonodaje po vsej Skupnosti, tako da pomaga Komisiji pri opravljanju nalog, ki jih slednji nalagata obstoječa in bodoča zakonodaja Skupnosti na področju varnosti v pomorskem prometu in preprečevanja onesnaževanja z ladij.
(4) Za ustrezno doseganje namenov, za katere je agencija ustanovljena, je smiselno, da agencija opravlja številne druge pomembne naloge, katerih cilj je povečati varnost v pomorskem prometu in preprečiti onesnaževanje z ladij v vodah držav članic. V zvezi s tem naj agencija skupaj z državami članicami organizira ustrezna usposabljanja na področju pomorske inšpekcije in pristojnosti države zastave ter zagotovi tehnično podporo pri uporabi zakonodaje Skupnosti. Lajša naj sodelovanje med državami članicami in Komisijo, kakor je to predvideno v Direktivi Evropskega parlamenta in Sveta 2002/59/ES z dne 27. junija 2002 o vzpostavitvi sistema spremljanja in obveščanja za ladijski promet Skupnosti ter o razveljavitvi Direktive Sveta 93/75/EGS [5], in sicer z razvojem in delovanjem informacijskega sistema, potrebnega za doseganje ciljev navedene direktive, in podpira dejavnosti v zvezi s preiskavami hudih pomorskih nesreč. Komisiji in državam članicam naj zagotavlja objektivne, zanesljive in primerljive informacije in podatke o varnosti v pomorskem prometu in preprečevanju onesnaževanja z ladij, da jim tako omogoči sprejetje kakršnih koli potrebnih pobud za izboljšanje obstoječih predpisov in ocenjevanje njihove učinkovitosti. Znanje in izkušnje Skupnosti v zvezi z varnostjo v pomorskem prometu naj da na voljo državam, ki so zaprosile za pristop. Agencija naj bo odprta za udeležbo teh držav in drugih tretjih držav, ki so sklenile sporazume z Skupnostjo, pri čemer so sprejele in uporabljajo zakonodajo Skupnosti na področju varnosti v pomorskem prometu in preprečevanja onesnaževanja z ladij.
(5) Agencija naj daje prednost vzpostavitvi boljšega sodelovanja med državami članicami ter pripravlja in razširja najboljšo prakso v Skupnosti. To naj nato prispeva k splošnemu izboljšanju sistema varnosti v pomorskem prometu v Skupnosti, zmanjšanju nevarnosti pomorskih nesreč in onesnaževanja morja ter izgub človeških življenj na morju.
(6) Za ustrezno opravljanje nalog, podeljenih agenciji, je smiselno, da njeni uslužbenci opravljajo obiske v državah članicah zaradi spremljanja splošnega delovanja sistema Skupnosti za varnost v pomorskem prometu in preprečevanje onesnaževanja z ladij. Obiski naj se izvajajo v skladu s politiko, ki jo mora oblikovati upravni odbor agencije, in naj jih lajšajo organi držav članic.
(7) Agencija naj uporablja ustrezno zakonodajo Skupnosti v zvezi z dostopom javnosti do dokumentov in varstva posameznikov pri obdelavi osebnih podatkov. Javnosti in vsem zainteresiranim strankam naj daje objektivne, zanesljive in lahko razumljive informacije v zvezi s svojim delom.
(8) V zvezi s pogodbeno odgovornostjo agencije, ki jo ureja zakon, ki se uporablja za pogodbe agencije, naj bo za odločanje na podlagi arbitražne klavzule v pogodbi pristojno Sodišče. Sodišče je pristojno tudi za spore glede nadomestila škode, ki izhaja iz nepogodbene odgovornosti agencije.
(9) Za učinkovito izpolnitev nalog agencije bi morale biti Komisija in države članice zastopane v upravnem odboru, ki bi imel potrebna pooblastila za pripravo proračuna, preverjanje njegovega izvrševanja, sprejetje ustreznih finančnih predpisov, oblikovanje preglednih delovnih postopkov za sprejemanje odločitev agencije, potrditev njenega programa dela, preučitev prošenj držav članic za tehnično podporo, opredelitev politike obiskov v državah članicah in imenovanje izvršilnega direktorja. Zaradi izrazito tehničnega in znanstvenega položaja in nalog agencije je smiselno, da upravni odbor sestavljajo po en predstavnik vsake države članice in štirje predstavniki Komisije z visoko stopnjo strokovnega znanja in izkušenj. Za nadaljnjo zagotovitev najvišje stopnje strokovnega znanja in izkušenj v upravnem odboru ter vključitev tistih sektorjev, ki jih naloge agencije najbolj zadevajo, naj Komisija za člane upravnega odbora imenuje neodvisne strokovnjake iz teh sektorjev brez pravice glasovanja na podlagi njihovih osebnih zaslug in izkušenj na področju varnosti v pomorskem prometu in preprečevanja onesnaženja z ladij in ne kot predstavnike določenih strokovnih združenj.
(10) Dobro delovanje agencije zahteva, da je izvršilni direktor imenovan na podlagi zaslug ter dokazanih upravnih in vodstvenih sposobnosti, pa tudi usposobljenosti in izkušenj, pomembnih za varnost v pomorskem prometu in preprečevanje onesnaževanja z ladij, in da naloge opravlja popolnoma neodvisno in fleksibilno glede organizacije notranjega delovanja agencije. Izvršilni direktor naj pripravlja in sprejema vse potrebne ukrepe za zagotovitev ustrezne uresničitve delovnega programa agencije, vsako leto naj pripravi predlog splošnega poročila, ki ga predloži upravnemu odboru, pripravi naj načrt prihodkov in odhodkov agencije ter izvršuje proračun.
(11) Za zagotovitev popolne avtonomije in neodvisnosti agencije ji je treba zagotoviti avtonomni proračun, katerega prihodki se stekajo zlasti iz prispevkov Skupnosti.
(12) V zadnjih letih, ko je bilo ustanovljenih več decentraliziranih agencij, si je organ za izvrševanje proračuna prizadeval izboljšati preglednost in nadzor nad upravljanjem njim dodeljenih sredstev Skupnosti, zlasti v zvezi z upoštevanjem pristojbin v proračunu, finančnim nadzorom, pooblastili razbremenitve, prispevki v sistem pokojninskega zavarovanja in notranjim proračunskim postopkom (kodeksom ravnanja). Podobno naj za agencijo brez omejitev velja Uredba (ES) št. 1073/1999 Evropskega parlamenta in Sveta z dne 25. maja 1999o preiskavah Evropskega urada za boj proti goljufijam (OLAF) [6], agencija pa naj pristopi k Medinstitucionalnemu sporazumu z dne 25. maja 1999 med Evropskim parlamentom, Svetom Evropske unije in Komisijo Evropskih skupnosti o internih preiskavah Evropskega urada za boj proti goljufijam (OLAF) [7].
(13) V petih letih po začetku izvajanja dela agencije naj upravni odbor naroči neodvisno zunanjo oceno, da bi ocenil vpliv te uredbe, agencije in njenih delovnih postopkov na vzpostavitev visoke stopnje varnosti v pomorskem prometu in preprečevanja onesnaževanja z ladij -
SPREJELA NASLEDNJO UREDBO:
POGLAVJE I
CILJI IN NALOGE
Člen 1
Cilji
1. Ta uredba vzpostavlja Evropsko agencijo za pomorsko varnost (agencija) z namenom zagotovitve visoke, enotne in učinkovite stopnje varnosti v pomorskem prometu in preprečevanja onesnaževanja z ladij znotraj Skupnosti.
2. Agencija zagotavlja državam članicam in Komisiji potrebno tehnično in znanstveno podporo ter visoko stopnjo strokovnega znanja in izkušenj, da jim pomaga pravilno uporabljati zakonodajo Skupnosti na področju varnosti v pomorskem prometu in preprečevanja onesnaževanja z ladij, spremljati njeno uporabo in ocenjevati učinkovitost obstoječih ukrepov.
Člen 2
Naloge
Za zagotovitev, da se cilji iz odstavka 1 dosežejo na ustrezen način, agencija opravlja naslednje naloge:
(a) po potrebi pomaga Komisiji pri pripravljalnih delih za ažuriranje in razvoj zakonodaje Skupnosti na področju varnosti v pomorskem prometu in preprečevanja onesnaževanja z ladij, zlasti v skladu z razvojem mednarodne zakonodaje na tem področju. Navedena naloga vključuje analizo raziskovalnih projektov, opravljenih na področju varnosti v pomorskem prometu in preprečevanja onesnaževanja z ladij;
(b) Komisiji pomaga pri učinkovitem izvajanju zakonodaje Skupnosti na področju varnosti v pomorskem prometu in preprečevanja onesnaževanja z ladij po vsej Skupnosti. Agencija zlasti:
(i) spremlja splošno delovanje režima pomorske inšpekcije v Skupnosti, ki lahko vključuje obiske v državah članicah, in Komisiji predlaga vse morebitne izboljšave na navedenem področju;
(ii) Komisiji zagotavlja tehnično podporo, potrebno za sodelovanje pri delu tehničnih forumov v okviru Pariškega memoranduma o soglasju glede nadzora, ki ga opravlja pomorska inšpekcija;
(iii) Komisiji pomaga pri opravljanju vseh nalog, ki jih Komisiji nalagata obstoječa in bodoča zakonodaja Skupnosti o varnosti v pomorskem prometu in preprečevanju onesnaževanja z ladij, zlasti zakonodaja, ki ureja klasifikacijske zavode, varnost potniških ladij, pa tudi varnost, usposabljanje, izdajanje spričeval in stražarjenje ladijskih posadk;
(c) v sodelovanju z državami članicami:
(i) po potrebi organizira ustrezna usposabljanja na področjih, ki so v pristojnosti države pristanišča in države zastave;
(ii) razvija tehnične rešitve in zagotavlja tehnično podporo v zvezi z uporabo zakonodaje Skupnosti;
(d) lajša sodelovanje med državami članicami in Komisijo na področju, ki ga ureja Direktiva 2002/59/ES. Agencija zlasti:
(i) spodbuja sodelovanje med državami, ki mejijo na zadevna pomorska območja, na področjih, ki jih ureja navedena direktiva;
(ii) razvija in upravlja katerikoli informacijski sistem, potreben za izpolnitev ciljev navedene direktive;
(e) lajša sodelovanje med državami članicami in Komisijo pri razvoju skupne metodologije za preiskavo pomorskih nesreč v skladu z dogovorjenimi mednarodnimi načeli, ob upoštevanju različnih pravnih sistemov držav članic, pri zagotavljanju podpore državam članicam pri dejavnostih v zvezi s preiskavami resnih pomorskih nesreč in pri opravljanju analiz obstoječih poročil o preiskavi nesreč;
(f) Komisiji in državam članicam zagotavlja objektivne, zanesljive in primerljive informacije in podatke o varnosti v pomorskem prometu in onesnaževanju z ladjami, da jim omogoči podlago za ukrepe za izboljšanje varnosti v pomorskem prometu in preprečevanja onesnaževanja z ladjami ter ocenitev učinkovitosti obstoječih ukrepov. Take naloge vključujejo zbiranje, beleženje in ocenjevanje tehničnih podatkov na področjih varnosti v pomorskem prometu in pomorskega prometa, pa tudi na področju naključnega ali namernega onesnaževanja morja, sistematično izkoriščanje obstoječih zbirk podatkov, vključno z njihovim medsebojnim bogatenjem, ter po potrebi razvoj dodatnih zbirk podatkov. Na podlagi zbranih podatkov agencija pomaga Komisiji pri šestmesečni objavi informacij o ladjah, katerim je bil zavrnjen vstop v pristanišča Skupnosti po Direktivi Sveta 95/21/ES z dne 19. junija 1995 o uveljavitvi mednarodnih standardov za varnost ladij, preprečevanje onesnaževanja ter pogoje za življenje in delo na ladjah, ki uporabljajo pristanišča Skupnosti in plujejo v vodah v pristojnosti držav članic (pomorska inšpekcija) [8]. Agencija bo Komisiji in državam članicam pomagala pri njihovih dejavnostih za izboljšanje identifikacije in zasledovanja ladij, ki so izvedle nezakonite izpuste;
(g) med pogajanji z državami, ki so zaprosile za pristop, lahko agencija zagotavlja tehnično podporo v zvezi z uporabo zakonodaje Skupnosti na področju varnosti v pomorskem prometu in preprečevanja onesnaževanja z ladij. Navedena naloga je usklajena z obstoječimi območnimi programi sodelovanja in po potrebi vključuje organizacijo ustreznih usposabljanj.
Člen 3
Obiski v državah članicah
1. Za opravljanje nalog, podeljenih agenciji, lahko agencija izvaja obiske v državah članicah v skladu s politiko, ki jo opredeli upravni odbor. Nacionalni organi držav članic lajšajo delo osebja agencije.
2. Agencija obvesti zadevno državo članico o načrtovanem obisku, imenih pooblaščenih uslužbencev in datumu začetka obiska. Uslužbenci agencije, ki so pooblaščeni za izvajanje takšnih obiskov, izpolnijo to nalogo s predložitvijo odločbe izvršilnega direktorja agencije, ki določa namen in cilje njihovega obiska.
3. Ob koncu vsakega obiska agencija pripravi poročilo ter ga pošlje Komisiji in zadevni državi članici.
Člen 4
Preglednost in varstvo informacij
1. Pri obravnavi prošenj za dostop do dokumentov, ki jih ima agencija, agencija uporablja načela Uredbe Evropskega parlamenta in Sveta (ES) št. 1049/2001 z dne 30. maja 2001 o dostopu javnosti do dokumentov Evropskega parlamenta, Sveta in Komisije [9].
2. Agencija lahko na lastno pobudo objavi sporočila s področja svojih nalog. Zlasti zagotovi, da javnosti in vsem zainteresiranim stranem hitro daje objektivne, zanesljive in razumljive informacije o svojem delu.
3. Upravni odbor določi potrebne interne predpise za uporabo odstavkov 1 in 2.
4. Informacije, ki jih Komisija in agencija zbereta v skladu s to uredbo, so podvržene Uredbi (ES) št. 45/2001 Evropskega parlamenta in Sveta z dne 18. decembra 2000 o varstvu posameznikov v zvezi z obdelavo osebnih podatkov s strani institucij in organov Skupnosti ter o prostem pretoku takih podatkov [10].
POGLAVJE II
NOTRANJA ORGANIZACIJA IN DELOVANJE
Člen 5
Pravni status, območni centri
1. Agencija je organ Skupnosti. Je pravna oseba.
2. V vsaki državi članici agencija uživa najširšo pravno in poslovno sposobnost, ki jo nacionalna zakonodaja priznava pravnim osebam. Zlasti lahko pridobi ali odsvoji premičnine in nepremičnine ter je stranka v pravnih postopkih.
3. Na zahtevo Komisije lahko upravni odbor sklene, da bo v soglasju z zadevnimi državami članicami ustanovil območne centre, potrebne za opravljanje nalog v zvezi s spremljanjem plovbe in pomorskega prometa, kakor to določa Direktiva 2002/59/ES.
4. Agencijo predstavlja njen izvršilni direktor.
Člen 6
Osebje
1. Za osebje agencije veljajo kadrovski predpisi za uradnike Evropskih skupnosti, pogoji za zaposlitev drugih uslužbencev v Evropskih skupnostih in pravila, ki jih skupaj sprejmejo institucije Evropskih skupnosti zaradi izvajanja teh kadrovskih predpisov in pogojev za zaposlitev. Upravni odbor v soglasju s Komisijo sprejme potrebna podrobna izvedbena pravila.
2. Brez poseganja v člen 16 agencija v zvezi s svojim osebjem izvršuje pooblastila, ki jih kadrovski predpisi in pogoji za zaposlitev drugih uslužbencev podeljujejo organom za imenovanje.
3. Osebje agencije sestavljajo uradniki, ki jih Komisija ali države članice začasno dodelijo ali premestijo, in ostalo osebje, ki ga agencija pridobi v skladu s potrebami za opravljanje svojih nalog.
Člen 7
Privilegiji in imunitete
Za agencijo in njeno osebje velja Protokol o privilegijih in imunitetah Evropskih skupnosti.
Člen 8
Odgovornost
1. Pogodbeno odgovornost agencije ureja pravo, ki se uporablja za zadevno pogodbo.
2. Sodišče je pristojno za odločanje na podlagi katere koli arbitražne klavzule v pogodbi, ki jo sklene agencija.
3. V primeru nepogodbene odgovornosti agencija v skladu s splošnimi načeli, ki so skupni vsem pravnim redom držav članic, poravna vso škodo, ki jo povzročijo njene službe ali osebje med opravljanjem njihovih nalog.
4. V sporih glede nadomestila škode iz odstavka 3 je pristojno Sodišče.
5. Osebno odgovornost uslužbencev do agencije urejajo določbe kadrovskih predpisov in pogojev za zaposlitev, ki veljajo zanje.
Člen 9
Jeziki
1. Za agencijo veljajo določbe Uredbe št. 1 z dne 15. aprila 1958 o določitvi jezikov, ki se uporabljajo v Evropski gospodarski skupnosti [11].
2. Prevajalske storitve, ki so potrebne za delovanje agencije, zagotovi prevajalski center organov Evropske unije.
Člen 10
Ustanovitev upravnega odbora in njegova pooblastila
1. Ustanovi se upravni odbor.
2. Upravni odbor:
(a) imenuje izvršilnega direktorja v skladu s členom 16;
(b) vsako leto do 30. aprila sprejme splošno poročilo agencije za preteklo leto in ga pošlje državam članicam, Evropskemu parlamentu, Svetu in Komisiji;
(c) v okviru priprave programa dela preuči prošnje držav članic za tehnično podporo, kakor je navedeno v členu 2(c)(ii);
(d) vsako leto do 31. oktobra sprejme program dela agencije za naslednje leto, pri čemer upošteva mnenje Komisije, in ga pošlje državam članicam, Evropskemu parlamentu, Svetu in Komisiji;
Program dela sprejme brez poseganja v letni proračunski postopek Skupnosti. Če Komisija v 15 dneh po datumu sprejetja programa dela izrazi, da se z navedenim programom ne strinja, upravni odbor program ponovno preuči in ga sprejme, po potrebi v spremenjeni obliki, v dveh mesecih v drugi obravnavi bodisi z dvotretjinsko večino, vključno s predstavniki Skupnosti, bodisi s soglasjem vseh predstavnikov držav članic.
(e) pred začetkom finančnega leta sprejme končni proračun agencije ter ga po potrebi prilagodi glede na prispevek Skupnosti in vse druge prihodke agencije;
(f) določi postopke za sprejemanje odločitev izvršilnega direktorja;
(g) opredeli politiko obiskov, ki jih je treba izvesti po členu 3;
(h) opravlja svoje dolžnosti v zvezi s proračunom agencije po členih 18, 19 in 21;
(i) izvršuje disciplinsko oblast nad izvršilnim direktorjem in vodji enot iz člena 15(3);
(j) sprejme svoj poslovnik.
Člen 11
Sestava upravnega odbora
1. Upravni odbor sestavljajo po en predstavnik vsake države članice, štirje predstavniki Komisije, pa tudi štirje predstavniki iz najbolj zadevnih strokovnih sektorjev, ki jih imenuje Komisija in nimajo pravice glasovanja.
Člani odbora se imenujejo na podlagi njihovih izkušenj in strokovnega znanja na področju varnosti v pomorskem prometu in preprečevanja onesnaževanja z ladjami.
2. Vsaka država članica in Komisija imenujeta svoje člane upravnega odbora, pa tudi namestnika, ki bo zastopal člana v primeru njegove odsotnosti.
3. Mandat traja pet let. Mandat se lahko enkrat obnovi.
4. Po potrebi se udeležba predstavnikov tretjih držav in pogoji zanjo uredijo z dogovori iz člena 17(2).
Člen 12
Predsedstvo upravnega odbora
1. Upravni odbor med svojimi člani izvoli predsednika in njegovega namestnika. Namestnik samodejno nadomesti predsednika, če je temu preprečeno opravljanje njegovih dolžnosti.
2. Mandat predsednika in namestnika predsednika traja tri leta in poteče s prenehanjem njunega članstva v upravnem odboru. Mandata se lahko enkrat obnovita.
Člen 13
Zasedanja
1. Upravni odbor skliče predsednik.
2. Izvršilni direktor agencije sodeluje v razpravah.
3. Upravni odbor se redno sestane najmanj dvakrat letno. Poleg tega se sestane na pobudo predsednika, na zahtevo Komisije ali tretjine držav članic.
4. Pri zaupnih zadevah ali pri navzkrižju interesov lahko upravni odbor sklene, da posebne točke dnevnega reda preuči ob odsotnosti članov, ki so imenovani kot predstavniki najbolj zadevnih strokovnih sektorjev. Podrobna pravila za uporabo te določbe se lahko določijo v poslovniku.
5. Upravni odbor lahko povabi katero koli osebo, katere mnenje utegne biti zanimivo, da se udeleži zasedanja kot opazovalka.
6. Članom upravnega odbora lahko s pridržkom določb poslovnika pomagajo svetovalci ali strokovnjaki.
7. Sekretariat za upravni odbor zagotovi agencija.
Člen 14
Glasovanje
1. Upravni odbor odloča z dvotretjinsko večino svojih članov, ki imajo pravico glasovanja.
2. Vsak član ima en glas. Izvršilni direktor agencije ne glasuje.
Ob odsotnosti člana je do glasovalne pravice upravičen njegov namestnik.
3. Poslovnik določa podrobnejši način glasovanja, zlasti pogoje, v katerih član nastopa v imenu drugega člana.
Člen 15
Dolžnosti in pooblastila izvršilnega direktorja
1. Agencijo vodi njen izvršilni direktor, ki je pri izvajanju njegovih dolžnosti popolnoma neodvisen, brez poseganja v ustrezne pristojnosti Komisije in upravnega odbora.
2. Izvršilni direktor ima naslednje dolžnosti in pooblastila:
(a) pripravlja program dela in ga po posvetu s Komisijo predloži upravnemu odboru. Stori vse potrebno za njegovo izvajanje. Odziva se na vse prošnje za podporo Komisije ali držav članic v skladu s členom 10(2)(c);
(b) po posvetu s Komisijo in v skladu s politiko, ki jo določi upravni odbor v skladu s členom 10(2)(g), odloča o izvedbi obiskov, ki so predvideni v členu 3;
(c) stori vse potrebno, vključno s sprejetjem internih upravnih navodil in objavo obvestil, da zagotovi delovanje agencije v skladu z določbami te uredbe;
(d) organizira učinkovit sistem spremljanja, ki je namenjen primerjavi dosežkov agencije z njenimi operativnimi cilji. Na podlagi tega izvršilni direktor vsako leto pripravi predlog splošnega poročila in ga predloži upravnemu odboru. Oblikovati mora postopke za redno ocenjevanje, ki so v skladu s priznanimi strokovnimi standardi;
(e) v zvezi z osebjem izvršuje pooblastila po členu 6(2);
(f) pripravlja načrt prihodkov in odhodkov agencije v skladu s členom 18 in izvršuje proračun v skladu s členom 19.
3. Izvršilnemu direktorju lahko pomaga en vodja enote ali več. Če je izvršilni direktor odsoten ali zadržan, ga nadomesti eden od vodij.
Člen 16
Imenovanje izvršilnega direktorja
1. Izvršilnega direktorja agencije imenuje upravni odbor na podlagi zaslug ter dokazanih upravnih in vodstvenih sposobnosti, pa tudi usposobljenosti in izkušenj, pomembnih za varnost v pomorskem prometu in preprečevanje onesnaževanja z ladjami. Upravni odbor odloči s štiripetinsko večino vseh članov, ki imajo pravico glasovanja. Komisija lahko predlaga enega kandidata ali več.
Izvršilnega direktorja lahko razreši upravni odbor po istem postopku.
2. Mandat izvršilnega direktorja traja pet let. Mandat se lahko enkrat obnovi.
Člen 17
Udeležba tretjih držav
1. Agencija je odprta za udeležbo tretjih držav, ki so z Evropsko skupnostjo sklenile sporazume, pri čemer so sprejele in uporabljajo zakonodajo Skupnosti na področjih varnosti v pomorskem prometu in preprečevanja onesnaževanja z ladij.
2. Po ustreznih določbah teh sporazumov se bodo pripravili ukrepi, ki med drugim določajo naravo, obseg in podrobna pravila za udeležbo teh držav pri delu agencije, vključno z določbami o finančnih prispevkih in osebju.
POGLAVJE III
FINANČNE ZAHTEVE
Člen 18
Proračun
1. Prihodke agencije sestavljajo:
(a) prispevek Skupnosti;
(b) morebitni prispevki katere koli tretje države, ki je udeležena pri delu agencije v skladu s členom 17;
(c) dajatve za objavo, usposabljanje in vse druge storitve, ki jih zagotavlja agencija.
2. Odhodki agencije zajemajo kadrovske, upravne in operativne stroške ter stroške za infrastrukturo.
3. Izvršilni direktor pripravi načrt prihodkov in odhodkov agencije za naslednje finančno leto in ga skupaj z organizacijsko shemo pošlje upravnemu odboru.
4. Prihodki in odhodki morajo biti uravnoteženi.
5. Upravni odbor vsako leto najpozneje do 30. aprila sprejme osnutek proračuna z okvirnim programom dela ter ga pošlje Komisiji in tretjim državam, ki so udeležene pri delu agencije v skladu s členom 17;
Na podlagi navedenega osnutka proračuna Komisija določi ustrezne načrte odhodkov v predhodnem predlogu splošnega proračuna Evropske unije, ki ga predloži Svetu po členu 272 Pogodbe. Upoštevati mora obseg odobrenega načrta proračuna Skupnosti za naslednja leta.
6. Po sprejetju splošnega proračuna Evropske unije upravni odbor sprejme proračun agencije in končni program dela ter ju po potrebi prilagodi prispevku Skupnosti. Brez odlašanja ju pošlje Komisiji, organu za izvrševanje proračuna in tretjim državam, ki so udeležene pri delu agencije.
Člen 19
Izvrševanje in nadzor proračuna
1. Proračun agencije izvršuje izvršilni direktor.
2. Nadzor nad obveznostmi, plačili vseh stroškov in nadzor nad vsemi obstoječimi prihodki agencije ter njihovimi izterjavami opravlja finančni nadzornik Komisije.
3. Vsako leto najpozneje do 31. marca izvršilni direktor predloži Komisiji, upravnemu odboru in Računskemu sodišču podrobne račune o prihodkih in odhodkih v predhodnem finančnem letu.
Računsko sodišče preuči te račune v skladu s členom 248 Pogodbe. Vsako leto objavi poročilo o dejavnostih agencije.
4. Na priporočilo upravnega odbora Evropski parlament razreši izvršilnega direktorja agencije glede izvrševanja proračuna.
Člen 20
Boj proti goljufijam
1. V boju proti goljufijam, korupciji in drugim nezakonitim dejavnostim se brez omejitev uporabljajo določbe Uredbe (ES) št. 1073/1999 Evropskega parlamenta in Sveta.
2. Agencija pristopi k Medinstitucionalnemu sporazumu z dne 25. maja 1999 o internih preiskavah OLAF in brez odlašanja izda ustrezne predpise, ki veljajo za vso njeno osebje.
3. Sklepi o financiranju ter iz njih izhajajoči izvedbeni sporazumi in instrumenti izrecno določajo, da lahko Računsko sodišče in OLAF po potrebi opravita kontrolo na kraju samem nad prejemniki sredstev agencije in službami, odgovornimi za njihovo razdelitev.
Člen 21
Finančne določbe
Po prejemu soglasja Komisije in mnenja Računskega sodišča upravni odbor sprejme Finančno uredbo agencije. Ta finančna uredba zlasti določa postopek, ki ga je treba uporabiti za pripravo in izvrševanje proračuna agencije v skladu s členom 142 Finančne uredbe z dne 21. decembra 1977 za splošni proračun Evropskih skupnosti [12].
POGLAVJE IV
KONČNE DOLOČBE
Člen 22
Ocenjevanje
1. V petih letih po začetku izvajanja dela agencije upravni odbor naroči neodvisno zunanjo oceno izvajanja te uredbe. Komisija da agenciji na voljo vse informacije, ki jih slednja potrebuje za navedeno oceno.
2. Pri ocenjevanju se preveri vpliv te uredbe, agencije in njenih delovnih postopkov na vzpostavitev visoke stopnje varnosti v pomorskem prometu in preprečevanja onesnaževanja z ladij. V soglasju s Komisijo in po posvetu z udeleženimi strankami upravni odbor izda posebno naročilo.
3. Upravni odbor prejme oceno in Komisiji izda priporočila v zvezi s spremembami te uredbe, agencije in njenih delovnih postopkov. Komisija predloži rezultate ocene in priporočila Evropskemu parlamentu in Svetu ter jih objavi.
Člen 23
Začetek dejavnosti agencije
Agencija začne delovati v dvanajstih mesecih po začetku veljavnosti te uredbe.
Člen 24
Začetek veljavnosti
Ta uredba začne veljati dvajseti dan po objavi v Uradnem listu Evropskih skupnosti.
Ta uredba je v celoti zavezujoča in se neposredno uporablja v vseh državah članicah.
Uredba (ES) št. 1774/2002 Evropskega parlamenta in Sveta
z dne 3. oktobra 2002
o določitvi zdravstvenih pravil za živalske stranske proizvode, ki niso namenjeni prehrani ljudi
EVROPSKI PARLAMENT IN SVET EVROPSKE UNIJE STA –
ob upoštevanju Pogodbe o ustanovitvi Evropske skupnosti in zlasti člena 152(4)(b) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
po posvetovanju z Odborom regij,
v skladu s postopkom, določenim v členu 251 Pogodbe [3], glede na skupno besedilo, ki ga je odobril Spravni odbor dne 12. septembra 2002,
ob upoštevanju naslednjega:
(1) Direktiva Sveta 90/667/EGS z dne 27. novembra 1990 o določitvi veterinarskih pravil za odstranjevanje in predelavo živalskih odpadkov, za njihovo trženje in za preprečevanje patogenov v krmi, ki izvirajo iz živali ali rib, in o spremembi Direktive 90/425/EGS [4] je uvedla načelo, da je dovoljeno vse živalske odpadke, ne glede na njihov izvor, uporabiti za proizvodnjo snovi, ki sestavljajo hrano za živali, po ustrezni obdelavi.
(2) Znanstveni pripravljalni odbor je sprejel številna mnenja od sprejetja navedene direktive. Njihov glavni zaključek je, da stranski živalski proizvodi, pridobljeni od živali, ki so po zdravstvenem inšpekcijskem pregledu ugotovljene kot neustrezne za prehrano ljudi, ne smejo vstopiti v prehransko verigo živali.
(3) Ob upoštevanju teh znanstvenih mnenj je treba razlikovati med ukrepi, ki jih je treba izvesti, glede na vrsto uporabljenih stranskih živalskih proizvodov. Omejiti je treba možne vrste uporabe nekaterih snovi živalskega izvora. Določiti je treba pravila za druge vrste uporabe stranskih živalskih proizvodov razen za krmo ter njihovo odstranjevanje.
(4) Ob upoštevanju izkušenj, pridobljenih v zadnjih letih, je primerno pojasniti povezavo med Direktivo 90/667/EGS in okoljsko zakonodajo Skupnosti. Ta uredba ne sme vplivati na uporabo obstoječe okoljske zakonodaje Skupnosti ali ovirati priprave novih predpisov o varstvu okolja, zlasti v zvezi z biološko razgradljivimi odpadki. V zvezi s tem se je Komisija obvezala, da bo do konca leta 2004 pripravljena direktiva o bioloških odpadkih, vključno z odpadki iz gostinskih dejavnosti, za uvedbo pravil o varni uporabi, vračanju, recikliranju in odstranjevanju teh odpadkov ter nadzoru možnih vrst onesnaženja.
(5) Na Mednarodni znanstveni konferenci o mesno-kostni moki, ki sta jo organizirali Komisija in Evropski parlament in se je odvijala v Bruslju 1. in 2. julija 1997, se je začela razprava o proizvodnji in krmljenju mesno-kostne moke. Udeleženci konference so pozvali k nadaljnjem razmisleku o prihodnji politiki na tem področju. Novembra 1997 je, da bi sprožila kar najširšo javno razpravo o prihodnji zakonodaji Skupnosti na področju krme, Komisija pripravila dokončni posvetovalni dokument o mesno-kostni moki. Po navedenem posvetovanju kaže, da velja splošno spoznanje o potrebni spremembi Direktive 90/667/EGS, za njeno uskladitev z novimi znanstvenimi spoznanji.
(6) Evropski parlament je v Resoluciji z dne 16. novembra 2000 o BSE in varnosti hrane za živali [5], zahteval prepoved uporabe živalskih beljakovin v krmi do začetka veljavnosti te uredbe.
(7) Po domnevah znanstvenih nasvetov praksa hranjenja neke živalske vrste z beljakovinami, pridobljenimi iz teles, ali delov teles, iste živalske vrste predstavlja tveganje za širjenje bolezni. Kot previdnostni ukrep je zato treba prepovedati tako prakso. Sprejeti je treba izvedbena pravila za zagotovitev potrebnega ločevanja stranskih živalskih proizvodov, namenjenih uporabi v krmi, na vsaki stopnji predelave, skladiščenja in prevoza. Pustiti pa je treba prostor za uvedbo odstopanj od te splošne prepovedi, za ribe in kožuharje, če to upravičujejo znanstveni nasveti.
(8) Tudi odpadki iz gostinskih dejavnosti, ki vsebujejo proizvode živalskega izvora, so lahko vektorji za širjenje bolezni. Vse odpadke iz gostinskih dejavnosti, ki nastajajo v prevoznih sredstvih v mednarodnem prevozu, je treba varno odstranjevati. Odpadke iz gostinskih dejavnosti, ki nastajajo v Skupnosti, ni dovoljeno uporabljati za krmljenje drugih farmsko gojenih živali, razen kožuharjev.
(9) Od oktobra 1996 je Urad za prehrano in veterinarstvo Komisije (FVO) izvedel številne preglede v državah članicah za ocenitev prisotnosti glavnih dejavnikov tveganja in ravnanja v zvezi z njimi ter postopkov nadzora v zvezi z BSE. Del ocene je zajemal sisteme tržnega uničevanja odpadkov in druge metode odstranjevanja živalskih odpadkov. Po inšpekcijskih pregledih so pripravili splošne zaključke in številna priporočila s posebnim napotilom na sledljivost stranskih živalskih proizvodov.
(10) Da bi preprečili kakršno koli tveganje razpršitve patogenov in/ali ostankov škodljivih snovi, je treba stranske živalske proizvode ločeno predelovati, skladiščiti in hraniti v odobrenem in nadzorovanem obratu, ki ga v ta namen pooblasti zadevna država članica, ali pa jih je treba odstranjevati na primeren način. V nekaterih okoliščinah, zlasti če je upravičeno zaradi oddaljenosti, časa prevoza ali problemov s kapaciteto, se pooblaščeni obrat za predelavo, sežig ali sosežig lahko nahaja v drugi državi članici.
(11) Direktiva 2000/76/ES Evropskega parlamenta in Sveta z dne 4. decembra 2000 o sežiganju odpadkov [6] se ne uporabi za tiste sežigalnice, v katerih odpadki za obdelavo sestoje le iz živalskih trupel. Za zaščito zdravja živali in ljudi je treba določiti najmanjše zahteve za tovrstne sežigalnice. Do sprejetja zahtev Skupnosti lahko države članice sprejmejo okoljsko zakonodajo za tovrstne obrate. Manj stroge zahteve naj veljajo za sežigalnice z majhno kapaciteto, kakor so tiste na kmetijah ter v krematorijih za hišne živali, kot odraz manjšega tveganja, ki ga predstavljajo snovi, ki jih obdelujejo ter da bi se izognili nepotrebnemu prevozu stranskih živalskih proizvodov.
(12) Določijo se posebna pravila o nadzoru obratov za predelavo odpadkov, s posebnim sklicevanjem na podrobne postopke za validacijo metod predelave in za samonadzor proizvodnje.
(13) Odstopanja od predpisov o uporabi stranskih živalskih proizvodov so lahko primerna za omogočanje krmljenja živali, ki niso namenjene prehrani ljudi. Pristojni organi morajo nadzorovati tovrstno uporabo.
(14) Odstopanja so lahko primerna tudi za dovoljenje odstranitve stranskih živalskih proizvodov na kraju samem pod nadzorovanimi pogoji. Komisija naj prejme informacije, ki jih potrebuje, da lahko spremlja stanje in, če je primerno, določi izvedbene pravila.
(15) V državah članicah je treba izvajati preglede Skupnosti za zagotavljanje enotne uvedbe zdravstvenih zahtev. Tovrstni pregledi morajo zajemati tudi postopke presoj.
(16) Osnova zakonodaje Skupnosti o zdravstvenih problemih je zanesljiva znanost. V ta namen se je treba vsakokrat po potrebi posvetovati z ustreznimi znanstvenimi odbori, ustanovljenimi s sklepoma Komisije 97/404/ES [7] in 97/579/ES [8]. Nadaljnji znanstveni nasveti so zlasti potrebni o uporabi proizvodov živalskega izvora v organskih gnojilih in sredstvih za izboljšanje tal. Do sprejetja predpisov Skupnosti ob upoštevanju teh nasvetov lahko države članice ohranijo ali sprejmejo nacionalna pravila, ki so strožja od tistih, predvidenih s to uredbo, pod pogojem, da so taka pravila v skladu z drugo veljavno zakonodajo Skupnosti.
(17) V državah članicah obstajajo najrazličnejši pristopi v zvezi s finančno podporo za predelavo, zbiranje, skladiščenje in odstranjevanje stranskih živalskih proizvodov. Za zagotovitev, da ne bi bili prizadeti pogoji konkurence med kmetijskimi proizvodi, je treba izvesti analizo in, če je potrebno, ustrezne ukrepe na ravni Skupnosti.
(18) Glede na zgoraj navedeno kaže, da je potrebna temeljita revizija predpisov Skupnosti, ki veljajo za stranske živalske proizvode.
(19) Stranski živalski proizvodi, ki niso namenjeni prehrani ljudi (zlasti predelane živalske beljakovine, topljene maščobe, hrana za hišne živali, kože majhnih in velikih živali ter volna), so navedeni v seznamu proizvodov v Prilogi I k Pogodbi. Dajanje na trg takih proizvodov predstavlja pomemben vir prihodkov za del kmetijskega prebivalstva. Za zagotovitev racionalnega razvoja na tem področju in povečanje produktivnosti je treba predpise zdravstvenega varstva živali in javnega zdravstva za navedene proizvode predpisati na ravni Skupnosti. Ob upoštevanju pomembnih tveganj za razširitev bolezni, ki so jim izpostavljene živali, morajo veljati posebne zahteve za dajanje na trg določenih stranskih živalskih proizvodov, zlasti v regijah z visokim zdravstvenim statusom.
(20) Za zagotovitev, da bodo higienski standardi proizvodov, uvoženih iz držav nečlanic, najmanj enaki kot ali enakovredni higienskim standardom, ki veljajo v Skupnosti, je treba uvesti sistem odobritve za države nečlanice ter njihove obrate, skupaj z inšpekcijskim postopkom Skupnosti, da bi zagotovili upoštevanje pogojev za tako odobritev. Uvoz iz tretjih držav hrane za hišne živali in surovin za hrano za hišne živali lahko poteka pod pogoji, ki se razlikujejo od tistih, ki veljajo za take snovi, proizvedene v Skupnosti, zlasti glede jamstev, ki se zahtevajo v zvezi z ostanki snovi, prepovedanih v skladu z Direktivo Sveta 96/22/ES z dne 29. aprila 1996 o prepovedi uporabe v živinoreji nekaterih snovi, ki imajo hormonalno ali tirostatično delovanje, ter beta-agonistov in o razveljavitvi direktiv 81/602/EGS, 88/146/EGS in 88/299/EGS [9]. Za zagotovitev, da se bodo taka hrana za hišne živali in surovine uporabljale le za predvidene namene, je treba določiti ustrezne ukrepe za nadzor uvoza snovi, na katere se takšna odstopanja nanašajo.
(21) Stranski živalski proizvodi, ki gredo skozi Skupnost v tranzitu, in tisti z izvorom v Skupnosti in so namenjeni izvozu, lahko predstavljajo tveganje za zdravje živali in ljudi v Skupnosti. Za take premike morajo veljati določene zahteve, določene s to uredbo.
(22) Spremni dokument za proizvode živalskega izvora je najboljši način, da se pristojni organ v namembnem kraju prepriča o tem, da je pošiljka skladna z določbami te uredbe. Zdravstvena spričevala je treba ohraniti za preverjanje namembnega kraja uvoženih proizvodov.
(23) Direktiva Sveta 92/118/EGS z dne 17. decembra 1992 o zahtevah zdravstvenega varstva živali in javnozdravstvenega varstva za trgovino in uvoz v Skupnost proizvodov, za katere ne veljajo omenjene zahteve, določene v posebnih pravilih Skupnosti iz Priloge A(I) k Direktivi 89/662/EGS in, glede patogenov, k Direktivi 90/425/EGS [10], uveljavlja zgoraj navedene cilje.
(24) Svet in Komisija sta sprejela več izvedbenih odločb k direktivama 90/667/EGS in 92/118/EGS. Direktiva 92/118/EGS je bila znatno spremenjena in potrebne bodo še nadaljnje spremembe. Ker torej področje stranskih živalskih proizvodov trenutno ureja veliko število predpisov Skupnosti, obstaja potreba po poenostavitvi.
(25) Taka poenostavitev bo privedla do večje preglednosti glede posebnih zdravstvenih predpisov za proizvode živalskega izvora, ki niso namenjeni prehrani ljudi.Poenostavitev posebne zdravstvene zakonodaje ne sme privesti do deregulacije. Zato je potrebno ohranjati in, da bi zagotovili zdravstveno varstvo živali in javnozdravstveno varstvo, poostriti podrobna zdravstvena pravila za proizvode živalskega izvora, ki niso namenjeni prehrani ljudi.
(26) Za zadevne proizvode je treba uporabljati pravila o veterinarskih kontrolnih pregledih, vključno s kontrolnimi pregledi, ki jih izvajajo strokovnjaki Komisije, in vsi zaščitni ukrepi, določeni z Direktivo Sveta 90/425/EGS z dne 26. junija 1990 v zvezi z veterinarskimi in zootehničnimi pregledi, ki se jih uporablja v trgovanju z nekaterimi vrstami živih živali in izdelkov znotraj Skupnosti, z namenom oblikovanja notranjega trga [11].
(27) Izvajati je treba učinkovite kontrolne preglede proizvodov, ki se uvažajo v Skupnost. To se lahko doseže z izvajanjem kontrolnih pregledov, določenih z Direktivo Sveta 97/78/ES z dne 18. decembra 1997 o določitvi načel, ki urejajo organizacijo veterinarskih pregledov proizvodov, ki vstopajo v Skupnost iz tretjih držav [12].
(28) Zato je treba razveljavi Direktivo 90/667/EGS, Odločbo Sveta 95/348/ES z dne 22. junija 1995 o veterinarskih pravilih in pravilih zdravstvenega varstva živali, ki veljajo v Združenem kraljestvu in na Irskem za obdelavo nekaterih vrst odpadkov, namenjenih lokalnemu trženju kot krme za nekatere kategorije živali [13], in Odločbo Sveta 1999/534/ES z dne 19. julija 1999 o ukrepih, ki se uporabljajo za predelavo nekaterih živalskih odpadkov za zaščito pred transmisivnimi spongiformnimi encefalopatijami in o spremembi Odločbe Komisije 97/735/ES [14].
(29) Za upoštevanje novih tehničnih in znanstvenih spoznanj je treba zagotoviti tesno in učinkovito sodelovanje med Komisijo in državami članicami v okviru Stalnega odbora za prehranjevalno verigo in zdravje živali, ustanovljenega z Uredbo (ES) št. 178/2002 Evropskega parlamenta in Sveta z dne 28. januarja 2002 o določitvi splošnih načel in zahtevah živilske zakonodaje, ustanovitvi Evropske agencije za varnost hrane in postopkih, ki zadevajo varnost hrane [15].
(30) Ukrepi, potrebni za izvajanje te uredbe, se sprejmejo v skladu s Sklepom Sveta 1999/468/ES z dne 28. junija 1999 o določitvi postopkov za uresničevanje Komisiji podeljenih izvedbenih pooblastil [16] –
SPREJELA NASLEDNJO UREDBO:
(a) zbiranje, prevoz, skladiščenje, ravnanje, predelavo in uporabo ali odstranjevanje stranskih živalskih proizvodov, da se prepreči, da bi ti proizvodi predstavljali tveganje za zdravje živali ali ljudi;
(b) dajanje na trg in, v nekaterih posebnih primerih, izvoz in prevoz stranskih živalskih proizvodov ter iz njih pridobljenih proizvodov, navedenih v prilogah VII in VIII.
2. Ta uredba se ne uporablja za:
(a) surovo hrano za hišne živali, ki izvira iz maloprodajnih trgovin ali obratov neposredno ob prodajnih mestih, kjer se razsek in skladiščenje izvajata le za namene oskrbe potrošnikov neposredno na kraju samem;
(b) tekoče mleko in kolostrum, ki se odstranita ali uporabita na kmetiji izvora;
(c) cele trupe ali dele divjih živali, za katere ne obstaja sum, da so okužene z boleznimi, nalezljivimi za ljudi ali živali, z izjemo rib, ulovljenih v tržne namene ter celih trupov ali delov divjih živali, uporabljenih za izdelavo lovskih trofej;
(d) surovo hrano za hišne živali za uporabo na kraju samem, pridobljeno iz živali, zaklanih na kmetiji izvora ter namenjenih prehrani zgolj s strani kmetovalca in njegove družine, v skladu z nacionalno zakonodajo;
(e) odpadke iz gostinskih dejavnosti, razen:
(i) iz prevoznih sredstev v mednarodnem prometu;
(ii) če so namenjeni prehrani živali; ali
(iii) če so namenjeni uporabi v obratu za pridobivanje bioplinov ali obratu za kompostiranje;
(f) jajčne celice, zarodke in živalsko seme za vzrejne namene; in
(g) morski in zračni tranzitni prevoz.
3. Ta uredba ne vpliva na veterinarsko zakonodajo, katere cilj je izkoreninjenje in obvladovanje določenih bolezni.
Člen 2
Opredelitev pojmov
1. V tej uredbi se uporabljajo naslednje opredelitve pojmov:
stranski živalski proizvodi : celi trupi ali deli živali ali proizvodi živalskega izvora iz členov 4, 5 in 6, ki niso namenjeni prehrani ljudi, vključno z jajčnimi celicami, zarodki in semenom;
snovi kategorije 1 : stranski živalski proizvodi iz člena 4;
snovi kategorije 2 : stranski živalski proizvodi iz člena 5;
snovi kategorije 3 : stranski živalski proizvodi iz člena 6;
žival : vsak vretenčar ali nevretenčar (vključno z ribami, plazilci in dvoživkami);
farmsko gojena žival : vsaka žival, ki jo človek goji za rejo, pitanje ali vzrejo in uporablja za proizvodnjo hrane (vključno z mesom, mlekom in jajci), volne, krzna, perja, kože ali katerih koli drugih proizvodov živalskega izvora;
divja žival : vsaka žival, ki je ne goji človek;
hišna žival : vsaka žival iz vrst, ki jo človek normalno hrani in goji, vendar ne za lastno prehrano, in za druge namene razen kmetijskih;
pristojni organ : centralni organ države članice, pristojen za zagotavljanje skladnosti z zahtevami te uredbe ali drugi organ, ki mu centralni organ podeli to pristojnost, zlasti za nadzor nad krmo; kjer je to primerno, zajema tudi ustrezni organ države nečlanice;
dajanje na trg : vsako delovanje, katerega namen je prodati stranske živalske proizvode ali iz njih pridobljene proizvode, ki jih zajema ta uredba, tretjim strankam v Skupnosti, ali katera koli oblika oskrbe za plačilo ali brezplačno tretje strani, ali skladiščenje z namenom oskrbe tretjih strank;
trgovanje : trgovanje med državami članicami z blagom, ki ustreza pomenu člena 23(2) Pogodbe;
tranzit : premiki prek Skupnosti iz ene države nečlanice v drugo;
proizvajalec : vsaka oseba, ki s svojo dejavnostjo proizvaja stranske živalske proizvode;
TSE : vse oblike transmisivnih spongiformnih encefalopatij, razen tistih, ki se pojavljajo pri ljudeh;
snovi s specifičnim tveganjem : snovi iz Priloge V k Uredbi (ES) št. 999/2001 Evropskega parlamenta in Sveta z dne 22. maja o določitvi podrobnih pravil za preprečevanje, obvladovanje in izkoreninjenje nekaterih transmisivnih spongiformnih encefalopatij (1) [17].
2. Uporabljajo se tudi posebne opredelitve pojmov, navedene v Prilogi I.
Člen 3
Splošne obveznosti
1. Zbiranje, prevoz, skladiščenje, ravnanje, predelava, odstranjevanje, dajanje na trg, izvoz, tranzitni prevoz in uporaba stranskih živalskih proizvodov, in iz njih pridobljenih proizvodov, poteka v skladu s to uredbo.
2. Države članice lahko v okviru nacionalne zakonodaje določijo uvoz in dajanje na trg proizvodov, ki niso navedeni v prilogah VII in VIII, do sprejetja sklepa v skladu s postopkom iz člena 33(2). Če se odločijo uporabiti to možnost, o tem takoj obvestijo Komisijo.
3. Države članice, vsaka posebej ali v sodelovanju, zagotovijo, da se vzpostavi ustrezna ureditev, in da obstaja zadovoljiva infrastruktura, za zagotavljanje skladnosti z zahtevo iz odstavka 1.
Člen 4
(a) vsi deli telesa, vključno s kožami naslednjih živali:
(i) živali, za katere obstaja sum, da so inficirane z eno od oblik TSE v skladu z Uredbo (ES) št. 999/2001, ali pri katerih je prisotnost TSE uradno potrjena;
(ii) živali, ubite v okviru ukrepov za izkoreninjenje TSE;
(iii) živali razen rejnih živali in divjadi, med katere spadajo zlasti hišne živali, živali v živalskih vrtovih ter cirkusih;
(iv) poskusne živali, kakor so opredeljene v členu 2 Direktive Sveta 86/609/EGS z dne 24. novembra 1986 o približevanju zakonov in drugih predpisov držav članic o varstvu živali, ki se uporabljajo za poskuse in za druge znanstvene namene [18]; in
(v) divjad, če obstaja sum, da je okužena z boleznimi, nalezljivimi za ljudi ali živali;
(b) (i) snovi s specifičnim tveganjem; in
(ii) če ob odstranjevanju poginulih živali niso bile iz njih odstranjene snovi s specifičnim tveganjem, cela telesa poginulih živali, ki vsebujejo snovi s posebnim tveganjem;
(c) proizvodi, pridobljeni iz živali, katere so prejemale snovi, prepovedane po Direktivi 96/22/ES, in proizvodi živalskega izvora, ki vsebujejo ostanke onesnaževalcev okolja ter druge snovi iz skupine B(3) v Prilogi I k Direktivi Sveta 96/23/ES z dne 29. aprila 1996 o ukrepih za spremljanje določenih snovi in njihovih ostankov v živih živalih in živalskih proizvodih ter razveljavitvi direktiv 85/358/EGS in 86/469/EGS ter odločb 89/187/EGS in 91/664/EGS [19], če navedeni ostanki presegajo dovoljene meje, določene z zakonodajo Skupnosti ali, če ta ne obstaja, z nacionalno zakonodajo;
(d) vse snovi živalskega izvora, ki se zbirajo pri čiščenju odpadne vode iz predelovalnih obratov kategorije 1 ter drugih prostorov, kjer se odstranjujejo snovi s posebnim tveganjem, vključno s snovmi iz presejanja, snovmi iz izločanja peska, mešanicami masti in olj, gošč in snovi, odstranjenih iz odvodov iz teh prostorov, razen če te snovi ne vsebujejo nobenih snovi s specifičnim tveganjem ali delov takih snovi;
(e) odpadki iz gostinskih dejavnosti s prevoznih sredstev v mednarodnem prevozu; in
(f) mešanice snovi iz kategorije 1 bodisi s snovmi iz kategorije 2 ali snovmi iz kategorije 3 bodisi z obema, vključno s kakršnimi koli snovmi, namenjenimi predelavi v predelovalnem obratu kategorije 1.
2. Snovi kategorije 1 se zbirajo, prevažajo in označijo brez nepotrebnega odlašanja v skladu s členom 7 in, razen če je drugače določeno v členih 23 in 24, se:
(a) takoj odstranijo kot odpadek s sežigom v sežigalnici, odobreni v skladu s členom 12;
(b) predelajo v predelovalnem obratu, odobrenem v skladu s členom 13, ob uporabi katere koli metode predelave od 1 do 5 ali, kadar to zahtevajo pristojni organi, metode predelave 1, in v tem primeru se pridobljene snovi trajno označijo, če je tehnično izvedljivo z vonjem, v skladu s poglavjem I Priloge VI, in končno odstranijo kot odpadek s sežigom ali sosežigom v sežigalnici ali sosežigalnici, odobreni v skladu s členom 12;
(c) razen snovi iz odstavka 1(a)(i) in (ii), predelajo v predelovalnem obratu, odobrenem v skladu s členom 13, ob uporabi metode predelave 1, in v tem primeru se pridobljene snovi trajno označijo, če je tehnično izvedljivo z vonjem, v skladu s poglavjem I Priloge VI, in končno odstranijo kot odpadek z zakopavanjem na odlagališču za odpadke, odobrenem v skladu z Direktivo Sveta 1999/31/ES z dne 26. aprila 1999 o odlaganju odpadkov na odlagališčih [20];
(d) v primeru odpadkov iz gostinskih dejavnosti iz odstavka 1(e), ki se odstranjujejo kot odpadki z zakopavanjem na odlagališču za odpadke, odobrenem v skladu z Direktivo 1999/31/ES; ali
(e) z vidika novih znanstvenih spoznanj, odstranjujejo po drugih metodah, odobrenih v skladu s postopkom iz člena 33(2), po posvetovanju z ustreznim znanstvenim odborom. Te metode lahko bodisi dopolnjujejo bodisi zamenjujejo tiste, predvidene v pododstavkih (a) do (d).
3. Vmesno ravnanje s snovmi kategorije 1 ter njihovo skladiščenje smeta potekati le v vmesnih obratih kategorije 1, odobrenih v skladu s členom 10.
4. Snovi kategorije 1 ni dovoljeno uvažati ali izvažati, razen v skladu s to uredbo ali s pravili, določenimi v skladu s postopkom iz člena 33(2). Uvoz ali izvoz snovi s posebnim tveganjem pa sme potekati le v skladu s členom 8(1) Uredbe (ES) št. 999/2001.
Člen 5
Snovi kategorije 2
1. Snovi kategorije 2 zajemajo stranske živalske proizvode z naslednjim opisom, ali katere koli snovi, ki vsebujejo take stranske proizvode:
(a) gnoj in vsebina prebavnega trakta;
(b) vse snovi živalskega izvora, ki se zbirajo pri čiščenju odpadne vode iz klavnic, razen klavnic, zajetih v členu 4(1)(d), ali iz predelovalnih obratov kategorije 2, vključno s snovmi iz presejanja, snovmi iz odstranjevanja peska, mešanicami masti in olj, gošč in snovi, odstranjenih iz odvodov iz teh prostorov;
(c) proizvodi živalskega izvora, ki vsebujejo ostanke zdravil za uporabo v veterinarstvu in kontaminante, navedene v skupini B(1) in (2) Priloge I k Direktivi 96/23/ES, če ti ostanki presegajo dovoljeno mejo, določeno z zakonodajo Skupnosti;
(d) proizvodi živalskega izvora, razen snovi kategorije 1, ki se uvažajo iz držav nečlanic in v toku inšpekcijskih pregledov, predvidenih v zakonodaji Skupnosti, ne izpolnjujejo veterinarskih zahtev za uvoz v Skupnost, razen če se vrnejo nazaj ali pa se njihov uvoz odobri v skladu omejitvami, določenimi z zakonodajo Skupnosti;
(e) živali in deli živali, razen tistih iz člena 4, ki poginejo drugače kot z zakolom za prehrano ljudi, vključno z živalmi, ki se pokončajo za izkoreninjenje živalske kužne bolezni;
(f) mešanice snovi kategorije 2 s snovmi kategorije 3, vključno s katerimi koli snovmi, namenjenimi predelavi v predelovalnem obratu kategorije 2; in
(g) stranski živalski proizvodi razen snovi kategorije 1 ali snovi kategorije 3.
2. Snovi kategorije 2 se zbirajo, prevažajo in označijo brez nepotrebnega odlašanja v skladu s členom 7 in, razen če je drugače predvideno v členih 23 in 24, se:
(a) neposredno odstranijo kot odpadek s sežigom v sežigalnici, odobreni v skladu s členom 12;
(b) predelajo v predelovalnem obratu, odobrenem v skladu s členom 13, ob uporabi katere koli metode predelave od 1 do 5 ali, če to zahteva pristojni organ, metode predelave 1, in v tem primeru se pridobljene snovi trajno označijo, če je tehnično izvedljivo z vonjem, v skladu s poglavjem I Priloge VI in:
(i) odstranijo kot odpadek bodisi s sežigom bodisi sosežigom v sežigalnici ali sosežigalnici, odobreni v skladu s členom 12; ali
(ii) v primeru topljene maščobe, nadalje predelajo v derivate maščobe za uporabo v organskih gnojilih ali sredstvih za izboljšanje tal ali za druge vrste tehnične uporabe, razen uporabe v kozmetičnih in farmacevtskih izdelkih ter medicinskih pripomočkih, v oleokemijskem obratu kategorije 2, odobrenem v skladu s členom 14;
(c) predelajo v predelovalnem obratu, odobrenem v skladu s členom 13, ob uporabi metode predelave 1, in v tem primeru se pridobljene snovi trajno označijo, če je tehnično izvedljivo z vonjem, v skladu s poglavjem I Priloge VI in:
(i) v primeru pridobljenih snovi, ki vsebujejo beljakovine, uporabijo kot organsko gnojilo ali sredstvo za izboljšanje tal v skladu z zahtevami, če obstajajo, določenimi v skladu s postopkom iz člena 33(2), po posvetovanju z ustreznim znanstvenim odborom;
(ii) predelajo v obratu za pridobivanje bioplinov ali obratu za kompostiranje, odobrenem v skladu s členom 15; ali
(iii) odstranijo kot odpadek z zakopavanjem na odlagališču za odpadke, odobrenem v skladu z Direktivo 1999/31/ES;
(d) v primeru snovi ribjega izvora, silirajo ali kompostirajo v skladu s predpisi, sprejetimi v skladu s postopkom iz člena 33(2);
(e) v primeru gnoja, vsebine prebavnega trakta, izločene iz prebavnega trakta, mleka in kolostruma, če pristojni organ meni, da ne predstavljajo tveganja za širjenje katere koli hude transmisivne bolezni:
(i) uporabijo brez predelave kot surovina v obratu za pridobivanje bioplinov ali obratu za kompostiranje, odobrenem v skladu s členom 15, ali obdelajo v tehničnem obratu, odobrenem v te namene v skladu s členom 18;
(ii) vnesejo v tla v skladu s to uredbo; ali
(iii) predelajo v obratu za pridobivanje bioplinov ali kompostirajo v skladu s predpisi, določenimi po postopku iz člena 33(2);
(f) v primeru celih teles ali delov divjadi, pri katerih ne obstaja sum, da so okuženi z boleznimi, nalezljivimi za ljudi ali živali, uporabijo za pridobivanje lovskih trofej v tehničnem obratu, odobrenem za te namene v skladu s členom 18; ali
(g) odstranijo po drugih metodah, ali uporabijo na druge načine, v skladu s predpisi, določenimi po postopku iz člena 33(2), po posvetovanju z ustreznim znanstvenim odborom. Te metode ali načini lahko bodisi dopolnjujejo bodisi nadomeščajo tiste, predvidene v pododstavkih (a) do (f).
3. Vmesno ravnanje s snovmi kategorije 2 ali njihovo skladiščenje, razen gnoja, mora potekati le v vmesnih obratih kategorije 2, odobrenih v skladu s členom 10.
4. Snovi kategorije 2 ni dovoljeno dajati na trg ali izvažati, razen v skladu s to uredbo ali s predpisi, določenimi po postopku iz člena 33(2).
Člen 6
Snovi kategorije 3
1. Snovi kategorije 3 zajemajo stranske živalske proizvode z naslednjim opisom, ali katere koli snovi, ki vsebujejo tovrstne stranske proizvode:
(a) deli zaklanih živali, ustrezni za prehrano ljudi v skladu z zakonodajo Skupnosti, vendar niso namenjeni prehrani ljudi iz tržnih razlogov;
(b) deli zaklanih živali, ocenjeni kot neustrezni za prehrano ljudi, vendar ne kažejo nobenih znakov bolezni, nalezljivih za ljudi ali živali in izvirajo iz trupov, ustreznih za prehrano ljudi v skladu z zakonodajo Skupnosti;
(c) kože majhnih in velikih živali, kopita, parklji in rogovi, ščetine prašičev in ptičje perje, pridobljeni od živali, zaklanih v klavnici po opravljenem pregledu pred zakolom, ki so bile po takem pregledu ocenjene kot primerne za zakol za prehrano ljudi v skladu z zakonodajo Skupnosti;
(d) kri, pridobljena od živali razen prežvekovalcev, zaklanih v klavnici po opravljenem pregledu pred zakolom, ki so bile po takem pregledu ocenjene kot primerne za zakol za prehrano ljudi v skladu z zakonodajo Skupnosti;
(e) stranski živalski proizvodi, pridobljeni iz proizvodnje proizvodov, namenjenih prehrani ljudi, vključno z razmaščenimi kostmi in ocvirki;
(f) nekdanja živila živalskega izvora, ali nekdanja živila, ki vsebujejo proizvode živalskega izvora, razen odpadkov iz gostinskih dejavnosti, ki niso več namenjeni prehrani ljudi iz tržnih razlogov ali zaradi problemov pri proizvodnji ali zaradi napak pri pakiranju, ki ne predstavljajo nobenih tveganj za ljudi ali živali;
(g) surovo mleko, pridobljeno od živali, ki ne kažejo kliničnih znakov nobenih bolezni, nalezljivih prek navedenega proizvoda na ljudi ali živali;
(h) ribe ali druge morske živali, razen morskih sesalcev, ulovljene na odprtem morju za namene proizvodnje ribje moke;
(i) sveži stranski proizvodi iz rib iz obratov za proizvodnjo ribjih proizvodov za prehrano ljudi;
(j) jajčne lupine, stranski proizvodi valilnic in stranski proizvodi iz strtih jajc, ki izvirajo od živali, ki niso kazale kliničnih znakov nobenih bolezni, nalezljivih prek navedenih proizvodov na ljudi ali živali;
(k) kri, kože majhnih in velikih živali, kopita in parklji, perje, volna, rogovi, dlaka in krzno, pridobljeni od živali, ki niso kazale kliničnih znakov nobenih bolezni, nalezljivih prek navedenih proizvodov na ljudi ali živali; in
(l) odpadki iz gostinskih dejavnosti, razen tistih iz člena 4(1)(e).
2. Snovi kategorije 3 se zbirajo, prevažajo in označijo brez nepotrebnega odlašanja v skladu s členom 7 in, razen če je drugače predvideno v členih 23 in 24, se:
(a) neposredno odstranijo kot odpadek s sežigom v sežigalnici, odobreni v skladu s členom 12;
(b) predelajo v predelovalnem obratu, odobrenem v skladu s členom 13, ob uporabi katere koli od metod predelave od 1 do 5, in v tem primeru se pridobljene snovi trajno označijo, če je tehnično izvedljivo z vonjem, v skladu s poglavjem I Priloge VI in odstranijo kot odpadek bodisi s sežigom ali sosežigom v sežigalnici ali sosežigalnici, odobreni v skladu s členom 12 bodisi na odlagališču za odpadke, odobrenem v skladu z Direktivo 1999/31/ES;
(c) predelajo v predelovalnem obratu, odobrenem v skladu s členom 17;
(d) predelajo v tehničnem obratu, odobrenem v skladu s členom 18;
(e) uporabijo kot surovina obratu za proizvodnjo hrane za hišne živali, odobrenem v skladu s členom 18;
(f) predelajo v obratu za pridobivanje bioplinov ali obratu za kompostiranje, odobrenem v skladu s členom 15;
(g) v primeru odpadkov iz gostinskih dejavnosti iz odstavka 1(l), predelajo v obratu za pridobivanje bioplinov ali kompostiranih v skladu s predpisi, določenimi po postopku iz člena 33(2) ali, do sprejetja navedenih predpisov, v skladu z nacionalno zakonodajo;
(h) v primeru snovi ribjega izvora, silirajo ali kompostirajo v skladu s predpisi, določenimi po postopku iz člena 33(2); ali
(i) odstranijo po drugih metodah, ali uporabijo na drugačne načine, v skladu s predpisi, določenimi po postopku iz člena 33(2), po posvetovanju z ustreznim znanstvenim odborom. Te metode ali načini lahko bodisi dopolnjujejo ali nadomestijo tiste, predvidene v pododstavkih (a) do (h).
3. Vmesno ravnanje s snovmi kategorije 3 ali njihovo skladiščenje mora potekati le v vmesnih obratih kategorije 3, odobrenih v skladu s členom 10.
Člen 7
Zbiranje, prevoz in skladiščenje
1. Stranski živalski proizvodi in predelani proizvodi, z izjemo odpadkov iz gostinskih dejavnosti kategorije 3, se zbirajo, prevažajo in označujejo v skladu s Prilogo II.
2. Med prevozom mora stranske živalske proizvode in predelane proizvode spremljati komercialni dokument ali, če je tako zahtevano s to uredbo, zdravstveno spričevalo. Komercialni dokumenti in zdravstvena spričevala morajo izpolnjevati vse zahteve in hraniti jih je treba v obdobju, opredeljenem v Prilogi II. Zlasti morajo zajemati podatke o količini ter opisu in označbi zadevnih snovi.
3. Države članice morajo poskrbeti za primerno ureditev zagotavljanja zbiranja in prevoza snovi kategorije 1 in kategorije 2 v skladu s Prilogo II.
4. V skladu s členom 4 Direktive Sveta 75/442/EGS z dne 15. julija 1975 o odpadkih [21], države članice storijo vse potrebno za zagotovitev, da se odpadki iz gostinskih dejavnosti kategorije 3 zbirajo, prevažajo in odstranjujejo brez ogrožanja zdravja ljudi ali škodovanja okolju.
5. Skladiščenje predelanih proizvodov poteka le v skladiščnih obratih, odobrenih v skladu s členom 11.
6. Države članice se lahko odločijo, da ne bodo uporabile določb v tem členu za gnoj, ki se prevaža med dvema točkama, ki se nahajata na istem kmetijskem gospodarstvu, ali med kmetijskimi gospodarstvi in uporabniki, ki se nahajajo v isti državi članici.
Člen 8
Pošiljanje stranskih živalskih proizvodov in predelanih proizvodov v druge države članice
1. Stranski živalski proizvodi in predelani proizvodi se v druge države članice pošiljajo le pod pogoji, določenimi v odstavkih 2 do 6.
2. Namembna država članica mora najprej odobriti prejem snovi kategorije 1, kategorije 2, predelanih proizvodov, pridobljenih iz snovi kategorije 1 ali kategorije 2 in predelanih živalskih beljakovin. Države članice lahko uporabijo metodo predelave 1, preden pošljejo pogoje za odobritev.
3. Stranske živalske proizvode, in predelane proizvode iz odstavka 2:
(a) spremlja komercialni dokument ali, če je tako zahtevano s to uredbo, zdravstveno spričevalo; in jih
(b) je treba prepeljati neposredno v namembni obrat, predhodno odobren v skladu s to uredbo.
4. Kadar države članice pošiljajo snovi kategorije 1, kategorije 2, predelane proizvode, pridobljene iz snovi kategorije 1 ali kategorije 2 in predelane živalske beljakovine v druge države članice, pristojni organi v kraju izvora obvestijo pristojne organe v namembnem kraju o vsaki pošiljki po sistemu Animo, ali po drugi medsebojno dogovorjeni metodi. Sporočilo mora vsebovati informacije, opredeljene v odstavku 2 poglavja I Priloge II.
5. Po obvestilu o odpremi pošiljke v skladu z odstavkom 4, pristojni organi v namembnem kraju obvestijo pristojne organe v kraju izvora o prispetju vsake pošiljke po sistemu Animo, ali po drugi medsebojno dogovorjeni metodi.
6. Namembne države članice morajo zagotoviti, z rednimi kontrolnimi pregledi, da pooblaščeni obrati na njihovem ozemlju uporabljajo pošiljke le za odobrene namene in vodijo popolne evidence v dokaz skladnosti s to uredbo.
Člen 9
Evidence
1. Vsakdo, ki pošilja, prevaža ali prejema stranske živalske proizvode, mora voditi evidenco pošiljk. Evidence morajo zajemati informacije, in hraniti jih je treba v obdobju, opredeljenem v Prilogi II.
Člen 10
Odobritev vmesnih obratov
1. Vmesne obrate kategorije 1, 2 in 3 odobrijo pristojni organi.
2. Za pridobitev odobritve morajo vmesni obrati kategorije 1 ali kategorije 2:
(a) izpolnjevati zahteve iz poglavja I Priloge III;
(b) ravnati s snovmi kategorije 1 ali kategorije 2 ter jih skladiščiti, v skladu z delom B poglavja II Priloge III;
(c) izvajati notranjo kontrolo v obratu, predvideno v členu 25; in
(d) biti pod nadzorom pristojnih organov v skladu s členom 26.
3. Za pridobitev odobritve morajo vmesni obrati kategorije 3:
(a) izpolnjevati zahteve iz poglavja I Priloge III;
(b) ravnati s snovmi iz kategorije 3 in jih skladiščiti v skladu z delom A poglavja II Priloge III;
(c) izvajati notranjo kontrolo v obratu, predvideno v členu 25; in
(d) biti pod nadzorom pristojnih organov v skladu s členom 26.
Člen 11
Odobritev skladiščnih obratov
1. Skladiščne obrate odobrijo pristojni organi.
2. Za pridobitev odobritve morajo skladiščni obrati:
(a) izpolnjevati zahteve iz poglavja III Priloge III; in
(b) biti pod nadzorom pristojnih organov v skladu s členom 26.
Člen 12
Odobritev sežigalnic in sosežigalnic
1. Sežig in sosežig predelanih proizvodov mora potekati v skladu z določbami Direktive 2000/76/ES. Sežig in sosežig stranskih živalskih proizvodov mora potekati bodisi v skladu z določbami Direktive 2000/76/ES bodisi, če se navedena direktiva ne uporablja, v skladu z določbami te uredbe. Sežigalnice in sosežigalnice morajo biti odobrene v skladu z navedeno direktivo ali v skladu z odstavkom 2 ali 3.
2. Za pridobitev odobritve pristojnih organov za namene odstranjevanja stranskih živalskih proizvodov, mora sežigalnica ali sosežigalnica visoke kapacitete, za katero se ne uporablja Direktiva 2000/76/ES, izpolnjevati:
(a) splošne pogoje, določene v poglavju I Priloge IV;
(b) pogoje delovanja, določene v poglavju II Priloge IV;
(c) zahteve, določene v poglavju III Priloge IV v zvezi z odvajanjem odpadnih voda;
(d) zahteve, določene v poglavju IV Priloge IV v zvezi z ostanki škodljivih snovi;
(e) zahteve za merjenje temperature, določene v poglavju V Priloge IV; in
(f) pogoje v zvezi z nepravilnim delovanjem, določene v poglavju VI Priloge IV.
3. Za pridobitev odobritve pristojnih organov za namene odstranjevanja stranskih živalskih proizvodov, mora sežigalnica ali sosežigalnica nizke kapacitete, za katero se ne uporablja Direktiva 2000/76/ES:
(a) odstranjevati le poginule hišne živali in/ali snovi kategorije 2 in kategorije 3;
(b) če se nahaja na gospodarstvu, se uporabljati le za odstranjevanje snovi s tega gospodarstva;
(c) izpolnjevati splošne pogoje, določene v poglavju I Priloge IV;
(d) izpolnjevati ustrezne pogoje delovanja, določene v poglavju II Priloge IV;
(e) izpolnjevati zahteve, določene v poglavju IV Priloge IV v zvezi z ostanki škodljivih snovi;
(f) izpolnjevati ustrezne zahteve za merjenje temperature, določene v poglavju V Priloge IV; in
(g) izpolnjevati pogoje v zvezi z nepravilnim delovanjem, določene v poglavju VI Priloge IV.
4. Odobritev se takoj začasno prekliče, če niso več izpolnjeni pogoji, pod katerimi je bila dana.
5. Zahteve iz odstavkov 2 in 3 se lahko spremenijo z vidika novih znanstvenih spoznanj v skladu s postopkom iz člena 33(2), po posvetovanju z ustreznim znanstvenim odborom.
Člen 13
Odobritev predelovalnih obratov kategorije 1 in kategorije 2
1. Predelovalne obrate kategorije 1 in kategorije 2 odobrijo pristojni organi.
2. Za pridobitev odobritve morajo predelovalni obrati kategorije 1 in kategorije 2:
(a) izpolnjevati zahteve iz poglavja I Priloge V;
(b) ravnati s snovmi kategorije 1 ali kategorije 2, jih predelovati in skladiščiti v skladu s poglavjem II Priloge V in poglavja I Priloge VI;
(c) biti validirani pri pristojnih organih v skladu s poglavjem V Priloge V;
(d) izvajati notranjo kontrolo v obratu, predvideno v členu 25;
(e) biti pod nadzorom pristojnih organov v skladu s členom 26; in
(f) zagotavljati, da proizvodi po predelavi izpolnjujejo zahteve iz poglavja I Priloge VI.
3. Odobritev se takoj začasno prekliče, če niso več izpolnjeni pogoji, pod katerimi je bila dana.
Člen 14
Odobritev oleokemijskih obratov kategorije 2 in kategorije 3
1. Oleokemijske obrate odobrijo pristojni organi.
(a) predelovati topljene maščobe, pridobljene iz snovi kategorije 2, v skladu s standardi, določenimi v poglavju III Priloge VI;
(b) uvesti in izvajati metode spremljanja in obvladovanja kritičnih kontrolnih točk na podlagi uporabljenega procesa;
(c) voditi evidence podatkov, pridobljenih v skladu s točko (b), da jih predložijo pristojnim organom; in
(d) biti pod nadzorom pristojnih organov v skladu s členom 26.
3. Za pridobitev odobritve, morajo oleokemijski obrati kategorije 3 predelovati topljene maščobe, pridobljene iz snovi kategorije 3, in izpolnjevati ustrezne zahteve iz odstavka 2.
4. Odobritev se takoj začasno prekliče, če niso več izpolnjeni pogoji, pod katerimi je bila dana.
Člen 15
Odobritev obratov za pridobivanje bioplinov in obratov za kompostiranje
1. Obrate za pridobivanje bioplinov in obrate za kompostiranje odobrijo pristojni organi.
2. Za pridobitev odobritve morajo obrati za pridobivanje bioplinov in obrati za kompostiranje:
(a) izpolnjevati zahteve iz dela A poglavja II Priloge VI;
(b) ravnati s stranskimi živalskimi proizvodi in jih predelovati v skladu s deloma B in C poglavja II Priloge VI;
(c) biti pod nadzorom pristojnih organov v skladu s členom 26;
(d) uvesti in izvajati metode spremljanja in obvladovanja kritičnih kontrolnih točk; in
(e) zagotavljati, da ostanki presnove in/ali kompost, ustrezajo mikrobiološkim standardom, določenim v delu D poglavja II Priloge VI.
3. Odobritev se takoj začasno prekliče, če niso več izpolnjeni pogoji, pod katerimi je bila dana.
Člen 16
Splošne določbe o zdravstvenem varstvu živali
1. Države članice uvedejo vse potrebne ukrepe za zagotovitev, da se stranski živalski proizvodi, in iz njih pridobljeni proizvodi, iz prilog VII in VIII, ne pošiljajo z nobenega gospodarstva, ki se nahaja v coni, za katero so uvedene omejitve zaradi pojava bolezni, za katero je dovzetna živalska vrsta, iz katere je pridobljen proizvod, ali iz katerega koli obrata ali cone, iz katerih bi premiki teh proizvodov ali trgovanje z njimi predstavljali tveganje za zdravstveni status živali v državah članicah ali območjih držav članic, razen če so proizvodi obdelani v skladu s to uredbo.
2. Ukrepi iz odstavka 1 morajo zagotavljati, da so proizvodi pridobljeni iz živali, ki:
(a) prihajajo z gospodarstva, z ozemlja ali dela ozemlja ali, v primeru proizvodov iz ribogojstva, iz gojišča ali ribogojnice, območja ali dela območja, v katerih niso uvedene omejitve v zvezi z zdravstvenim varstvom živali za zaščito zadevnih živali in proizvodov, in zlasti omejitve v okviru ukrepov za obvladovanje bolezni, ki jih predpisuje zakonodaja Skupnosti, ali na podlagi resne nalezljive bolezni iz Direktive Sveta 92/119/EGS z dne 17. decembra 1992 o splošnih ukrepih Skupnosti za nadzor nad določenimi živalskimi boleznimi in o posebnih ukrepih v primeru vezikularne bolezni prašičev [22];
(b) niso bile zaklane v obratu, kjer so bile v času zakola prisotne okužene živali, ali živali za katere obstaja sum, da so okužene z eno od bolezni, zajetih v določilih iz (a).
3. Ob upoštevanju, da so uvedeni ukrepi za obvladovanje bolezni iz odstavka 2(a), se dajanje na trg stranskih živalskih proizvodov ter iz njih pridobljenih proizvodov, iz prilog VII in VIII, ki prihajajo z ozemlja ali dela ozemlja, za katero so uvedene omejitve v zvezi z zdravstvenim varstvom živali, vendar niso okuženi ali za njih ne obstaja sum, da bi bili lahko okuženi, dovoli, če je to primerno, pod pogojem, da:
(a) potekajo pridobivanje proizvodov, ravnanje s proizvodi, prevoz in skladiščenje proizvodov ločeno ali ob drugem času kot za proizvode, ki izpolnjujejo vse pogoje zdravstvenega varstva živali;
(b) so proizvodi ustrezno obdelani na način, ki odpravi problem v zvezi z zdravstvenim varstvom živali, v skladu s to uredbo, v obratu, ki ga za ta namen odobri tista država članica, v kateri se je problem pojavil;
(c) so proizvodi ustrezno označeni;
(d) so proizvodi skladni z zahtevami, določenimi v prilogah VII in VIII, ali z izvedbenimi predpisi, ki se določijo v skladu s postopkom iz člena 33(2).
V posebnih razmerah se lahko določijo drugačni pogoji od tistih, določenih v prvem pododstavku, na podlagi odločb, sprejetih v skladu s postopkom iz člena 33(2). V teh odločbah je treba upoštevati vse ukrepe v zvezi z živalmi ali preiskavami, ki jih je treba opraviti na njih, in posebne značilnosti bolezni pri zadevni živalski vrsti, in podrobno opredeliti vse ukrepe, potrebne za zagotovitev zaščite zdravja živali v Skupnosti.
Člen 17
Odobritev predelovalnih obratov kategorije 3
1. Predelovalne obrate kategorije 3 odobrijo pristojni organi.
2. Za pridobitev odobritve morajo predelovalni obrati kategorije 3:
(a) izpolnjevati zahteve iz poglavja I Priloge V in poglavja I Priloge VII;
(b) ravnati s, predelovati in skladiščiti le snovi kategorije 3, v skladu s poglavjem II Priloge V in Prilogo VII;
(c) biti validirani pri pristojnih organih v skladu s poglavjem V Priloge V;
(d) izvajati notranjo kontrolo v obratu, predvideno v členu 25;
(e) biti pod nadzorom pristojnih organov v skladu s členom 26; in
(f) zagotavljati, da proizvodi po predelavi izpolnjujejo zahteve iz poglavja I Priloge VII.
3. Odobritev se takoj začasno prekliče, če niso več izpolnjeni pogoji, pod katerimi je bila dana.
Člen 18
Odobritev obratov za proizvodnjo hrane za hišne živali ter tehničnih obratov
1. Obrate za proizvodnjo hrane za hišne živali ter tehnični obrate morajo odobriti pristojni organi.
2. Za pridobitev odobritve morajo obrati za proizvodnjo hrane za hišne živali ali tehnični obrati:
(a) sprejeti obveznost, da z vidika zahtev, določenih v Prilogi VIII za proizvode, ki jih obrat proizvaja:
(i) izpolnjujejo posebne zahteve v zvezi s proizvodnjo, določene v tej uredbi;
(ii) uvedejo in izvajajo metode spremljanja in preverjanja kritičnih kontrolnih točk na podlagi procesa v uporabi;
(iii) glede na proizvode, odvzemajo vzorce za analize v laboratoriju, ki ga priznajo pristojni organi za namene preverjanja skladnosti s standardi, uvedenimi v tej uredbi;
(iv) vodijo evidenco podatkov, pridobljenih v skladu s točkama (ii) in (iii), da jih predložijo pristojnim organom. Rezultate preverjanja in testov morajo hraniti najmanj dve leti;
(v) obveščajo pristojne organe, kadar rezultati laboratorijskih preiskav iz točke (iii) ali katere koli druge informacije, ki jih prejmejo, nakazujejo prisotnost resne nevarnosti za zdravje živali ali ljudi; in
(b) biti pod nadzorom pristojnih organov v skladu s členom 26.
3. Odobritev se takoj začasno prekliče, če niso več izpolnjeni pogoji, pod katerimi je bila dana.
Člen 19
Dajanje na trg in izvoz predelanih živalskih beljakovin in drugih predelanih proizvodov, ki bi se lahko uporabljali kot snovi za hrano za živali
Države članice zagotovijo, da predelane živalske beljakovine in drugi predelani proizvodi, ki bi se lahko uporabljali kot snovi za hrano za živali, dajejo na trg ali izvažajo le, če:
(a) so bili pripravljeni v predelovalnem obratu kategorije 3, odobrenem in nadzorovanem v skladu s členom 17;
(b) so bili pripravljeni izključno is snovi kategorije 3, kakor so opredeljene v Prilogi VII;
(c) so bili ravnanje s proizvodi, njihova predelava, skladiščenje in prevoz v skladu s Prilogo VII in potekali na način, ki zagotavlja skladnost s členom 22; in
(d) izpolnjujejo posebne zahteve, določene v Prilogi VII.
Člen 20
Dajanje na trg in izvoz hrane za hišne živali, pasjih žvečilk in tehničnih proizvodov
1. Države članice zagotovijo, da se hrana za hišne živali, pasje žvečilke, tehnični proizvodi razen tistih iz odstavkov 2 in 3, in stranski živalski proizvodi iz Priloge VIII dajejo na trg ali izvažajo le, če:
(a) izpolnjujejo bodisi:
(i) posebne zahteve, določene v Prilogi VIII; ali
(ii) če bi se proizvod lahko uporabljal tako kot tehnični proizvod kakor tudi kot snov za hrano za živali, in Priloga VIII ne vsebuje nobenih posebnih zahtev, posebne zahteve, določene v ustreznem poglavju Priloge VII; in
(b) prihajajo iz obratov, odobrenih in nadzorovanih v skladu s členom 18 ali, v primeru stranskih živalskih proizvodov iz Priloge VIII, iz drugih obratov, odobrenih v skladu z veterinarsko zakonodajo Skupnosti.
2. Države članice zagotovijo, da se organska gnojila in sredstva za izboljšanje tal, proizvedena iz predelanih proizvodov razen tistih, proizvedenih iz gnoja in vsebine prebavnega trakta, dajejo na trg ali izvažajo le, če izpolnjujejo zahteve, če obstajajo, določene v skladu s postopkom iz člena 33(2), po posvetovanju z ustreznim znanstvenim odborom.
3. Države članice zagotovijo, da se derivati maščob, proizvedeni iz snovi kategorije 2, dajejo na trg ali izvažajo le, če:
(a) so bili pripravljeni v oleokemijskem obratu kategorije 2, odobrenem v skladu s členom 14, iz topljene maščobe, ki nastane pri predelavi snovi kategorije 2 v predelovalnih obratih kategorije 2, odobrenih v skladu s členom 13, po uporabi katere koli od metod predelave od 1 do 5;
(b) so bili ravnanje z njimi, njihova predelava, skladiščenje in prevoz v skladu s Prilogo VI; in
(c) izpolnjujejo posebne zahteve, določene v Prilogi VIII.
Člen 21
Zaščitni ukrepi
Člen 10 Direktive 90/425/EGS se uporabi za proizvode, zajete v prilogah VII in VIII k tej uredbi.
Člen 22
Omejitve uporabe
1. Prepovedane so naslednje vrste uporabe stranskih živalskih proizvodov in predelanih proizvodov:
(a) hranjenje živali s predelanimi živalskimi beljakovinami, pridobljenimi iz trupov ali delov trupov živali iste živalske vrste;
(b) hranjenje farmskih živali, razen kožuharjev, z odpadki iz gostinskih dejavnosti ali s krmo, ki vsebuje ali je pridobljena iz odpadkov iz gostinskih dejavnosti; in
(c) posipanje pašnih površin z organskimi gnojili in sredstvi za izboljšanje tal, razen z gnojem.
2. Pravila za izvajanje tega člena, vključno s pravili o ukrepih nadzora, se sprejmejo v skladu s postopkom iz člena 33(2). Odstopanja od odstavka 1(a) se lahko priznajo v zvezi z ribami in kožuharji v skladu z istim postopkom, po posvetovanju z ustreznim znanstvenim odborom.
Člen 23
Odstopanja pri uporabi stranskih živalskih proizvodov
1. Države članice lahko odobrijo, pod nadzorom pristojnih organov:
(a) uporabo stranskih živalskih proizvodov za diagnostične, izobraževalne in raziskovalne namene; in
(b) uporabo stranskih živalskih proizvodov za namene prepariranja v tehničnih obratih, odobrenih v te namene v skladu s členom 18.
2. (a) Države članice lahko odobrijo tudi uporabo stranskih živalskih proizvodov, opredeljenih v pododstavku (b) za hranjenje živali, opredeljenih v pododstavku (c), pod nadzorom pristojnih organov in v skladu s pravili, določenimi v Prilogi IX.
(b) Stranski živalski proizvodi iz pododstavka (a) so:
(i) snovi kategorije 2, pod pogojem, da so pridobljene od živali, ki niso bile ubite ali niso poginile zaradi prisotnosti ali suma nalezljivih bolezni, za ljudi ali živali; in
(ii) snovi kategorije 3 iz člena 6(1)(a) do (j) in, na podlagi člena 22, v členu 6(1)(l).
(c) Živali iz pododstavka (a) so:
(i) živali iz živalskih vrtov;
(ii) cirkuške živali;
(iii) plazilci in ptice roparice, razen živali iz živalskih vrtov ali cirkuških živali;
(iv) kožuharji;
(v) divjad, katere meso ni namenjeno prehrani ljudi;
(vi) psi iz priznanih vzrejnih legel ali legel lovskih psov; in
(vii) črvi za ribiške vabe.
(d) Poleg tega lahko države članice odobrijo uporabo, pod nadzorom pristojnih organov, snovi kategorije 1 iz člena 4(1)(b)(ii) za hranjenje ogroženih ali zaščitenih ptic iz vrst mrhovinarjev v skladu s predpisi, določenimi po postopku iz člena 33(2), po posvetovanju z Evropsko agencijo za varno hrano.
3. Države članice obvestijo Komisijo o:
(a) izvedeni uporabi odstopanj iz odstavka 2; in
(b) preverjanju uvedenih ureditev, za zagotovitev, da se zadevni stranski živalski proizvodi uporabijo le za odobrene namene.
4. Vsaka država članica sestavi seznam uporabnikov in zbirnih centrov, odobrenih in registriranih v skladu z odstavkom 2(c)(iv), (vi) in (vii) na svojem ozemlju. Vsak uporabnik in zbirni center mora pridobiti uradno številko v inšpekcijske namene in za omogočanje sledljivosti izvora zadevnih proizvodov.
Pristojni organi nadzorujejo prostore uporabnikov in zbirnih centrov iz prejšnjega pododstavka in morajo vedno imeti neoviran dostop do vseh delov teh prostorov, za zagotavljanje skladnosti z zahtevami iz odstavka 2.
Če se pri teh inšpekcijskih pregledih ugotovi, da navedene zahteve niso izpolnjene, pristojni organi izvedejo ustrezne ukrepe.
5. Podrobna pravila o ukrepih preverjanja se lahko sprejmejo v skladu s postopkom iz člena 33(2).
Člen 24
Odstopanja glede odstranjevanja stranskih živalskih proizvodov
1. Pristojni organi lahko, po potrebi, določijo, da:
(a) se poginule hišne živali lahko neposredno odstranijo kot odpadek z zakopavanjem;
(b) se naslednji stranski živalski proizvodi, ki izvirajo iz oddaljenih območij, lahko odstranjujejo kot odpadek s sežiganjem ali zakopavanjem na kraju samem:
(i) snovi kategorije 1 iz člena 4(1)(b)(ii);
(ii) snovi kategorije 2; in
(iii) snovi kategorije 3; in
(c) da se stranski živalski proizvodi lahko odstranjujejo kot odpadek s sežiganjem ali zakopavanjem na kraju samem v primeru izbruha bolezni z liste A Mednarodnega urada za kužne bolezni živali (OIE), če pristojni organi zavrnejo prevoz do najbližje sežigalnice ali obrata za predelavo odpadkov zaradi nevarnosti širjenja zdravstvenih tveganj ali če razširjenost izbruha živalske kužne bolezni privede do pomanjkanja kapacitete v takih obratih.
2. Odstopanja ni dovoljeno odobriti za snovi kategorije 1 iz člena 4(1)(a)(i).
3. V primeru snovi kategorije 1 iz člena 4(1)(b)(ii) se sežig ali zakopavanje lahko izvedeta v skladu z odstavkom 1(b) ali (c) le, če pristojni organi odobrijo in nadzorujejo uporabljeno metodo in se prepričajo, da preprečuje vsa tveganja prenosa TSE.
4. Države članice obvestijo Komisijo o:
(a) tem, da so uporabile eno od možnosti, predvidenih v odstavku 1(b) v zvezi s snovmi kategorije 1 in kategorije 2; in
(b) območjih, ki jih opredelijo kot oddaljena območja za namene uporabe odstavka 1(b), in razloge za tako opredelitev.
5. Pristojni organi storijo vse potrebno za:
(a) zagotovitev, da sežig ali zakopavanje stranskih živalskih proizvodov ne ogrožata zdravja živali ali ljudi; in
(b) preprečevanje nepravilnega puščanja, odmetavanja ali nenadzorovanega odstranjevanja stranskih živalskih proizvodov.
6. Podrobne ureditve za izvajanje tega člena se lahko določijo v skladu s postopkom iz člena 33(2).
Člen 25
Notranja kontrola v obratih
1. Upravljavci in lastniki vmesnih in predelovalnih obratov ali njihovi predstavniki sprejmejo vse potrebne ukrepe za izpolnjevanje zahtev te uredbe. Uvesti, izvajati in vzdrževati morajo stalen postopek, ki ga razvijejo v skladu z načeli sistema analize tveganj in kritičnih kontrolnih točk (HACCP). Zlasti morajo:
(a) ugotavljati in obvladovati kritične kontrolne točke v obratih;
(b) uvesti in izvajati metode za spremljanje in nadzor kritičnih kontrolnih točk;
(c) v primeru predelovalnih obratov, odvzemati reprezentativne vzorce za preverjanje skladnosti:
(i) vsake predelane serije s standardi za proizvode, ki jih določa ta uredba; in
(ii) z največjimi dovoljenimi količinami fizikalno-kemijskih ostankov, določenimi v zakonodaji Skupnosti;
(d) evidentirati rezultate kontrolnih pregledov in testov iz točk (b) in (c) in jih hraniti v obdobju najmanj dveh let za predložitev pristojnim organom;
(e) uvesti sistem, ki zagotavlja sledljivost vsake odposlane serije.
2. Če rezultati testov vzorcev, odvzetih v skladu z odstavkom 1(c), niso skladni z določbami te uredbe, mora upravljavec predelovalnega obrata:
(a) pristojne organe takoj obvestiti o vseh podrobnostih o vrsti vzorca ter serije, iz katere je pridobljen;
(b) ugotoviti vzroke za neskladnosti;
(c) ponovno predelati ali odstraniti kontaminirano serijo pod nadzorom pristojnih organov;
(d) zagotoviti, da nobene snovi, za katere obstaja sum ali je znano, da so kontaminirane, ne zapustijo obrata pred ponovno predelavo pod nadzorom pristojnih organov ter ponovnim uradnim vzorčenjem za potrditev njihove skladnosti s standardi, določenimi s to uredbo, razen če so namenjene odstranitvi;
(e) povečati pogostost vzorčenja in testiranja proizvodnje;
(f) preiskati evidence o stranskih živalskih proizvodih, ki ustrezajo končnemu vzorcu; in
(g) uvesti ustrezne postopke dekontaminacije in čiščenja v obratu.
3. Podrobne določbe za izvajanje tega člena, vključno z določbami o pogostosti kontrolnih pregledov ter referenčnih metodah za mikrobiološke analize, se lahko določijo v skladu s postopkom iz člena 33(2).
Člen 26
Uradni kontrolni pregledi in seznami odobrenih obratov
1. Pristojni organi morajo v rednih razdobjih opravljati inšpekcijske preglede in nadzor v obratih, odobrenih v skladu s to uredbo. Inšpekcijski pregledi in nadzor predelovalnih obratov morajo potekati v skladu s poglavjem IV Priloge V.
2. Pogostost inšpekcijskih pregledov in nadzora je odvisna od velikosti obrata, vrste proizvedenih proizvodov, ocene tveganja in jamstev, ki jih zagotavlja v skladu z načeli sistema analize tveganj in kritičnih kontrolnih točk (HACCP).
3. Če inšpekcijski pregled, ki ga izvedejo pristojni organi, razkrije, da ena ali več zahtev te uredbe niso izpolnjene, pristojni organi ustrezno ukrepajo.
4. Vsaka država članica sestavi seznam obratov na svojem ozemlju, odobrenih v skladu s to uredbo. Vsakemu obratu določi uradno številko, ki obrat identificira glede na vrsto njegovih dejavnosti. Države članice pošljejo Komisiji in drugim državam članicam kopije seznama ter posodobljenih verzij.
5. Podrobne določbe za izvajanje tega člena, vključno z določbami o pogostosti kontrolnih pregledov in o referenčnih metodah za mikrobiološke analize, se lahko določijo v skladu s postopkom iz člena 33(2).
Člen 27
Kontrolni pregledi Skupnosti v državah članicah
1. Izvedenci Komisije lahko izvajajo kontrolne preglede na kraju samem, v sodelovanju s pristojnimi organi držav članic, v obsegu, ki zagotavlja enotno uporabo te uredbe. Država članica, na katere ozemlju potekajo kontrolni pregledi, da izvedencem vso potrebno pomoč za izvajanje njihovih nalog. Komisija obvesti pristojne organe o rezultatih izvedenih kontrolnih pregledov.
Člen 28
Splošni predpisi
Predpisi za uvoz proizvodov iz Priloge VII in VIII iz držav nečlanic ne smejo biti bolj ugodni ali manj ugodni od tistih za proizvodnjo in trženje teh proizvodov v Skupnosti.
Dovoli pa se uvoz iz tretjih držav hrane za hišne živali in surovin za proizvodnjo hrane za hišne živali, pridobljene iz živali, tretiranih z določenimi substancami, prepovedanimi v skladu z Direktivo 96/22/ES, pod pogojem, da so te surovine trajno označene in da zanje veljajo posebni pogoji, določeni v skladu s postopkom iz člena 33(2).
Člen 29
Prepovedi in skladnost s predpisi Skupnosti
1. Uvoz in prevoz stranskih živalskih proizvodov in predelanih proizvodov je prepovedan, razen v skladu s to uredbo.
2. Uvoz v Skupnost, in prevoz prek nje, proizvodov iz prilog VII in VIII se dovoli le, če ti proizvodi izpolnjujejo zahteve, določene v odstavkih 3 do 6.
3. Proizvodi iz prilog VII in VIII, razen če je drugače opredeljeno v navedenih prilogah, prihajajo iz tretje države ali delov tretjih držav s seznama, ki je sestavljen in se posodablja v skladu s postopkom iz člena 33(2).
Seznam je lahko združen z drugimi seznami, sestavljenimi v javnozdravstvene namene ter namene zdravstvenega varstva živali.
Pri sestavljanju seznama je treba upoštevati zlasti:
(a) zakonodajo tretje države;
(b) organizacijo pristojnih organov ter njihovih inšpekcijskih služb v tretji državi, pooblastila teh služb, nadzor nad njimi, in njihova pooblastila za učinkovito spremljanje uporabe njihove zakonodaje;
(c) dejanske zdravstvene pogoje, ki veljajo za proizvodnjo, izdelavo, ravnanje z, skladiščenje in odpošiljanje proizvodov živalskega izvora, namenjenih v Skupnost;
(d) jamstva, ki jih lahko da tretja država glede skladnosti z ustreznimi zdravstvenimi pogoji;
(e) izkušnje pri trženju proizvoda iz tretje države ter rezultate izvedenih uvoznih kontrolnih pregledov;
(f) rezultate vsakršnih inšpekcijskih pregledov Skupnosti v tretji državi;
(g) zdravstveni status rejnih živali, drugih domačih živali ter divjadi v tretji državi, ob upoštevanju zlasti eksotičnih bolezni živali ter vseh vidikov splošnih zdravstvenih razmer v državi, ki bi lahko predstavljale tveganje za zdravje ljudi in živali v Skupnosti;
(h) rednost in hitrost, s katero tretja država sporoča informacije o prisotnosti infekcijskih ali kužnih bolezni živali na svojem ozemlju, zlasti bolezni z liste A in B OIE ali, v primeru bolezni živali iz ribogojstva, obvezno prijavljivih bolezni iz Kodeksa o zdravstvenem varstvu vodnih živali OIE;
(i) veljavnih predpisov o preprečevanju in obvladovanju infekcijskih ali kužnih bolezni živali v tretji državi ter njihovega izvajanja, vključno s predpisi o uvozu iz drugih držav.
4. Proizvodi iz Prilog VII in VIII, razen tehničnih proizvodov, morajo prihajati iz obratov s seznama Skupnosti, sestavljenega v skladu s postopkom iz člena 33(2), na podlagi sporočila pristojnih organov tretje države Komisiji, v katerem je navedeno, da je obrat skladen z zahtevami Skupnosti in je pod nadzorom uradne inšpekcijske službe v tretji državi.
Odobreni seznami se spremenijo na naslednji način:
(a) Komisija obvesti države članice o spremembah seznamov obratov, ki jih predlaga tretja država, v petih delovnih dneh po prejemu predlaganih sprememb;
(b) države članice imajo na voljo sedem delovnih dni, od prejema sprememb seznamov obratov iz (a), da pošljejo Komisiji kakršne koli pisne pripombe;
(c) če najmanj ena država članica pošlje pisne pripombe, Komisija obvesti države članice v petih delovnih dneh in uvrsti to točko na dnevni red naslednjega sestanka Stalnega odbora za prehranjevalno verigo in zdravje živali, za odločanje v skladu s postopkom iz člena 33(2);
(d) če Komisija ne prejme pripomb držav članic v roku iz pododstavka (b), se šteje, da so države članice odobrile spremembe seznama. Komisija obvesti države članice v petih delovnih dneh, in uvoz iz teh obratov se odobri v petih delovnih dneh po prejemu tega obvestila v državah članicah.
5. Tehnični proizvodi iz Priloge VIII morajo izvirati iz obratov, ki so jih odobrili in registrirali pristojni organi v tretjih državah.
6. Če ni drugače opredeljeno v prilogah VII in VIII, mora pošiljke proizvodov iz navedenih prilog spremljati zdravstveno spričevalo po vzorcu, določenemu v Prilogi X, ki potrjuje, da proizvodi izpolnjujejo pogoje iz navedenih prilog in prihajajo iz obratov, ki omogočajo take pogoje.
7. Do priprave seznama, predvidenega v odstavku 4, in odobritve vzorčnih spričeval iz odstavka 6, lahko države članice ohranijo kontrolne preglede, predvidene z Direktivo 97/78/ES, in spričevala, predvidena v skladu z obstoječimi nacionalnimi predpisi.
Člen 30
Enakovrednost
1. V skladu s postopkom iz člena 33(2), se lahko sprejme odločbo o priznanju, da ukrepi zdravstvenega varstva, uvedeni v tretji državi, skupini tretjih držav ali regiji tretje države, pri proizvodnji, izdelavi, ravnanju z, skladiščenju in prevozu ene ali več kategorij proizvodov iz prilog VII in VIII, zagotavljajo jamstva, enakovredna tistim, uvedenim v Skupnosti, če tretja država predloži ustrezen objektiven dokaz.
Odločba mora podrobno opredeliti pogoje za uvoz in/ali prevoz stranskih živalskih proizvodov iz zadevne regije, države ali skupine držav.
2. Pogoji iz odstavka 1 morajo navajati:
(a) vrsto in vsebino zdravstvenega spričevala, ki mora spremljati proizvod;
(b) posebne zdravstvene zahteve za uvoz v Skupnost, in/ali prevoz prek Skupnosti; in
(c) kadar je to potrebno, postopke za pripravo in spreminjanje seznamov regij ali obratov, iz katerih je dovoljen uvoz in/ali prevoz.
3. Podrobna pravila za uporabo tega člena se določijo v skladu s postopkom iz člena 33(2).
Člen 31
Inšpekcijski pregledi in presoje Skupnosti
1. Izvedenci Komisije, kjer je to primerno, v spremstvu izvedencev držav članic, lahko izvajajo kontrolne preglede na kraju samem, z namenom, da:
(a) sestavijo seznam tretjih držav ali njihovih delov, in določijo pogoje za uvoz in/ali prevoz;
(b) preverijo skladnost:
(i) s pogoji za vključitev na seznam Skupnosti tretjih držav;
(ii) z uvoznimi in/ali tranzitnimi pogoji;
(iii) s pogoji za priznanje enakovrednosti ukrepov;
(iv) z vsakršnimi ukrepi v nujnih primerih, ki se uporabljajo v skladu z zakonodajo Skupnosti.
Komisija imenuje izvedence iz držav članic, odgovorne za te kontrolne preglede.
2. Kontrolni pregledi iz odstavka 1 se izvajajo v imenu Skupnosti, ki krije nastale stroške.
3. Pogostost in postopek kontrolnih pregledov iz odstavka 1 se lahko opredelita v skladu s postopkom iz člena 33(2).
4. Če kontrolni pregled iz odstavka 1 razkrije hudo kršitev zdravstvenih predpisov, Komisija takoj zahteva od tretje države, da uvede ustrezne ukrepe ali začasno ustavi pošiljke proizvodov ter takoj obvesti države članice.
Člen 32
Spremembe prilog in prehodni ukrepi
1. Po posvetovanju z ustreznim znanstvenim odborom o katerem koli vprašanju, ki bi lahko vplivalo na zdravje živali ali ljudi, se lahko spremenijo ali dopolnijo priloge ter sprejmejo katerikoli ustrezni prehodni ukrepi, v skladu s postopkom iz člena 33(2).
2. V zvezi s prepovedjo krmljenja odpadkov iz gostinskih dejavnosti iz člena 22, če so ustrezni sistemi nadzora uvedeni v državah članicah pred uporabo te uredbe, se sprejmejo prehodni ukrepi, v skladu z odstavkom 1, za omogočanje neprekinjene uporabe v hrani za živali določenih vrst odpadkov iz gostinskih dejavnosti, pod strogo nadzorovanimi razmerami, za obdobje ne več kot štirih let, od 1. novembra 2002. S temi ukrepi se preprečijo nepotrebna tveganja za zdravje živali ali ljudi v prehodnem obdobju.
Člen 33
Regulativni postopek
1. Komisiji pomaga Stalni odbor za prehranjevalno verigo in zdravje živali, v nadaljnjem besedilu "odbor".
2. Pri sklicevanju na ta odstavek veljata člena 5 in 7 Sklepa 1999/468/ES, ob upoštevanju določb iz člena 8 navedenega sklepa.
Obdobje, določeno v členu 5(6) Sklepa 1999/468/ES, se določi na 15 dni.
3. Odbor sprejme svoj poslovnik.
Člen 34
Posvetovanje z znanstvenimi odbori
O vsaki zadevi na področju uporabe te uredbe, ki bi lahko vplivala na zdravje živali ali ljudi, se je treba posvetovati z ustreznimi znanstvenimi odbori.
Člen 35
Nacionalni predpisi
1. Države članice predložijo Komisiji besedila temeljnih predpisov nacionalne zakonodaje, sprejetih na področju, ki ga ureja ta uredba.
2. Države članice obvestijo Komisijo zlasti o ukrepih, sprejetih za zagotavljanje skladnosti s to uredbo v enem letu po njenem začetku veljavnosti. Na podlagi prejetih informacij Komisija predloži poročilo Evropskemu parlamentu in Svetu, če je to primerno, skupaj z zakonodajnimi predlogi.
3. Države članice lahko sprejmejo ali ohranijo nacionalne predpise o omejitvi uporabe organskih gnojil in sredstev za izboljšanje tal v večjem obsegu, kakor to predvideva ta uredba, do sprejetja predpisov Skupnosti za njihovo uporabo v skladu s členom 20(2). Države članice lahko sprejmejo ali ohranijo nacionalne predpise o omejitvi uporabe maščobnih derivatov, pridobljenih iz snovi kategorije 2 v večjem obsegu, kot to predvideva ta uredba, do dodatne vključitve v Prilogo VIII predpisov Skupnosti za njihovo uporabo v skladu s členom 32.
Člen 36
Finančni režim
Komisija pripravi poročilo o finančnem režimu v državah članicah za predelavo, zbiranje, skladiščenje in odstranjevanje stranskih živalskih proizvodov, skupaj z ustreznimi predlogi.
Člen 37
Razveljavitev
Direktiva 90/667/EGS ter odločbi 95/348/ES in 1999/534/ES se razveljavita z učinkom po šestih mesecih od začetka veljavnosti te uredbe.
Sklicevanja na Direktivo 90/667/EGS se od tega datuma štejejo kot sklicevanja na to uredbo.
Člen 38
Začetek veljavnosti
Ta uredba začne veljati dvajseti dan po objavi v Uradnem listu Evropskih skupnosti.
Uredba Komisije (ES) št. 1802/2002
z dne 10. oktobra 2002
o popravkih Uredbe (ES) št. 1282/2002 o spremembi prilog k Direktivi Sveta 92/65/EGS o zahtevah zdravstvenega varstva živali za trgovino in za uvoz v Skupnost živali, semena, jajčnih celic in zarodkov, za katere ne veljajo zahteve zdravstvenega varstva živali, določene v posebnih pravilih Skupnosti iz Priloge A(I) k Direktivi 90/425/EGS
(Besedilo velja za ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 92/65/EGS z dne 13. julija 1992 o zahtevah zdravstvenega varstva živali za trgovino in za uvoz v Skupnost živali, semena, jajčnih celic in zarodkov, za katere ne veljajo zahteve zdravstvenega varstva živali, določene v posebnih pravilih Skupnosti iz Priloge A(I) k Direktivi 90/425/EGS [1], kakor je bila nazadnje spremenjena z Uredbo Komisije (ES) št. 1282/2000 [2], in zlasti člena 22 Direktive,
ob upoštevanju naslednjega:
(1) Uredba (ES) št. 1282/2000 je bila sprejeta 15. julija 2002, da spremeni Direktivo 92/65/EGS.
(2) Da bi se zagotovilo dovolj časa za izvajanje spremenjenih določb v vseh državah članicah, je treba določiti rok za uporabo Uredbe (ES) št. 1282/2002.
(3) Vendar je bila določba, ki navaja ta rok, v postopku sprejemanja opuščena.
(4) Uredbo (ES) št. 1282/2002 je treba zato ustrezno popraviti.
(5) Popravek mora začeti veljati z dnem začetka veljavnosti Uredbe (ES) št. 1282/2002.
(6) Ukrepi, predvideni s to uredbo, so v skladu z mnenjem Stalnega odbora za prehranjevalno verigo in zdravje živali –
SPREJELA NASLEDNJO UREDBO:
Člen 1
V člen 2 Uredbe (ES) št. 1282/2002 se vstavi drugi odstavek: "Uporablja se od 1. marca 2003."
Člen 2
Ta uredba začne veljati na dan njene objave v Uradnem listu Evropskih skupnosti.
Uredba Sveta (ES) št. 1881/2002
z dne 14. oktobra 2002
o popravku Uredbe (ES) št. 2200/96 glede datuma začetka prehodnega obdobja za priznanje organizacij proizvajalcev
SVET EVROPSKE UNIJE JE –
ob upoštevanju Pogodbe o ustanovitvi Evropske skupnosti in zlasti člena 37 Pogodbe,
ob upoštevanju predloga Komisije [1],
ob upoštevanju mnenja Evropskega parlamenta [2],
ob upoštevanju mnenja Ekonomsko-socialnega odbora [3],
ob upoštevanju naslednjega:
(1) V skladu s členom 13(1) Uredbe Sveta (ES) št. 2200/96 z dne 28. oktobra 1996 o skupni ureditvi trga za sadje in zelenjavo [4] je bilo zagotovljeno dvoletno prehodno obdobje, ki se začne z dnem začetka veljavnosti Uredbe in v katerem se uporabljajo določbe naslova IV prej navedene uredbe, za organizacije proizvajalcev, priznane v skladu z Uredbo (EGS) št. 1035/72 [5] in ki niso ustrezale zahtevam za priznanje v skladu z Uredbo (ES) št. 2200/96. To dvoletno prehodno obdobje bi se lahko podaljšalo na pet let pod pogojem, da pristojna država članica sprejme akcijski načrt, ki ga pripravi organizacija proizvajalcev, da bi dosegla skladnost z vsemi zahtevami Uredbe (ES) št. 2200/96 za priznanje s strani te države članice.
(2) Uredba (ES) št. 2200/96 določa v členu 13(1) začetni datum dvo- ali petletnega prehodnega obdobja kot dan začetka veljavnosti Uredbe, in sicer 21. november 1996. Ta določitev datuma temelji na napaki; pravzaprav bi bila upravičenost do prehodnih ukrepov z začetkom veljavnosti Uredbe (ES) št. 2200/96 nesmiselna, ker je bila Uredba (EGS) št. 1035/72 še veljavna do 31. decembra 1996. Datum začetka prehodnih obdobij bi moral biti datum začetka uporabe Uredbe (ES) št. 2200/96.
(3) Zato je ustrezno, da se popravi napaka v členu 13(1) Uredbe (ES) št. 2200/96. Ker bi ta napaka lahko negativno vplivala na organizacije proizvajalcev, ki so bile deležne ugodnosti zaradi navedenih prehodnih obdobij, je primerno, da začnejo ustrezne določbe veljati od dneva začetka uporabe Uredbe št. 2200/96 –
SPREJEL NASLEDNJO UREDBO:
Člen 1
Člen 13(1) Uredbe (ES) št. 2200/96 se nadomesti z: "1. Organizacije proizvajalcev, priznane v skladu z Uredbo (EGS) št. 1035/72, pred začetkom veljavnosti te uredbe in ki ne izpolnjujejo pogojev za priznanje v skladu s členom 11 te uredbe brez prehodnega obdobja, lahko še dve leti delujejo skladno z določbami naslova IV, in sicer od 1. januarja 1997, pod pogojem, da še naprej izpolnjujejo zahteve navedenih členov Uredbe (EGS) št. 1035/72."
Člen 2
Ta uredba začne veljati dvajseti dan po objavi v Uradnem listu Evropskih skupnosti.
Uredba Komisije (ES) št. 1921/2002
z dne 28. oktobra 2002
o spremembi Uredbe (EGS) št. 3149/92 o podrobnih pravilih za dobavo hrane iz intervencijskih zalog najbolj ogroženim osebam v Skupnosti
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 3730/87 z dne 10. decembra 1987 o splošnih pravilih za dobavo hrane iz intervencijskih zalog imenovanim organizacijam za razdeljevanje najbolj ogroženim osebam v Skupnosti [1], kakor je bila spremenjena z Uredbo (ES) št. 2535/95 [2] in zlasti člena 6 Uredbe,
ob upoštevanju naslednjega:
(1) V skladu s členom 3 Uredbe Komisije (EGS) št. 3149/92 [3], kakor je bila nazadnje spremenjena z Uredbo (ES) št. 1098/2001 [4], traja izvajanje letnega načrta razdeljevanja hrane najbolj ogroženim osebam od 1. oktobra do 30. septembra naslednjega leta. Zaradi pravilnega upravljanja intervencijskih zalog je treba zagotoviti, da se proizvodi, ki se razdeljujejo, umaknejo iz intervencijskih zalog najkasneje do 31. avgusta v letu izvajanja.
(2) Člen 5 Uredbe (EGS) št. 3149/92 določa knjigovodsko vrednost proizvodov, ki so na voljo. To določbo je treba prilagoditi, da se upoštevajo spremembe intervencijskega načrta v okviru skupne ureditve trga za goveje in telečje meso.
(3) Člen 8 Uredbe (EGS) št. 3149/92 je treba razveljaviti, ker se ne uporablja več, saj se zadevni stroški prevoza povrnejo na podlagi nastalih izdatkov.
(4) Ukrepi, predvideni s to uredbo, so v skladu z mnenji ustreznih upravljalnih odborov –
SPREJELA NASLEDNJO UREDBO:
Člen 1
Uredba (EGS) št. 3149/92 se spremeni na naslednji način:
1. V člen 3(1) se vstavi naslednji drugi pododstavek: "Umik proizvodov iz intervencijskih zalog poteka od 1. oktobra do 31. avgusta naslednjega leta."
2. Člen 5 se nadomesti z naslednjim:
"Člen 5
1. Za namene računovodstva Jamstvenega oddelka EKUJS in ne glede na določbe člena 8 Uredbe (EGS) št. 1883/78 [5] je knjigovodska vrednost proizvodov, ki so dani na voljo iz intervencije v skladu s to uredbo, intervencijska cena, ki se uporablja 1. oktobra vsakega leta.
Pri govejem mesu je knjigovodska vrednost proizvodov, ki so dani na razpolago, intervencijska cena, ki se uporablja 30. junija 2002. Za to ceno veljajo koeficienti, navedeni v Prilogi.
Za države članice, ki niso uvedle evra, se knjigovodska vrednost intervencijskih proizvodov preračuna v nacionalno valuto po menjalnem tečaju, ki se uporablja 1. oktobra.
2. Kadar se intervencijski proizvodi premestijo iz ene države članice v drugo, država članica dobaviteljica knjiži dobavljene proizvode po ničelni vrednosti, namembna država članica pa jih knjiži kot prejemek v mesecu pošiljanja po ceni, izračunani v skladu z odstavkom 1."
3. Člen 8 se razveljavi.
Člen 2
Ta uredba začne veljati tretji dan po objavi v Uradnem listu Evropskih skupnosti.
Uredba Komisije (ES) št. 1947/2002
z dne 31. oktobra 2002
o spremembi Uredbe (ES) št. 3223/94 o podrobnih pravilih za izvajanje uvoznih režimov za sadje in zelenjavo
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 2200/96 z dne 28. oktobra 1996 o skupni ureditvi trga za sadje in zelenjavo [1], kakor je bila nazadnje spremenjena z Uredbo (ES) št. 545/2002 [2], in zlasti člena 32(5) Uredbe,
ob upoštevanju naslednjega:
(1) Belgijski in italijanski organi so obvestili Komisijo, da Antwerpen in Bologna nista več reprezentativna uvozna trga za sadje in zelenjavo. Zato ju je treba umakniti s seznama v členu 3(1) Uredbe Komisije (ES) št. 3223/94 [3], kakor je bila nazadnje spremenjena z Uredbo (ES) št. 453/2002 [4].
(2) Ukrepi, ki jih določa ta uredba, so v skladu z mnenjem Upravljalnega odbora za sveže sadje in zelenjavo –
SPREJELA NASLEDNJO UREDBO:
"— Kraljevina Belgija in Veliko vojvodstvo Luksemburg: Bruselj,".
2. Osma alinea se nadomesti z:
"— Italijanska republika: Milano,".
Člen 2
Ta uredba začne veljati tretji dan po objavi v Uradnem listu Evropskih skupnosti.
Uredba Evropskega parlamenta in Sveta (ES) št. 2099/2002
z dne 5. novembra 2002
o ustanovitvi Odbora za varnost na morju in preprečevanje onesnaževanja z ladij (COSS) in o spremembi uredb o pomorski varnosti in preprečevanju onesnaževanja z ladij
EVROPSKI PARLAMENT IN SVET EVROPSKE UNIJE STA -
ob upoštevanju Pogodbe o ustanovitvi Evropske skupnosti in zlasti člena 80(2) Pogodbe,
ob upoštevanju predloga Komisije [1],
ob upoštevanju mnenja Ekonomsko-socialnega odbora [2],
ob upoštevanju mnenja Odbora regij [3],
v skladu s postopkom, določenim v členu 251 Pogodbe [4],
ob upoštevanju naslednjega:
(1) Ukrepi o izvajanju obstoječih uredb in direktiv na področju pomorske varnosti so bili sprejeti po regulativnem postopku, ki vključuje odbor, ustanovljen z Direktivo Sveta 93/75/EGS z dne 13. septembra 1993 o minimalnih zahtevah za plovila, ki so namenjena ali zapuščajo pristanišča Skupnosti in prevažajo nevaren ali okolju škodljiv tovor [5], in v nekaterih primerih začasni odbor. Za ta odbora veljajo pravila, določena v Sklepu Sveta 87/373/EGS z dne 13. julija 1987 o določitvi postopkov za uresničevanje Komisiji podeljenih izvedbenih pooblastil [6].
(2) Svet je s svojo resolucijo z dne 8. junija 1993 o skupni politiki za varnost na morju [7] načelno odobril ustanovitev Odbora za varnost na morju in preprečevanje onesnaževanja z ladij (COSS) in pozval Komisijo, da predloži predlog za ustanovitev takšnega odbora.
(3) Vloga COSS je centralizirati naloge odborov, ustanovljenih v skladu z zakonodajo Skupnosti o pomorski varnosti, preprečevanju onesnaževanja z ladij in varstvu življenjskih razmer in delovnih pogojev na ladjah ter pomagati in svetovati Komisiji pri vseh zadevah glede pomorske varnosti in preprečevanja ali zmanjševanja onesnaževanja okolja zaradi ladijskih prevozov.
(4) V skladu z resolucijo z dne 8. junija 1993 bi bilo treba ustanoviti Odbor za varnost na morju in preprečevanje onesnaževanja z ladij in mu dodeliti naloge, ki so bile pred tem prenesene na odbore, ustanovljene v skladu z zgoraj navedeno zakonodajo. Vsa nova zakonodaja Skupnosti, sprejeta na področju pomorske varnosti, bi morala predvideti dostop do tako ustanovljenega odbora.
(5) Sklep 87/373/EGS je bil nadomeščen s Sklepom Sveta 1999/468/ES z dne 28. junija 1999 o določitvi postopkov za uresničevanje Komisiji podeljenih izvedbenih pooblastil [8], določbe katerega je treba uporabiti za COSS. Namen Sklepa 1999/468/ES je opredeliti postopke, ki se uporabljajo v odborih, in zagotoviti Evropskemu parlamentu in javnosti več izčrpnih informacij o delu odborov.
(6) Ukrepe, ki se zahtevajo za izvajanje navedene zakonodaje, je treba sprejeti v skladu s Sklepom 1999/468/ES.
(7) Navedeno zakonodajo je treba spremeniti tudi zato, da se odbor, ustanovljen z Direktivo 93/75/EGS ali, kjer je primerno, začasni odbor, ustanovljen v skladu s katerim koli posameznim aktom, nadomesti s COSS. Ta uredba naj zlasti spremeni ustrezne določbe Uredb Sveta (EGS) št. 613/91 z dne 4. marca 1991 o prenosu ladij iz enega registra v drugega znotraj Skupnosti [9], (ES) št. 2978/94 z dne 21. novembra 1994 o izvajanju Resolucije IMO A.747(18) o izmeritvi balastnih prostorov na tankerjih z ločenimi balastnimi tankimi [10], (ES) št. 3051/95 z dne 8. decembra 1995 o varnem upravljanju ro-ro potniških trajektov [11] in Uredbe (ES) št. 417/2002 Evropskega parlamenta in Sveta z dne 18. februarja 2002 o pospešenem uvajanju zahtev o dvojnem trupu ali enakovrednih konstrukcijskih zahtev za tankerje z enojnim trupom in razveljavitvi Uredbe Sveta (ES) št. 2978/94 [12], da bi se vključilo sklicevanje na COSS in uvedel regulativni postopek, določen v členu 5 Sklepa 1999/468/ES.
(8) Poleg tega navedena zakonodaja temelji na uporabi pravil, ki izhajajo iz mednarodnih instrumentov, veljavnih na dan sprejetja zadevnega akta Skupnosti ali na dan, ki ga slednji določa. Posledica tega je, da države članice ne morejo uporabiti poznejših sprememb teh mednarodnih instrumentov, dokler niso spremenjene direktive ali uredbe Skupnosti. To prinaša večje neugodnosti, ker je težko zagotoviti, da bi dan začetka veljavnosti spremembe na mednarodni ravni sovpadel z dnem začetka veljavnosti uredbe, ki to spremembo vključuje v pravo Skupnosti, in nenazadnje zamudo pri uporabi najnovejših in najstrožjih mednarodnih varnostnih standardov znotraj Skupnosti.
(9) Vendar je treba razlikovati med določbami akta Skupnosti, ki se za namene njihove uporabe sklicujejo na mednarodni instrument, in določbami Skupnosti, ki v celoti ali delno povzemajo mednarodni instrument. V slednjem primeru se najnovejše spremembe mednarodnih instrumentov v nobenem primeru ne morejo uporabiti, dokler se ne spremenijo zadevne določbe Skupnosti.
(10) Državam članicam naj bo zato dovoljeno, da uporabijo najnovejše določbe mednarodnih instrumentov, z izjemo tistih, ki so izrecno vključene v akt Skupnosti. To se lahko naredi z navedbo, da je mednarodna konvencija, ki je uporabna za namene zadevne direktive ali uredbe, tista, ki je "v njeni posodobljeni različici", brez navedbe datuma.
(11) Zaradi preglednosti bi morale biti ustrezne spremembe mednarodnih instrumentov, ki so vključeni v pomorsko zakonodajo Skupnosti, objavljene v Skupnosti z njihovo objavo v Uradnem listu Evropskih skupnosti.
(12) Vsekakor je treba uvesti poseben postopek preverjanja skladnosti, ki bi omogočil Komisiji, da po posvetovanju s COSS sprejme vse potrebne ukrepe, da izključi tveganje, da bi bile spremembe mednarodnih instrumentov nezdružljive z zgoraj navedeno veljavno zakonodajo ali s politiko Skupnosti o pomorski varnosti, preprečevanju onesnaževanja z ladij in varstvu življenjskih razmer in delovnih pogojev na ladjah ali s cilji, ki jih navedena zakonodaja uveljavlja. Takšen postopek naj tudi prepreči, da bi mednarodne spremembe znižale raven pomorske varnosti, dosežene v Skupnosti.
(13) Postopek preverjanja skladnosti bo v celoti učinkovit le, če bodo načrtovani ukrepi sprejeti, kakor hitro je to mogoče, v vsakem primeru pa pred iztekom roka, predvidenega za začetek veljavnosti mednarodne spremembe. Temu ustrezno bi moral biti rok, ki je na voljo Svetu, da odloči v zvezi s predlaganimi ukrepi, v skladu s členom 5(6) Sklepa 1999/468/ES, en mesec -
SPREJELA NASLEDNJO UREDBO:
Člen 1
Namen
Namen te uredbe je izboljšati izvajanje zakonodaje Skupnosti iz člena 2(2) o pomorski varnosti, preprečevanju onesnaževanja z ladij ter življenjskih razmerah in delovnih pogojih na ladjah, in sicer:
(a) s centralizacijo nalog odborov, ki so ustanovljeni v skladu s pomorsko zakonodajo Skupnosti in jih na podlagi te uredbe nadomesti ustanovitev enega samega Odbora za pomorsko varnost in preprečevanje onesnaževanja z ladij, znanega kot COSS;
(b) s pospeševanjem posodabljanja in omogočanjem poznejših sprememb pomorske zakonodaje Skupnosti glede na razvoj mednarodnih instrumentov iz člena 2(1).
Člen 2
Opredelitve pojmov
2. "Pomorska zakonodaja Skupnosti" pomeni veljavne akte Skupnosti, ki so našteti v nadaljevanju:
(a) Uredba Sveta (EGS) št. 613/91;
(b) Direktiva Sveta 93/75/EGS;
(c) Uredba Sveta (ES) št. 2978/94;
(d) Direktiva Sveta 94/57/ES z dne 22. novembra 1994 o skupnih predpisih in standardih za organizacije, pooblaščene za inšpekcijski pregled in nadzor ladij ter za ustrezne ukrepe pomorskih uprav [13];
(e) Direktiva Sveta 95/21/ES z dne 19. junija 1995 o pomorski inšpekciji [14];
(f) Uredba Sveta (ES) št. 3051/95;
(g) Direktiva Sveta 96/98/ES z dne 20. decembra 1996 o pomorski opremi [15];
(h) Direktiva Sveta 97/70/ES z dne 11. decembra 1997 o določitvi usklajenega varnostnega režima za ribiška plovila dolžine 24 metrov in več [16];
(i) Direktiva Sveta 98/18/ES z dne 17. marca 1998 o varnostnih pravilih in standardih za potniške ladje [17];
(j) Direktiva Sveta 98/41/ES z dne 18. junija 1998 o registraciji oseb, ki potujejo s potniškimi ladjami, ki plujejo v pristanišča držav članic Skupnosti ali iz njih [18];
(k) Direktiva Sveta 1999/35/ES z dne 29. aprila 1999 o sistemu obveznih pregledov za varno izvajanje linijskih prevozov z ro-ro trajekti in visokohitrostnimi potniškimi plovili [19];
(l) Direktiva Evropskega parlamenta in Sveta 2000/59/ES z dne 27. novembra 2000 o pristaniških napravah za sprejem odpadkov z ladij in ostankov tovora [20];
(m) Direktiva Evropskega parlamenta in Sveta 2001/25/ES z dne 4. aprila 2001 o minimalni ravni izobraževanja pomorščakov [21];
(n) Direktiva 2001/96/ES Evropskega parlamenta in Sveta z dne 4. decembra 2001 o določitvi usklajenih zahtev in postopkov za varno nakladanje in razkladanje ladij za prevoz razsutega tovora [22];
(o) Uredba Evropskega parlamenta in Sveta (ES) št. 417/2002.
Člen 3
Ustanovitev odbora
1. Komisiji pomaga Odbor za varnost na morju in preprečevanje onesnaževanja z ladij (v nadaljevanju COSS).
2. Pri sklicevanju na ta odstavek se uporabita člena 5 in 7 Sklepa 1999/468/ES, ob upoštevanju določb člena 8 sklepa.
Obdobje iz člena 5(6) Sklepa 1999/468/ES je en mesec.
3. Odbor sprejme svoj poslovnik.
Člen 4
Vključitev sprememb mednarodnih instrumentov v pravo Skupnosti
Za namene pomorske zakonodaje Skupnosti se uporabljajo tisti mednarodni instrumenti, ki so že začeli veljati, vključno z najnovejšimi spremembami teh instrumentov, razen sprememb, ki so izključene iz področja uporabe pomorske zakonodaje Skupnosti in izhajajo iz postopka preverjanja skladnosti, določenega v členu 5.
Člen 5
Postopek preverjanja skladnosti
1. Za namene te uredbe in zaradi zmanjšanja tveganja kolizije pomorske zakonodaje Skupnosti in mednarodnih instrumentov, države članice in Komisija sodelujejo s pomočjo usklajevalnih sestankov in/ali na katere koli druge ustrezne načine, da bi opredelile, če je primerno, skupno stališče ali pristop v okviru pristojnih mednarodnih forumov.
2. Postopek preverjanja skladnosti se vzpostavi zato, da se vsaka sprememba mednarodnega instrumenta izključi iz področja uporabe pomorske zakonodaje Skupnosti samo v primeru, če obstaja na podlagi ocene Komisije očitno tveganje, da bo mednarodna sprememba v okviru področja uporabe uredb ali direktiv iz člena 2(2) zmanjšala raven pomorske varnosti, preprečevanja onesnaževanja z ladij ali varstva življenjskih razmer in delovnih pogojev na ladjah, kakor je določena v pomorski zakonodaji Skupnosti, ali da bo s slednjo nezdružljiva.
Postopek preverjanja skladnosti se lahko uporabi samo za sprejem sprememb pomorske zakonodaje Skupnosti na področjih, ki jih regulativni postopek izrecno pokriva in dosledno v okviru uresničevanja Komisij podeljenih izvedbenih pooblastil.
3. V okoliščinah iz odstavka 2 postopek preverjanja skladnosti sproži Komisija, ki lahko ukrepa na zahtevo države članice, če je to primerno.
Po sprejetju spremembe mednarodnega instrumenta Komisija takoj predloži COSS predlog ukrepov z namenom izključitve zadevne spremembe iz zadevnega besedila Skupnosti.
Postopek preverjanja skladnosti, ki vključuje, če je primerno, postopke določene v členu 5(6) Sklepa 1999/468/ES, se zaključi vsaj en mesec pred iztekom roka, ki je na mednarodni ravni določen za tihi pristanek na sprejetje zadevne spremembe, ali datumom, predvidenim za začetek veljavnosti navedene spremembe.
4. V primeru tveganja iz prvega pododstavka odstavka 2 se države članice v času izvajanja postopka preverjanja skladnosti vzdržijo vsake pobude, namenjene vključitvi spremembe v nacionalno zakonodajo ali uporabi spremembe zadevnega mednarodnega instrumenta.
Člen 6
Informacije
Vse ustrezne spremembe mednarodnih instrumentov, ki so v skladu s členoma 4 in 5 vključene v pomorsko zakonodajo Skupnosti, se za informativne namene objavijo v Uradnem listu Evropskih skupnosti.
Člen 7
Pooblastila COSS
COSS izvaja pooblastila, ki so mu bila dodeljena na podlagi veljavne zakonodaje Skupnosti. Člen 2(2) se lahko spremeni po postopku, določenem v členu 3(2), da bi se vključilo sklicevanje na akte Skupnosti o prenosu izvedbenih pooblastil na COSS, ki so začeli veljati po sprejetju te uredbe.
Člen 8
Sprememba Uredbe (EGS) št. 613/91
Uredba (EGS) št. 613/91 se spremeni:
1. Člen 1(a) se nadomesti z:
"(a) "konvencije" pomenijo Mednarodno konvencijo o varstvu človeškega življenja na morju iz leta 1974 (Solas 1974), Mednarodno konvencijo o tovornih črtah iz leta 1966 (LL66) in Mednarodno konvencijo o preprečevanju onesnaževanja morja z ladij (Marpol 73/78), v njihovih posodobljenih različicah ter z njimi povezane obvezne resolucije, ki jih je sprejela Mednarodna pomorska organizacija (IMO)."
2. Člena 6 in 7 se nadomestita z:
"Člen 6
1. Komisiji pomaga Odbor za varnost na morju in preprečevanje onesnaževanja z ladij (COSS), ustanovljen na podlagi člena 3 Uredbe Evropskega parlamenta in Sveta (ES) št. 2099/2002 z dne 5. novembra 2002 o ustanovitvi Odbora za varnost na morju in preprečevanje onesnaževanja z ladij (COSS) [23].
2. Pri sklicevanju na ta odstavek se uporabita člena 5 in 7 Sklepa Sveta 1999/468/ES z dne 28. junija 1999 o določitvi postopkov za uresničevanje Komisiji podeljenih izvedbenih pooblastil [24], ob upoštevanju določb člena 8 sklepa.
Obdobje iz člena 5(6) Sklepa 1999/468/ES je dva meseca.
3. Odbor sprejme svoj poslovnik.
Člen 7
Spremembe mednarodnih instrumentov iz člena 1 se lahko izključijo iz področja uporabe te uredbe v skladu s členom 5 Uredbe (ES) št. 2099/2002."
Člen 9
Sprememba Uredbe (ES) št. 2978/94
Uredba (ES) št. 2978/94 se spremeni:
1. Člen 3(g) se nadomesti z:
"(g) "Marpol 73/78" pomeni Mednarodno konvencijo o preprečevanju onesnaževanja morja z ladij, 1973, kakor je bila spremenjena s Protokolom k tej konvenciji iz leta 1978, v posodobljenih različicah."
2. Naslednji odstavek se doda členu 6: "Spremembe mednarodnih instrumentov iz člena 3 se lahko izključijo iz področja uporabe te uredbe v skladu s členom 5 Uredbe (ES) št. 2099/2002 Evropskega parlamenta in Sveta z dne 5. novembra 2002 o ustanovitvi Odbora za varnost na morju in preprečevanje onesnaževanja z ladij (COSS) [*] UL L 324, 29.11.2002, str. 1.."
3. Člen 7 se nadomesti z:
"Člen 7
1. Komisiji pomaga Odbor za varnost na morju in preprečevanje onesnaževanja z ladij (COSS), ustanovljen v skladu s členom 3 Uredbe (ES) št. 2099/2002.
2. Pri sklicevanju na ta odstavek se uporabita člena 5 in 7 Sklepa Sveta 1999/468/ES z dne 28. junija 1999 o določitvi postopkov za uresničevanje Komisiji podeljenih izvedbenih pooblastil [*] UL L 184, 17.7.1999, str. 23., ob upoštevanju določb člena 8 sklepa.
Obdobje iz člena 5(6) Sklepa 1999/468/ES je tri mesece.
3. Odbor sprejme svoj poslovnik."
Člen 10
Sprememba Uredbe (ES) št. 3051/95
Uredba (ES) št. 3051/95 se spremeni:
1. Členu 9 se doda pododstavek: "Spremembe mednarodnih instrumentov iz člena 2 se lahko izključijo iz področja uporabe te uredbe v skladu s členom 5 Uredbe (ES) št. 2099/2002 Evropskega parlamenta in Sveta z dne 5. novembra 2002 o ustanovitvi Odbora za varnost na morju in preprečevanje onesnaževanja z ladij (COSS) [*] UL L 324, 29.11.2002, str. 1.."
2. Člen 10 se nadomesti z:
"Člen 10
1. Komisiji pomaga Odbor za varnost na morju in preprečevanje onesnaževanja z ladij (COSS), ustanovljen na podlagi člena 3 Uredbe (ES) št. 2099/2002.
2. Pri sklicevanju na ta odstavek se uporabita člena 5 in 7 Sklepa Sveta 1999/468/ES z dne 28. junija 1999 o določitvi postopkov za uresničevanje Komisiji podeljenih izvedbenih pooblastil [*] UL L 184, 17.7.1999, str. 23., ob upoštevanju določb člena 8 sklepa.
Obdobje iz člena 5(6) Sklepa 1999/468/ES je dva meseca.
3. Odbor sprejme svoj poslovnik."
Člen 11
Sprememba Uredbe (ES) št. 417/2002
Uredba (ES) št. 417/2002 se spremeni:
2. Člen 10(1) se nadomesti z:
"1. Komisiji pomaga Odbor za varnost na morju in preprečevanje onesnaževanja z ladij (COSS), ustanovljen na podlagi člena 3 Uredbe Evropskega parlamenta in Sveta (ES) št. 2099/2002 z dne 5. novembra 2002 o ustanovitvi Odbora za varnost na morju in preprečevanje onesnaževanja z ladij (COSS) [*] UL L 324, 29.11.2002, str. 1.."
3. Členu 11 se doda naslednji pododstavek: "Spremembe mednarodnega instrumenta iz člena 3(1) se lahko izključijo iz področja uporabe te uredbe v skladu s členom 5 Uredbe (ES) št. 2099/2002."
Člen 12
Ta uredba je v celoti zavezujoča in se neposredno uporablja v vseh državah članicah.
Uredba Komisije (ES) št. 2104/2002
z dne 28. novembra 2002
o prilagoditvah Uredbe Sveta (ES) št. 577/98 o organizaciji vzorčne raziskave delovne sile v Skupnosti in Uredbe Komisije (ES) št. 1575/2000 o izvajanju Uredbe Sveta (ES) št. 577/98 glede seznama izobrazbenih in usposobljenostnih spremenljivk in njihovega šifriranja, ki naj se uporabijo za posredovanje podatkov od leta 2003 naprej
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 577/98 z dne 9. marca 1998 o organizaciji vzorčne raziskave delovne sile v Skupnosti [1], kakor je bila spremenjena z Uredbo (ES) št. 1991/2002 Evropskega parlamenta in Sveta [2], in zlasti člena 4(3) Uredbe,
ob upoštevanju naslednjega:
(1) Zaradi sprememb tehnik in konceptov, zlasti glede razlike med formalno izobrazbo in drugimi oblikami učnih dejavnosti, ter izvedbe klasifikacije v izobraževanju in usposabljanju, je treba prilagoditi seznam izobrazbenih in usposobljenostnih spremenljivk, določenih v členu 4(1)(h) Uredbe (ES) št. 577/98.
(2) Zato je šifriranje teh spremenljivk, določenih v Prilogi k Uredbi Komisije (ES) št. 1575/2000 z dne 19. julija 2000 [3], tudi treba prilagoditi. Novi seznam in šifriranje je treba izvesti že leta 2003, da bi zagotovili polno združljivost z modulom vseživljenjskega učenja, izdelanim za ta namen leta 2003 [4].
(3) Ukrepi, predvideni v tej uredbi, so v skladu z mnenjem Odbora za statistični program, ki je ustanovljen s Sklepom Sveta 89/382/EGS, Euratom [5] –
SPREJELA NASLEDNJO UREDBO:
Člen 1
Člen 4(1)(h) Uredbe Sveta (ES) št. 577/98 se nadomesti z:
"(h) izobraževanje in usposabljanje:
sodelovanje in formalno izobraževanje ali usposabljanje med prejšnjimi štirimi tedni
- raven,
- področje;
sodelovanje pri tečajih in drugih poučevanih učnih dejavnostih med prejšnjimi štirimi tedni
- celotno trajanje,
- namen zadnjega tečaja ali druge poučevane dejavnosti,
- področje zadnje poučevane dejavnosti,
- udeležen v zadnji poučevani dejavnosti med delovnimi urami;
dosežena izobrazba
- najvišja stopnja uspešno končanega izobraževanja ali usposabljanja,
- področje te najvišje stopnje izobraževanja ali usposabljanja,
- leto, ko je ta najvišja stopnja uspešno končana."
Člen 2
Šifriranje izobrazbenih in usposobljenostnih spremenljivk, ki naj se uporabi za posredovanje podatkov za leto 2003 in naprej, določenih v Prilogi k tej uredbi, nadomesti ustrezne spremenljivke iz Priloge k Uredbi Komisije (ES) št. 1575/2000.
Člen 3
Ta uredba začne veljati 20. dan po objavi v Uradnem listu Evropskih skupnosti.
Odločba Komisije
z dne 23. decembra 2002
o izvedbi Uredbe Sveta (EGS) št. 1612/68 glede uravnoteženja ponudbe in povpraševanja po delovnih mestih
(Besedilo velja za EGP)
(2003/8/ES)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (EGS) št. 1612/68 z dne 15. oktobra 1968 o prostem gibanju delavcev v Skupnosti [1], kakor je bila nazadnje spremenjena z Uredbo (EGS) št. 2434/92 [2], in zlasti člena 44 Uredbe;
ob upoštevanju naslednjega:
(1) Od prvotne vzpostavitve mreže Evropskih služb za zaposlovanje (EURES), ustanovljene z Odločbo Sveta 93/569/EGS [3] za izvedbo Uredbe Sveta (EGS) št. 1612/68, je bil storjen velik napredek.
(2) V luči od leta 1993 pridobljenih izkušenj ter ob upoštevanju in konsolidaciji nedavnih razvojnih dosežkov v okolju EURES bi bilo treba zdaj mrežo okrepiti in jo celovito vključiti v dejavnosti služb za zaposlovanje držav članic. Sedanjo razdelitev odgovornosti in postopke sprejemanja odločitev bi bilo treba zasnovati na novo.
(3) Glede na bližajočo se širitev Evropske unije je treba celovito upoštevati izvedbo EURES v državah pristopnicah in zagotoviti, da bo sistem še naprej učinkovit in obvladljiv.
(4) Prav tako je treba upoštevati možnosti, ki jih ponujajo orodja na področju informacijske in komunikacijske tehnologije za nadaljnjo okrepitev in racionalizacijo ponujenih storitev.
(5) V ta namen je treba EURES konsolidirati in okrepiti kot ključno orodje za spremljanje mobilnosti, za podporo prostemu gibanju delavcev in za povezovanje evropskih trgov delovne sile ter za obveščanje državljanov o ustrezni zakonodaji Skupnosti.
(6) V skladu z evropsko strategijo zaposlovanja, v prid izvajanju Akcijskega načrta za usposobljenost in mobilnost [4] in Resolucije Sveta z dne 3. junija 2002 o istem vprašanju [5], je treba spodbujati poklicno in geografsko mobilnost.
(7) Zaradi jasnosti je priporočljivo mrežo Evropskih služb za zaposlovanje postaviti na nove temelje in pri tem natančneje opredeliti njeno sestavo, statut in naloge. V ta namen bo treba nadomestiti Odločbo 93/569/EGS.
(8) Ukrepi, predvideni s to odločbo, so v skladu z mnenjem Tehničnega odbora za prosto gibanje delavcev –
SPREJELA NASLEDNJO ODLOČBO:
Člen 1
Mreža EURES
Komisija, službe za zaposlovanje držav članic in katerikoli drugi morebitni nacionalni partnerji vzpostavijo evropsko mrežo storitev, imenovano EURES (EURopean Employment Services), katere naloga je razvoj izmenjave informacij in sodelovanje, predvideno v delu II Uredbe (EGS) št. 1612/68.
Člen 2
Cilji
EURES prispeva k usklajenemu izvajanju določb dela II Uredbe (EGS) št. 1612/68, podpira evropsko strategijo zaposlovanja in prispeva h krepitvi evropskega enotnega trga.
V interesu iskalcev zaposlitve, delavcev in delodajalcev spodbuja EURES zlasti:
(a) razvoj evropskih trgov delovne sile, ki so odprti in dostopni za vse;
(b) nadnacionalno, medregionalno in čezmejno izmenjavo informacij o prostih delovnih mestih in vlogah za zaposlitev;
(c) preglednost in izmenjavo informacij o evropskih trgih delovne sile, vključno z življenjskimi razmerami in možnostmi pridobiti znanje;
(d) razvoj potrebnih metodologij in kazalcev.
Člen 3
Sestava
EURES vsebuje naslednje kategorije:
(a) članice EURES, t. j. posebne službe, ki jih države članice določijo v skladu s členom 13(2) Uredbe (EGS) št. 1612/68, in Evropski koordinacijski urad, ustanovljen v skladu s členi 21, 22 in 23 navedene uredbe; in
(b) partnerji EURES, kakor so predvideni v členu 17(1) Uredbe (EGS) št. 1612/68, torej:
(i) regionalne službe za zaposlovanje držav članic;
(ii) službe za zaposlovanje, pristojne za obmejne regije;
(iii) specializirane službe za zaposlovanje, ki so bile priglašene pri Komisiji v skladu s členom 17(2) Uredbe (EGS) št. 1612/68.
Te kategorije vključujejo sindikate in delodajalske organizacije, ki jih imenujejo člani EURES.
Člen 4
Vloga Evropskega koordinacijskega urada
Za vodenje Evropskega koordinacijskega urada je pristojen Generalni direktorat za zaposlovanje in socialne zadeve Komisije.
Evropski koordinacijski urad (v nadaljevanju "Koordinacijski urad EURES") nadzoruje skladnost z določbami dela II Uredbe (EGS) št. 1612/68 in pomaga mreži pri izvajanju njenih dejavnosti.
Zlasti skrbi za:
(a) analizo geografske in poklicne mobilnosti ter razvoja splošne zasnove mobilnosti v skladu z Evropsko strategijo zaposlovanja;
(b) oblikovanje jasne in celovite zasnove ter ustreznih mehanizmov za spodbujanje sodelovanja in usklajevanja med državami članicami;
(c) celovito spremljanje in ocenjevanje dejavnosti EURES ter uvedbo ukrepov, s katerimi se zagotovi usklajenost dejavnosti z Uredbo (EGS) št. 1612/68 in s to odločbo.
Člen 5
Logo EURES
Akronim EURES se uporablja izključno za dejavnosti v okviru EURES. Ponazorjen je s standardnim logom, katerega grafično oblikovanje je natančno določeno.
Logo se registrira kot blagovna znamka pri Uradu za usklajevanje na notranjem trgu (UUNT). Uporabljajo ga lahko člani EURES in njihovi partnerji.
Člen 6
Strateška skupina na visoki ravni
Oblikuje se strateška skupina na visoki ravni, ki jo sestavljajo vodje članov EURES, predseduje pa ji predstavnik Komisije. Skupina pomaga Komisiji pri spodbujanju in nadzoru razvoja EURES.
Komisija se posvetuje s strateško skupino na visoki ravni glede vprašanj, ki se nanašajo na strateško načrtovanje, razvoj, izvajanje, spremljanje in ocenjevanje storitev in dejavnosti iz te odločbe, vključno z:
(a) statutom EURES v skladu s členom 8(2);
(b) smernicami EURES v skladu s členom 9(1);
(c) osnutkom letnega poročila Komisije, predvidenega v členu 19(1) Uredbe (EGS) št. 1612/68;
(d) dveletnim poročilom, ki ga Komisija v skladu s členom 19(3) Uredbe (EGS) št. 1612/68 pošlje Evropskemu parlamentu, Svetu in Ekonomsko-socialnemu odboru.
Vodje organizacij evropskih socialnih partnerjev so vabljeni, da se udeležujejo sestankov skupine.
Skupina določi svoje delovne metode in sprejme svoj poslovnik. Predsedujoči jo praviloma skliče dvakrat na leto. Skupina sprejme svoja stališča z navadno večino.
Koordinacijski urad EURES zagotavlja tajniško podporo.
Člen 7
Delovna skupina
Koordinacijski urad EURES zaradi pomoči pri razvoju, izvajanju in spremljanju dejavnosti EURES vzpostavi delovno skupino, sestavljeno iz upravnikov EURES; vsak od njih predstavlja člana EURES. Koordinacijski urad EURES povabi predstavnike evropskih socialnih partnerjev, po potrebi pa tudi predstavnike drugih partnerjev EURES in izvedence, da se udeležijo sestankov delovne skupine.
Člen 8
Statut EURES
1. Koordinacijski urad EURES sprejme Statut EURES v skladu s postopki iz členov 14(2), 15(2), 22(1)(a) (b) in (c) in člena 23 Uredbe (EGS) št. 1612/68 po posvetovanju s strateško skupino na visoki ravni EURES, vzpostavljeno v skladu s členom 6 te odločbe.
2. Izhajajoč iz načela, da morajo biti vsa prosta delovna mesta in vloge za zaposlitev, ki jih objavijo katerikoli člani EURES in partnerji, dostopni na celotnem ozemlju Skupnosti, so v statutu zlasti opredeljeni:
(a) opisi dejavnosti, ki jih izvajajo člani EURES in partnerji, vključno z:
(i) storitvami za posredovanje dela, vključno z individualnim svetovanjem strank, t. j. iskalcev zaposlitve, delavcev ali delodajalcev;
(ii) razvojem nadnacionalnega in čezmejnega sodelovanja, vključno z zaposlitvenimi in socialnimi službami, s socialnimi partnerji in drugimi zadevnimi institucijami, katerega cilj je izboljšati delovanje trgov delovne sile, njihovo povezovanje in večja mobilnost;
(iii) spodbujanjem usklajenega spremljanja in ocenjevanja ovir mobilnosti, presežkov in pomanjkanja znanja in migracijskih tokov;
(b) operativni cilji sistema EURES, standardi kakovosti, ki jih je treba uporabljati, pa tudi obveznosti članov in partnerjev EURES, kar vključuje:
(i) povezovanje zadevnih bank podatkov članov EURES o prostih delovnih mestih s sistemom za izmenjavo ponudb za prosta delovna mesta v roku, ki ga je treba določiti;
(ii) vrsto informacij, kakršne so informacije o trgih delovne sile, informacije o življenjskih razmerah in delovnih pogojih, informacije o ponudbah in povpraševanju po delovnih mestih ter informacije o ovirah mobilnosti, ki jih morajo zagotoviti strankam in drugim udeležencem na mreži;
(iii) zahtevano izobrazbo in usposobljenost osebja EURES ter pogoje in postopke organiziranja obiskov in dodelitve sodelavcev;
(iv) pripravo, predložitev Koordinacijskemu uradu EURES in izvedbo delovnih načrtov, vključno s posebnimi predpisi o čezmejnih dejavnostih EURES;
(v) pogoje, ki urejajo uporabo loga EURES s strani članov in partnerjev;
(vi) načela glede spremljanja in ocenjevanja dejavnosti EURES;
(c) postopke za vzpostavitev enotnega sistema in skupnih vzorcev za izmenjavo ustreznih informacij o trgu delovne sile in mobilnosti v okviru mreže EURES, kakor je predvideno v členih 14, 15 in 16 Uredbe (EGS) št. 1612/68, vključno z informacijami o delovnih mestih in možnostih za učenje v Evropski uniji, ki jih treba vključiti v integrirano informacijsko spletno stran na témo delovne mobilnosti.
Člen 9
Smernice in delovni načrti
1. V skladu s Statutom EURES, predvidenim v členu 8, in po posvetovanju s strateško skupino na visoki ravni, predvideno v členu 6, določi Koordinacijski urad EURES smernice za dejavnosti EURES za triletno obdobje.
Smernice vključujejo pogoje finančne pomoči, ki jih lahko Skupnost zagotovi v skladu z odstavkom 4.
2. Na podlagi smernic predložijo člani EURES svoje delovne načrte za obdobje, ki ga zajemajo smernice, Koordinacijskemu uradu EURES. Delovni načrt natančno opredeljuje:
(a) glavne dejavnosti, ki jih ima namen izvajati član EURES v okviru mreže, vključno z nadnacionalnimi, čezmejnimi in sektorskimi dejavnostmi, predvidenimi v členu 17 Uredbe (EGS) št. 1612/68;
(b) človeške in finančne vire, dodeljene za izvajanje dela II Uredbe (EGS) št. 1612/68;
(c) mehanizme za spremljanje in ocenjevanje načrtovanih dejavnosti, vključno z informacijami, ki jih je treba poslati Komisiji vsako leto.
Delovni načrti vsebujejo tudi oceno dejavnosti in doseženega napredka za predhodno obdobje.
3. Koordinacijski urad EURES preuči delovne načrte in poslane informacije o njihovem izvajanju zaradi ocenitve njihove skladnosti s smernicami in določbami dela II Uredbe (EGS) št. 1612/68. Rezultati te ocene se vsako leto analizirajo skupaj s člani EURES v skladu s členom 19(1) te uredbe in vključijo v dveletno poročilo Komisije, ki ga je treba v skladu s členom 19(3) te uredbe poslati Evropskemu parlamentu, Svetu in Ekonomsko-socialnemu odboru.
4. Komisija lahko odobri finančno pomoč za izvajanje delovnih načrtov ob upoštevanju določb, ki urejajo ustrezna proračunska sredstva.
Člen 10
Razveljavitev
Odločba 93/569/EGS se razveljavi. Vendar se še naprej uporablja za postopke, glede katerih je bila predložena vloga še pred začetkom veljavnosti te odločbe.
Člen 11
Datum veljavnosti
Ta odločba se uporablja od 1. marca 2003.
Člen 12
Naslovniki
Ta odločba je naslovljena na države članice.
Direktiva 2003/24/ES Evropskega parlamenta in Sveta
z dne 14. aprila 2003
o spremembi Direktive Sveta 98/18/ES o varnostnih predpisih in standardih za potniške ladje
EVROPSKI PARLAMENT IN SVET EVROPSKE UNIJE STA -
ob upoštevanju Pogodbe o ustanovitvi Evropske skupnosti in zlasti člena 80(2) Pogodbe,
ob upoštevanju predloga Komisije [1],
ob upoštevanju mnenja Evropskega ekonomsko-socialnega odbora [2],
po posvetovanju z Odborom regij,
v skladu s postopkom, določenim v členu 251 Pogodbe [3],
ob upoštevanju naslednjega:
(1) Direktiva Sveta 98/18/ES z dne 17. marca 1998 o varnostnih predpisih in standardih za potniške ladje [4] uvaja enotno varnostno raven življenja in premoženja na novih in obstoječih potniških ladjah ter visokohitrostnih potniških plovilih, ko obe kategoriji ladij in plovil opravljata notranja potovanja, in določa postopke za pogajanje na mednarodni ravni za uskladitev predpisov za potniške ladje, ki opravljajo mednarodna potovanja.
(2) Opredelitev morskih območij je ključnega pomena za določitev uporabe Direktive 98/18/ES za različne razrede potniških ladij. Direktiva vključuje postopek za objavo seznamov morskih območij, ki se je izkazal za težko izvedljivega. Zato je treba uvesti funkcionalni in pregledni postopek, ki omogoča učinkovit nadzor nad izvajanjem Direktive.
(3) Zaradi uskladitve varnostne ravni, ki se uporablja za potniške ladje v Skupnosti, bi se moralo odstopanje, dano Grčiji v zvezi s časovnim načrtom uporabe varnostnih zahtev, črtati.
(4) Direktiva 2003/25/ES Evropskega parlamenta in Sveta z dne 14. aprila 2003 o posebnih zahtevah glede stabilnosti RO-RO potniških ladij [5] uvaja zahteve po okrepljeni stabilnosti RO-RO potniških ladij, ki opravljajo mednarodne prevoze v pristanišča Skupnosti in iz njih, ta strožji ukrep pa bi moral veljati tudi za nekatere kategorije takih plovil, ki opravljajo notranje prevoze v enakih pogojih na morju. Neizpolnjevanje takih zahtev glede stabilnosti bi moralo biti podlaga, da se RO-RO potniške ladje po določenem številu let obratovanja vzamejo iz prometa.
(5) Glede na konstrukcijske spremembe, ki bi jih morda bilo treba izvršiti na obstoječih RO-RO potniških ladjah zaradi uskladitve s posebnimi zahtevami glede stabilnosti, bi se te zahteve morale uvajati vrsto let, da bi ustreznemu delu industrije omogočile dovolj časa za uskladitev: v ta namen je treba predložiti časovni načrt uvajanja za obstoječe ladje. Ta časovni načrt uvajanja ne bi smel vplivati na uveljavitev posebnih zahtev glede stabilnosti na morskih območjih, zajetih v prilogah k Stockholmskem sporazumu z dne 28. februarja 1996.
(6) Treba je upoštevati spremembe ustreznih mednarodnih instrumentov, kot so konvencije, protokoli, kodeksi in resolucije Mednarodne pomorske organizacije (IMO), in sicer prilagodljivo in hitro.
(7) Na podlagi Direktive 98/18/ES se za vsa visokohitrostna potniška plovila, ki opravljajo notranje prevoze, uporablja Mednarodni kodeks o varnosti visokohitrostnih plovil, vsebovan v Resoluciji Odbora IMO za pomorsko varnost MSC 36 (63) z dne 20. maja 1994. IMO je sprejel nov kodeks za visokohitrostna plovila, imenovan Mednarodni kodeks o varnosti visokohitrostnih plovil iz leta 2000 (Kodeks HSC 2000), ki je vsebovan v Resoluciji Odbora IMO za pomorsko varnost MSC 97(73) z dne 5. decembra 2000 in se uporablja za vsa visokohitrostna plovila, zgrajena na dan 1. julija 2002 ali po tem datumu. Pomembno je zagotoviti, da se lahko Direktiva 98/18/ES prilagodljivo ažurira, da se lahko tak razvoj na mednarodni ravni uporabi tudi za visokohitrostna potniška plovila, ki opravljajo notranje prevoze.
(8) Pomembno je sprejeti ustrezne ukrepe, da se osebam z zmanjšano mobilnostjo zagotovi varen dostop na ladje in visokohitrostna plovila, ki opravljajo notranje prevoze v državah članicah.
(9) Direktivo 98/18/ES je zato treba ustrezno spremeniti -
STA SPREJELA NASLEDNJO DIREKTIVO:
Člen 1
Direktiva 98/18/ES se spremeni:
1. v členu 2 se dodajo naslednje točke:
"(ea) "RO-RO potniška ladja" pomeni ladjo, ki prevaža več kakor 12 potnikov, ima prostore za RO-RO tovor ali prostore posebne vrste, kakor je opredeljeno v pravilu II-2/A/2, vsebovanem v Prilogi I."
"(ha) "starost" pomeni starost ladje, izraženo v številu let po datumu njene dobave."
"(w) "osebe z zmanjšano mobilnostjo"; pomenijo vse osebe, ki imajo posebne težave pri uporabi javnega prevoza, vključno s starejšimi osebami, invalidi, osebami s prizadetimi čutili in uporabniki invalidskih vozičkov, nosečnicami in osebami, ki spremljajo majhne otroke.";
2. Člen 4(2) se nadomesti:
"2. Vsaka država članica:
(a) sestavi in po potrebi ažurira seznam morskih območij pod njeno jurisdikcijo, s katerim razmeji cone za celoletno obratovanje in po potrebi omejeno redno obratovanje razredov ladij, pri čemer uporabi v odstavku 1 navedena merila za razrede;
(b) objavi seznam v javni zbirki podatkov, ki je na voljo na spletni strani pristojnih pomorskih oblasti;
(c) uradno sporoči Komisiji lokacijo takih podatkov in čas izvedbe sprememb v tem seznamu.";
3. vstavijo se naslednji členi:
"Člen 6a
Zahteve glede stabilnosti RO-RO potniških ladij in njihovo izvzetje iz prometa
1. Vse RO-RO potniške ladje razredov A, B in C, katerih gredelj je položen ali ki so v podobni fazi gradnje 1. oktobra 2004 ali po tem datumu, se uskladijo s členi 6, 8 in 9 Direktive 2003/25/ES Evropskega parlamenta in Sveta z dne 14. aprila 2003 o posebnih zahtevah glede stabilnosti RO-RO potniških ladij [6].
2. Vse RO-RO potniške ladje razredov A in B, katerih gredelj je položen ali ki so v podobni fazi gradnje pred 1. oktobrom 2004, se do 1. oktobra 2010 uskladijo s členi 6, 8 in 9 Direktive 2003/25/ES, razen če so na navedeni datum ali na poznejši datum, na katerega dosežejo starost 30 let, izvzete iz prometa, v vsakem primeru pa najpozneje 1. oktobra 2015.
Člen 6b
Varnostne zahteve za osebe z zmanjšano mobilnostjo
1. Države članice zagotovijo sprejetje ustreznih ukrepov, ki temeljijo, kjer je to izvedljivo, na smernicah iz Priloge III in omogočajo osebam z zmanjšano mobilnostjo varen dostop na vse potniške ladje razredov A, B, C in D in na vsa visokohitrostna plovila, ki se uporabljajo v javnem prevozu, katerih gredelj je položen ali so v podobni fazi gradnje 1. oktobra 2004 ali po tem datumu.
2. Države članice sodelujejo in se posvetujejo z organizacijami, ki predstavljajo osebe z zmanjšano mobilnostjo, o izvajanju smernic, vključenih v Prilogi III.
3. Zaradi sprememb potniških ladij razredov A, B, C in D ter visokohitrotnih potniških plovil, ki se uporabljajo v javnem prevozu, katerih gredelj je položen ali so v podobni fazi gradnje pred 1. oktobrom 2004, države članice uporabijo smernice iz Priloge III, kolikor je to ekonomsko upravičeno in izvedljivo.
Države članice sestavijo nacionalni akcijski načrt v zvezi z uporabo smernic za take ladje in plovila. Ta načrt predložijo Komisiji najpozneje do 17. maja 2005.
4. Države članice najpozneje do 17. maja 2006 poročajo Komisiji o izvajanju tega člena v zvezi z vsemi potniškimi ladjami iz odstavka 1, potniškimi ladjami iz odstavka 3, ki smejo prevažati več kakor 400 potnikov, in vsemi visokohitrostnimi potniškimi plovili."
4. doda se Priloga III, kakor je navedena v Prilogi.
Člen 2
Z učinkom od 1. januarja 2005 se črta člen 6(3)(g) Direktive 98/18/ES.
Člen 3
Države članice sprejmejo zakone in druge predpise, potrebne za uskladitev s to direktivo, do 17. novembra 2004. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Člen 4
Direktiva Komisije 2003/26/ES
z dne 3. aprila 2003
o prilagoditvi Direktive 2000/30/ES Evropskega parlamenta in Sveta glede omejevalnikov hitrosti in emisij izpušnih plinov gospodarskih vozil tehničnemu napredku
(Besedilo velja za EGP)
KOMISIJA EVROPSKIH SKUPNOSTI JE -
ob upoštevanju Pogodbe o ustanovitvi Evropske skupnosti,
ob upoštevanju Direktive 2000/30/ES Evropskega parlamenta in Sveta z dne 6. junija 2000 o cestnem pregledu tehnične brezhibnosti gospodarskih vozil, ki vozijo v Skupnosti [1], in zlasti člena 8 Direktive,
ob upoštevanju naslednjega:
(1) Direktiva 2000/30/ES zadeva pravni okvir za cestni pregled gospodarskih vozil, ne glede na to, ali prevažajo potnike ali tovor. Od držav članic se zahteva, da letni tehnični pregled vsako leto dopolnijo z nenajavljenimi pregledi reprezentativnega deleža voznega parka gospodarskih vozil na svojih cestah.
(2) Področje tehničnih pregledov je zajeto v Direktivi Sveta 96/96/ES z dne 20. decembra 1996 o približevanju zakonodaje držav članic, ki se nanaša na tehnične preglede motornih vozil in njihovih priklopnikov [2], kakor je bila nazadnje spremenjena z Direktivo Komisije 2001/11/ES [3], ki zajema redne tehnične preglede, in z Direktivo 2000/30/ES, ki se uporablja za cestne preglede brezhibnosti težkih gospodarskih vozil. Pri obeh direktivah se za tehnične prilagoditve uporabljata isti odbor in postopek.
(3) Direktiva 96/96/ES je bila spremenjena tako, da sedaj predvideva strožje omejitve emisij za nekatere kategorije motornih vozil in preskušanja delovanja naprav za omejevanje hitrosti pri težkih tovornih vozilih. Zaradi skladnosti z navedeno direktivo je treba prilagoditi tudi Direktivo 2000/30/ES, da bi bile vanjo vključene nove tehnične določbe, in sicer tako, da bi se v sklopu cestnih pregledov preverjali tudi vgrajeni sistemi za diagnostiko na vozilu (OBD) in omejevalniki hitrosti. Direktivo 2000/30/ES je treba tudi ažurirati (skupaj z Direktivo 96/96/ES), da bi vsebovala popravljene mejne vrednosti preskušanja glede emisij za nekatere kategorije motornih vozil.
(4) Določbe te direktive so v skladu z mnenjem Odbora za prilagajanje tehničnemu napredku, ustanovljenega na podlagi člena 8 Direktive 96/96/ES -
SPREJELA NASLEDNJO DIREKTIVO:
Člen 1
Prilogi I in II k Direktivi 2000/30/ES se spremenita, kakor je določeno v Prilogi k tej direktivi.
Člen 2
1. Države članice sprejmejo zakone in druge predpise, potrebne za uskladitev s to direktivo, najpozneje do 1. januarja 2004. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice predložijo Komisiji besedila predpisov nacionalne zakonodaje, sprejetih na področju, ki ga ureja ta direktiva.
Člen 3
Direktiva Evropskega parlamenta in Sveta 2003/30/ES
z dne 8. maja 2003
o pospeševanju rabe biogoriv in drugih obnovljivih goriv v sektorju prevoza
EVROPSKI PARLAMENT IN SVET EVROPSKE UNIJE STA –
ob upoštevanju Pogodbe o ustanovitvi Evropske skupnosti in zlasti člena 175(1) Pogodbe,
ob upoštevanju predloga Komisije [1],
ob upoštevanju mnenja Evropskega ekonomsko-socialnega odbora [2],
ob upoštevanju mnenja Odbora regij [3],
skladno s postopkom iz člena 251 Pogodbe [4],
ob upoštevanju naslednjega:
(1) Evropski svet se je na seji v Göteborgu 15. in 16. julija 2001 sporazumel o strategiji Skupnosti za trajnostni razvoj, sestavljeni iz vrste ukrepov, ki vključujejo razvoj biogoriv.
(2) Naravni viri, katerih skrbno in preudarno rabo določa člen 174(1) Pogodbe, zajemajo nafto, naravni plin in trdna goriva, ki so najpomembnejši energetski viri, hkrati pa tudi glavni povzročitelji emisij ogljikovega dioksida.
(3) Vendar pa obstaja širok asortima biomase, ki bi jo bilo mogoče uporabiti za pridobivanje biogoriv iz kmetijskih in gozdarskih proizvodov, kakor tudi iz ostankov in odpadkov v gozdarstvu in v gozdarski ter kmetijsko-živilski industriji.
(4) Sedanja rast sektorja prevoza, kateremu pripada več kot 30-odstotni delež v končni porabi energije v Skupnosti, se bo gotovo še povečala, s čimer se bodo povečale emisije ogljikovega dioksida. Takšna rast, izražena v odstotkih, bo večja v državah kandidatkah po njihovem pristopu k Evropski uniji.
(5) Bela knjiga Komisije o "Skupni evropski prometni politiki do 2010: čas odločitve" predvideva, da se bodo emisije CO2 iz sektorja prevoza v letih med 1990 in 2010 povečale za 50 % na približno 1113 milijonov ton, pri čemer glavni krivec še naprej ostaja cestni promet, ki povzroča 84 % emisij CO2 iz prometa. Z ekološkega stališča Bela knjiga zato zahteva zmanjšanje odvisnosti sektorja prevoza od nafte (trenutno 98 %) z uporabo alternativnih goriv, kot so biogoriva.
(6) Širša uporaba biogoriv v prometu je del paketa ukrepov, ki so nujni za izpolnitev Kiotskega protokola in katerega koli strateškega programa za izpolnitev nadaljnjih obveznosti v tem pogledu.
(7) Večja raba biogoriv v prometu, ki pa ne izključuje drugih možnih alternativnih goriv, med drugim tekočega naftnega plina (LPG) in zemeljskega plina (CNG) za avtomobile, je eden od načinov, s katerim Skupnost lahko zmanjša svojo odvisnost od uvožene energije in vpliva na trg goriva za promet in s tem tudi na varnost srednjeročne in dolgoročne oskrbe z gorivom. Vendar takšno razmišljanje ne bi smelo na noben način zmanjšati pomena skladnosti z zakonodajo Skupnosti glede kakovosti goriva, emisij vozil in kakovosti zraka.
(8) Kot rezultat tehnološkega napredka lahko sedaj večina vozil v prometu v Evropski uniji brez težav uporablja mešanice z majhno vsebnostjo biogoriv. Najnovejši tehnološki dosežki omogočajo rabo mešanic z večjim deležem biogoriva. Nekatere države že uporabljajo mešanice, ki vsebujejo 10 % ali več biogoriva.
(9) Omejeni vozni parki ponujajo možnost rabe višje koncentracije biogoriv. V nekaterih mestih omejeno število vozil že uporablja izključno biogorivo, kar je v posameznih primerih prispevalo k izboljšanju kakovosti zraka v mestih. Zato bi države članice lahko dodatno spodbudile rabo biogoriv v vrstah javnega prevozu.
(10) Pospeševanje rabe biogoriv v prometu pomeni korak naprej k večji uporabi biomase, kar bo omogočilo širši razvoj biogoriv v prihodnosti, pri čemer ne bodo izključene druge možnosti, zlasti v zvezi z vodikom.
(11) V raziskovalno politiko držav članic glede širše rabe biogoriv bi bilo treba v večji meri vključiti področje vodika in spodbujati takšno možnost ter pri tem upoštevati ustrezne okvirne programe Skupnosti.
(12) Čisto rastlinsko olje, pridobljeno iz oljnic s stiskanjem, ekstrakcijo ali primerljivimi postopki, surovo ali prečiščeno, vendar kemično nespremenjeno, se prav tako lahko rabi kot biogorivo v posebnih primerih, kjer je njegova uporaba združljiva z uporabljenim tipom motorja in ustreznimi zahtevami glede emisij.
(13) Nove vrste goriva bi morale ustrezati sprejetim tehničnim standardom, da bi jih stranke in proizvajalci vozil v večji meri sprejeli in da bi se le-te lahko uveljavile na trgu,. Tehnični standardi so temelj za zahteve v zvezi z emisijami in njihovim spremljanjem ter nadzorovanjem. Pri zagotavljanju skladnosti novih vrst goriva z veljavnimi tehničnimi standardi, ki so bili predvsem predvideni za konvencionalna fosilna goriva, lahko pride do težav. Komisija in organi za standarde bi morali spremljati in nadzorovati razvoj ter aktivno prilagajati in razvijati standarde, zlasti parametre hlapnosti, da bi omogočili uvedbo novih vrst goriv in hkrati ohranitev zahtev glede okoljevarstvene učinkovitosti.
(14) Bioetanol in biodizel, ki se uporabljata za vozila v čisti obliki ali kot mešanica, bi morala ustrezati določenim standardom za zagotavljanje največje možne zmogljivosti motorja. Ugotovljeno je, da je v primeru biodizelskega goriva za dizelske motorje, pridobljenega z zaestrenjem, mogoče uporabiti standard Evropskega odbora za standardizacijo (CEN) prEN 14214 za metilne estre maščobnih kislin (FAME). Ustrezno bi moral CEM določiti primerne standarde za druge vrste biogoriva, ki so namenjene sektorju prevoza v Evropski uniji.
(15) Pospeševanje rabe biogoriv ob upoštevanju trajnostne kmetijske in gozdarske politike, določene s predpisi o skupni kmetijski politiki, bi lahko ponudilo nove priložnosti za trajnostni razvoj podeželja v okviru bolj tržno usmerjene kmetijske politike, usmerjene zlasti na evropski trg, v obetavnejše življenje na podeželju, v večnamensko kmetijstvo in v sedanjih ter prihodnjih državah članicah odprlo nov trg za inovativne kmetijske proizvode.
(16) V svoji resoluciji z dne 8. junija 1998 [5] je Svet potrdil strategijo in delovni načrt Komisije v zvezi z obnovljivimi viri energije ter zahteval sprejem posebnih ukrepov na področju biogoriv.
(17) Cilj, ki ga je Komisija zastavila v Zeleni knjigi z naslovom "K evropski strategiji za varnost oskrbe z energijo", je nadomestiti 20 % konvencionalnih goriv z alternativnimi gorivi v sektorju cestnega prometa do leta 2020.
(18) Alternativna goriva se bodo lahko uveljavila na trgu le, če bodo splošno dosegljiva in konkurenčna.
(19) V svoji resoluciji z dne 18. junija 1998 [6] je Evropski parlament z vrsto ukrepov med drugim z davčno oprostitvijo, finančno podporo predelovalni industriji in uvedbo obveznega deleža biogoriv za naftna podjetja pozval k 2 % povečanju tržnega deleža biogoriv v petletnem obdobju.
(20) Najboljši način za povečanje deleža biogoriv na nacionalnih trgih in trgih Skupnosti je odvisen od razpoložjivosti virov in surovin, od nacionalnih politik in politik Skupnosti glede pospeševanja biogoriv, od davčnih ureditev in od primernega sodelovanja vseh interesnih skupin/strani.
(21) Nacionalne politike za pospeševanje rabe biogoriv ne smejo voditi k prepovedi prostega pretoka goriv, ki ustrezajo usklajenim okoljskim zahtevam, določenim v zakonodaji Skupnosti.
(22) Pospeševanje proizvodnje in rabe biogoriv bi lahko prispevalo k manjši odvisnosti od uvoza energije in k manjši emisiji toplogrednih plinov. Poleg tega je biogoriva bodisi v čisti obliki ali kot mešanico načeloma mogoče uporabiti v obstoječih motornih vozilih in pri tem uporabiti sedanji sistem za distribucijo goriva pri motornih vozilih. Mešanje biogoriva s fosilnimi gorivi bi lahko pripomoglo k potencialnemu znižanju stroškov distribucijskega sistema v Skupnosti.
(23) Ker države članice cilja predlaganega ukrepa, in sicer uvedbe splošnih načel, ki bi predvidevala dajanje v promet in distribucijo minimalnega odstotka biogoriv, ne morejo v zadostni meri doseči na ravni držav članic in se zato zaradi obsega ukrepa ta cilj lahko bolje doseže na ravni Skupnosti, lahko Skupnost sprejme ukrepe v skladu z načelom subsidiarnosti, kot je določeno v členu 5 Pogodbe. Skladno z načelom sorazmernosti, kot ga določa navedeni člen, ta direktiva ne prekorači okvira, potrebnega za doseganje tega cilja.
(24) Treba je spodbuditi raziskave in tehnološki razvoj na področju trajnosti biogoriv.
(25) Povečano rabo biogoriv bi morala spremljati podrobna analiza okoljskih, ekonomskih in socialnih vplivov, da bi bilo mogoče ugotoviti smiselnost povečanja deleža biogoriv glede na konvencionalna goriva.
(26) Treba bi bilo predvideti možnost za hitro prilagoditev seznama biogoriv, odstotnega deleža obnovljivih energij in časovnega razporeda uvajanja biogoriv na trg prometu namenjenih goriv, pri kateri bi upoštevali napredek tehnike in rezultate presoje vplivov na okolje v prvi fazi uvajanja.
(27) Uvesti bi bilo treba ukrepe za hitro razvijanje standardov kakovosti za biogoriva, ki se bodo uporabljala v avtomobilskem sektorju kot čista goriva ali kot sestavni del mešanice s konvencionalnimi gorivi. Čeprav je biološko razgradljivi del odpadkov potencialno uporaben vir za proizvodnjo biogoriv, je treba pri standardu kakovosti upoštevati možnost kontaminacije odpadkov in s tem preprečiti, da bi določene sestavine vozilo poškodovale ali povzročile hujše emisije.
(28) Ukrepi za pospeševanje rabe biogoriv bi morali biti skladni s cilji glede varne oskrbe in okoljskimi cilji, kakor tudi s cilji politike in ukrepi posameznih držav članic na zadevnem področju. Pri tem lahko države članice predvidijo stroškovno učinkovite načine obveščanja javnosti o možnosti rabe biogoriv.
(29) Ukrepe, potrebne za izvajanje te direktive, bi bilo treba sprejeti v skladu s Sklepom Sveta 1999/468/ES z dne 28. junija 1999 o določitvi postopkov za uresničevanje Komisiji podeljenih izvedbenih pooblastil [7] –
SPREJELA NASLEDNJO DIREKTIVO:
Člen 1
Cilj te direktive je pospeševanje rabe biogoriv ali drugih obnovljivih goriv, ki bi zamenjala dizelsko gorivo ali nafto, namenjeno sektorju prevoza v vseh državah članicah, in s tem prispevala k ciljem, kot so izpolnjevanje obveznosti v zvezi s spremembami podnebja, okolju prijazno varno oskrbo in pospeševanjem obnovljivih virov energije.
Člen 2
1. V tej direktivi izraz:
(a) "biogoriva" pomeni tekoča ali plinasta goriva za promet, pridobljena iz biomase;
(b) "biomasa" pomeni biološko razgradljivi del proizvodov, odpadkov ali odstankov iz kmetijstva (vključno z rastlinskimi in živalskimi snovmi), gozdarstva ali s tem povezanih industrij, kot tudi biološko razgradljivi del industrijskih in komunalnih odpadkov;
(c) "druga obnovljiva goriva" pomeni obnovljiva goriva razen biogoriv, ki izvirajo iz obnovljivih virov energije v skladu z opredelitvijo v Direktivi 2001/77/ES [8], in se uporabljajo v sektorju prevoza;
(d) "energijska vsebnost" pomeni spodnjo kalorično vrednost goriva.
2. Med biogoriva se štejejo najmanj naslednji proizvodi:
(a) "bioetanol": etanol, izdelan iz biomase in/ali biološko razgradljivega dela odpadkov, ki je namenjen uporabi kot biogorivo;
(b) "biodizel": metilni ester, pridobljen iz rastlinskega ali živalskega olja, ki ima lastnosti dizelskega goriva in je namenjen uporabi kot biogorivo;
(c) "bioplin": kurilni plin, pridobljen iz biomase in/ali iz biološki razgradljivih delov odpadkov, ki ga je mogoči prečistiti do kakovost naravnega plina, namenjen uporabi kot biogorivo, ali lesni plin;
(d) "biometanol": metanol, pridobljen iz biomase, ki je namenjen uporabi kot biogorivo;
(e) "biodimetileter": dimetileter, pridobljen iz biomase, namenjen uporabi kot biogorivo;
(f) "bio-ETBE (etil-terciarni-butileter)": ETBE, pridobljen na osnovi bioetanola. Volumenski odstotek biogoriva v bio-ETBE znaša 47 %;
(g) "bio-MTBE (metil-terciarni-butileter)": gorivo, pridobljeno na osnovi biometanola. Volumenski odstotek biogoriva v bio-MTBE znaša 36 %;
(h) "sintetična biogoriva": sintetični hidrokarboni ali mešanice sintetičnih hidrokarbonov, ki so pridobljene iz biomase;
(i) "biovodik": vodik, pridobljen iz biomase in/ali biološko razgradljivega dela odpadkov, namenjen uporabi kot biogorivo;
(j) "čisto rastlinsko olje": čisto rastlinsko olje, pridobljeno iz oljnic s stiskanjem, ekstrakcijo ali primerljivimi postopki, surovo ali prečiščeno vendar kemično nespremenjeno, se prav tako lahko uporablja kot biogorivo v posebnih primerih, kjer je njegova uporaba združljiva z uporabljenim tipom motorja in ustreznimi zahtevami glede emisij.
Člen 3
1. (a) Države članice bi morale zagotoviti, da se na njihove trge v promet da minimalni delež biogoriv in drugih obnovljivih goriv, in v ta namen določijo nacionalne okvirne cilje.
(b) (i) Referenčna vrednost pri teh ciljih znaša 2 %. Izračunana je na osnovi energijske vsebnosti vsega motornega bencina in dizelskega goriva, namenjenega za sektor prevoza in danega v promet na njihove trge do 31. decembra 2005.
(ii) Referenčna vrednost pri teh ciljih znaša 5,75 %. Izračunana je na osnovi energijske vsebnosti vsega motornega bencina in dizelskega goriva, namenjenega za sektor prevoza in danega v promet na njihove trge do 31. decembra 2010.
2. Biogoriva so lahko na voljo v katerikoli od naslednjih oblik:
(a) kot čista biogoriva ali v visoki koncentraciji v derivatih mineralnih olj, v skladu s posebnimi standardi kakovosti za uporabo v prometu;
(b) kot biogoriva v mešanici z derivati mineralnih olj, v skladu z ustreznimi evropskimi normativi, ki določajo tehnične zahteve za motorna goriva (EN 228 in EN 590);
(c) kot tekoči derivati goriv iz biomase, kot je ETBE (etil-terciarni-butileter), za katere je odstotek biogoriva določen v členu 2(2).
3. Države članice spremljajo in nadzirajo vpliv uporabe biogoriv v dizelskih mešanicah z več kot 5 % biogoriva, v vozilih, ki niso bila prilagojena v ta namen, in sprejmejo ukrepe za zagotovitev skladnosti s ustrezno zakonodajo Skupnosti glede emisijskih standardov, kjer je to potrebno.
4. Pri sprejetih ukrepih bi morale države članice upoštevati splošno klimatsko in okoljsko ravnovesje različnih vrst biogoriv in drugih obnovljivih goriv in dati prednost zlasti stroškovno zelo učinkovitim in okolju primernim vrstam goriva ter pri tem upoštevati tudi konkurenčnost in varnost oskrbe.
5. Države članice morajo javnost informirati o razpoložljivosti biogoriv in drugih obnovljivih goriv. Kadar odstotek biogoriva v mešanicah derivatov mineralnih olj presega mejno vrednost 5 % metilnega estra maščobnih kislin (FAME) ali 5 % bioetanola, je treba na prodajnih mestih uvesti posebne oznake.
Člen 4
1. Vsako leto pred 1. julijem države članice poročajo Komisiji o:
- sprejetih ukrepih za pospeševanje rabe biogoriv ali drugih obnovljivih goriv, ki nadomeščajo dizelsko gorivo ali motorni bencin v sektorju prevoza,
- nacionalnih virih, dodeljenih proizvodnji biomase za energetske namene razen za sektor prevoza, in
- celotni prodaji motornega goriva in deležu biogoriv v čisti obliki ali mešanici in drugih obnovljivih goriv, danih v promet v predhodnem letu. Kjer je to primerno, države članice poročajo o vseh izjemnih pogojih pri oskrbi s surovo nafto ali naftnimi derivati, ki so vplivali na trženje biogoriv in drugih obnovljivih goriv.
V svojem prvem poročilu po začetku veljavnosti te direktive države članice navedejo stopnjo svojih okvirnih nacionalnih ciljev za prvo obdobje. V poročilu za leto 2006 države članice navedejo stopnjo svojih okvirnih nacionalnih ciljev za drugo obdobje.
V teh poročilih je treba utemeljiti diferenciacijo nacionalnih ciljev glede na referenčne vrednosti, navedene v členu 3(1)(b), pri čemer se lahko navede naslednje argumente:
(a) objektivne dejavnike, kot je omejena nacionalna zmogljivost za pridobivanje biogoriv iz biomase;
(b) obseg sredstev, dodeljenih proizvodnji biomase v energetske namene razen za sektor prevoza in posebnih tehničnih in klimatskih značilnostih nacionalnega trga motornih goriv;
(c) nacionalno politiko dodeljevanja primerljivih sredstev za proizvodnjo drugih motornih goriv na osnovi obnovljivih virov energije, skladnih s cilji te direktive.
2. Najpozneje do 31. decembra 2006 in nato vsako drugo leto Komisija Evropskemu parlamentu in Svetu predstavi poročilo o oceni doseženega napredka pri rabi biogoriv in drugih obnovljivih goriv v državah članicah.
Poročilo mora obsegati najmanj:
(a) stroškovno učinkovitost ukrepov, ki so jih države članice sprejele za pospeševanje rabe biogoriv in drugih obnovljivih goriv;
(b) ekonomski vidik dodatnega povečanja deleža biogoriv in drugih obnovljivih goriv ter vpliv le-tega na okolje;
(c) pričakovani življenjski krog biogoriv in drugih obnovljivih goriv, z namenom določiti možne ukrepe za bodoče pospeševanje tistih goriv, ki so podnebju in okolju prijazna in pri katerih obstaja možnost, da postanejo konkurenčno in stroškovno učinkovita;
(d) trajnost pridelkov, ki se uporabljajo za proizvodnjo biogoriv, zlasti rabo zemljišč, stopnjo intenzivnosti pridelave, kolobarjenje in uporabo pesticidov;
(e) oceno rabe biogoriv in drugih obnovljivih goriv glede na raznolikost njihovega vpliva na spremembo podnebja in zmanjšanje emisije CO2;
(f) pregled dodatnih dolgoročnejših možnih ukrepov za energetsko učinkovitost na področju prevoza v prihodnosti.
Na osnovi tega poročila Komisija Evropskemu parlamentu in Svetu predloži predloge, kjer je to primerno, v zvezi s prilagoditvijo sistema ciljev iz člena 3(1). Če se v poročilu ugotovi, da okvirnih ciljev zaradi razlogov, ki niso utemeljeni in/ali ne temeljijo na novih znanstvenih dokazih, ne bo mogoče doseči, je treba v teh predlogih na ustrezen način obravnavati nacionalne cilje, vključno s možnimi obveznimi cilji.
Člen 5
Seznam iz člena 2(2) se lahko prilagodi tehničnemu napredku v skladu s postopkom, navedenim v členu 6(2). Pri prilagajanju tega seznama je treba upoštevati vpliv biogoriv na okolje.
Člen 6
1. Komisiji pomaga odbor.
2. Pri sklicevanju na ta odstavek se uporabljata člena 5 in 7 Sklepa 1999/468/ES, ob upoštevanju določb člena 8 Sklepa.
Obdobje iz člena 5(6) Sklepa 1999/468/ES znaša tri mesece.
3. Odbor sprejme svoj poslovnik.
Člen 7
1. Države članice sprejmejo zakone in druge predpise, potrebne za uskladitev s to direktivo, najpozneje do 31. decembra 2004. O tem takoj obvestijo Komisijo.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
2. Države članice sporočijo Komisiji besedilo predpisov nacionalne zakonodaje, sprejetih na področju, ki ga ureja ta direktiva.
Člen 8
Ta direktiva začne veljati na dan objave v Uradnem listu Evropske unije.
Člen 9
Ta direktiva je naslovljena na države članice.
Direktiva Komisije 2003/60/ES
z dne 18. junija 2003
o spremembi prilog k direktivam Sveta 76/895/EGS, 86/362/EGS, 86/363/EGS in 90/642/EGS glede določitve najvišjih mejnih vrednosti ostankov nekaterih pesticidov v in na žitih, živilih živalskega izvora in nekaterih proizvodih rastlinskega izvora, vključno s sadjem in zelenjavo
(Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Direktive Sveta 76/895/EGS z dne 23. novembra 1976 o določitvi najvišjih mejnih vrednosti ostankov pesticidov v in na sadju in zelenjavi [1], kakor je bila nazadnje spremenjena z Direktivo Komisije 2002/79/ES [2] in zlasti člena 5 Direktive,
ob upoštevanju Direktive Sveta 86/362/EGS z dne 24. julija 1986 o določitvi najvišjih mejnih vrednosti ostankov pesticidov v in na žitih [3], kakor je bila nazadnje spremenjena z Direktivo 2002/79/ES in zlasti člena 10 Direktive,
ob upoštevanju Direktive Sveta 86/363/EGS z dne 24. julija 1986 o določitvi najvišjih mejnih vrednosti ostankov pesticidov v in na živilih živalskega izvora [4], kakor je bila nazadnje spremenjena z Direktivo 2002/79/ES in zlasti člena 10 Direktive,
ob upoštevanju Direktive Sveta 90/642/EGS z dne 27. novembra 1990 o določitvi najvišjih mejnih vrednosti ostankov pesticidov v in na nekaterih proizvodih rastlinskega izvora, vključno s sadjem in zelenjavo [5], kakor je bila nazadnje spremenjena z Direktivo Komisije 2002/100/ES [6] in zlasti člena 7 Direktive,
ob upoštevanju Direktive Sveta 91/414/EGS z dne 15. julija 2003 o dajanju fitifarmacevtskih sredstev v promet [7], kakor je bila nazadnje spremenjena z Direktivo Komisije 2003/39/ES [8] in zlasti člena 4(l)(f) Direktive,
ob upoštevanju naslednjega:
(1) Direktive Komisije 2001/21/ES [9], 2002/18/ES [10] in 2002/37/ES [11] so vključile obstoječe aktivne snovi amitrol, dikvat, izoproturon in etofumesat v Prilogo I k Direktivi Sveta 91/414/EGS.
(2) Direktive Komisije 2001/28/ES [12], 2001/87/ES [13], 2002/48/ES [14], 2002/64/ES [15] in 2002/81/ES [16] so vključile nove aktivne snovi fenheksamid, acibenzolar-S-metil, ciklanilid, piraflufen-etil, iprovalikarb, prosulfuron, sulfosulfuron, cinidon-etil, cihalofop butil, famoksadon, florasulam, metalaksil-M, pikolinafen in flumioksazin v Prilogo I k Direktivi Sveta 91/414/EGS.
(3) Vključitev zadevnih aktivnih snovi v Prilogo I k Direktivi 91/414/EGS je temeljila na presoji predloženih podatkov v zvezi s predlagano rabo. Podatke, povezane s to uporabo so predložile nekatere države članice v skladu s členom 4(1)(f) Direktive 91/414/EGS. Podatki, ki so na voljo so bili pregledani in zadostujejo za določitev nekaterih najvišjih mejnih vrednosti ostankov (MRL).
(4) Če ne obstajajo MRL Skupnosti ali začasne MRL, morajo države članice določiti nacionalne začasne MRL v skladu s členom 4(1)(f) Direktive 91/414/EGS, preden se lahko registrirajo fitofarmacevtska sredstva, ki vsebujejo to aktivno snov.
(5) Za aktivne snovi klorfenapir, fentin acetat in fentin hidroksid je bilo z Odločbami Komisije 2001/697/ES [17], 2002/478/ES [18] in 2002/479/ES [19] določeno, da ne bodo vključene v Prilogo I k Direktivi 91/414/EGS. Te odločbe določajo, da fitofarmacevtska sredstva, ki vsebujejo te aktivne snovi ne smejo biti več registrirana za uporabo v Skupnosti. Zato je potrebno dodati vse ostanke pesticidov, ki nastajajo zaradi uporabe teh fitofarmacevtskih sredstev v priloge k direktivam 86/362/EGS, 86/363/EGS in 90/642/EGS zaradi pravilnega nadzora in kontrole prepovedi njihove uporabe in zaradi zaščite potrošnika.
(6) Da bi omogočili pravno upravičena pričakovanja, da se uporabi obstoječe zaloge pesticidov, odločbe Komisije o nevključevanju dovoljujejo obdobje postopnega zmanjševanja uporabe in ustrezno je, da MRL, ki temeljijo na načelu, da uporaba zadevnih snovi v Skupnosti ni dovoljena, začnejo veljati šele po zaključenem obdobju zmanjševanja uporabe za zadevno snov.
(7) MRL v Skupnosti in količine, priporočene v Codex Alimentarius so določene in ocenjene glede na podobne postopke. Za dikvat in fentin (-acetat ali -hidroksid) je število MRL v Codexu omejeno. To je bilo upoštevano pri določanju MRL, ki so določene v tej direktivi. MRL iz Codexa, ki bodo predlagane za preklic v bližnji prihodnosti, niso bile upoštevane. Ker so bile MRL, ki temeljijo na MRL iz Codexa, ovrednotene glede na tveganja za potrošnike, ni bilo ugotovljenih tveganj pri uporabi toksičnih končnih točk, na podlagi študij, ki jih ima Komisija na razpolago.
(8) V zvezi z vključitvijo ali izključitvijo zadevne aktivne snovi iz Priloge I k Direktivi 91/414/EGS, so bile dokončno izdelane povezane tehnične in znanstvene ocene v obliki poročil Komisije o pregledu. Poročila o oceni za omenjene snovi so bila dokončana do datumov, navedenih v direktivah Komisije, navedenih pod (1) in (2) ter v odločbah Komisije, navedenih pod (5). Ta poročila so določila sprejemljiv dnevni vnos (ADI) in po potrebi akutni referenčni odmerek (ARfD) za zadevne snovi. Doživljenska izpostavljenost potrošnikov živilom, na katerih se uporablja zadevna aktivna snov, je bila ocenjena in ovrednotena v skladu s postopki Skupnosti. Upoštevane so bile smernice, ki jih je objavila Svetovna zdravstvena organizacija [20] ter mnenje Znanstvenega odbora za rastline [21] o uporabljeni metodologiji. Zaključi se, da predlagane MRL ne bodo povzročile, da bi bili navedeni ADI in ARfD preseženi.
(9) Da bi zagotovili, da so potrošniki primerno zaščiteni pred izpostavljenostjo nepooblaščeni uporabi fitofarmacevtskim sredstvom, naj se začasno določijo MRL za zadevne kombinacije proizvod/pesticid na spodnjo raven analitične določitve.
(10) Določanje takih začasnih MRL na ravni Skupnosti ne prepreči, da države članice določijo začasne MRL za snovi v tej direktivi v skladu s členom 4(1)(f) Direktive 91/414/EGS in Priloge VI k navedeni direktivi. Šteje se, da je obdobje štirih let dovolj dolgo za dovolitev nadaljnje uporabe zadevne aktivne snovi. Začasne MRL morajo potem postati dokončne.
(11) Zato je treba dodati vse ostanke pesticidov, ki nastajajo zaradi uporabe teh fitofarmacevtskih sredstev v priloge k direktivam 86/362/EGS, 86/363/EGS in 90/642/EGS zaradi pravilnega nadzora in kontrole prepovedi njihove uporabe in zaradi zaščite potrošnikov. Priloge k direktivam 86/362/EGS, 86/363/EGS in 90/642/EGS je torej treba ustrezno spremeniti.
(12) Da bi določili najvišje mejne vrednosti ostankov pesticidov za dikvat na ravni Skupnosti, je treba prenesti določbe iz Direktive 76/895/EGS v direktive 86/362/EGS, 86/363/EGS in 90/642/EGS, črtati te določbe iz Direktive 76/895/EGS in spremeniti nekatere izmed teh določb glede na tehnični in znanstveni napredek ter spremembe v uporabah in registracijah na nacionalni ravni in na ravni Skupnosti.
(13) Ta direktiva je skladna z mnenjem Stalnega odbora za prehransko verigo in zdravstveno varstvo živali –
SPREJELA NASLEDNJO DIREKTIVO:
Člen 1
V Prilogi II k Direktivi 76/895/EGS se vpisi, ki se nanašajo na dikvat, črtajo.
Člen 2
Najvišje mejne vrednosti ostankov pesticidov, kot so prikazane v Prilogi I k tej direktivi, so dodane v del A v Prilogi II k Direktivi 86/362/EGS.
Člen 3
Najvišje mejne vrednosti ostankov pesticidov, kot so prikazane v Prilogi II k tej direktivi, so dodane Prilogi II A in B k Direktivi 86/363/EGS.
Člen 4
Najvišje mejne vrednosti ostankov pesticidov, kot so prikazane v Prilogi IV k tej direktivi, so dodane Prilogi II k Direktivi 90/642/EGS.
Člen 5
Države članice najkasneje do 30. julija 2003 sprejmejo zakone in druge predpise, potrebne za uskladitev s to direktivo, razen določb za fentin hidroksid, fentin acetat in klorfenapir, ki jih sprejmejo do 30. junija 2004. O tem nemudoma obvestijo Komisijo.
Te predpise uporabljajo od 1. julija 2003, razen določb za fentin hidroksid, fentin acetat in klorfenapir, ki jih začnejo uporabljati do 1. julija 2004.
Države članice se v sprejetih predpisih sklicujejo na to direktivo ali pa sklic nanjo navedejo ob njihovi uradni objavi. Način sklicevanja določijo države članice.
Člen 6
Ta direktiva začne veljati 20. dan po objavi v Uradnem listu Evropske unije.
Člen 7
Ta direktiva je naslovljena na države članice.
Uredba Komisije (ES) št. 568/2003
z dne 28. marca 2003
o popravku nizozemske in angleške različice Uredbe (ES) št. 2603/1999 o določitvi pravil za prehod na podporo za razvoj podeželja, predvideno z Uredbo Sveta (ES) št. 1257/1999
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Sveta (ES) št. 1257/1999 z dne 17. maja 1999 o podpori za razvoj podeželja iz Evropskega kmetijskega usmerjevalnega in jamstvenega sklada (EKUJS) ter o spremembi in razveljavitvi določenih uredb [1] in zlasti njenega člena 53(1),
ob upoštevanju naslednjega:
(1) Različici Uredbe (ES) št. 2603/1999 [2], kakor je bila nazadnje spremenjena z Uredbo (ES) št. 2055/2001 [3], v nizozemskem in angleškem jeziku vsebujeta številne napake. Zato je treba navedeni jezikovni različici popraviti.
(2) Ukrepi, predvideni s to uredbo, so v skladu z mnenjem Odbora za kmetijske strukture in razvoj podeželja –
SPREJELA NASLEDNJO UREDBO:
1. Zadeva le nizozemsko različico.
Člen 2
Ta uredba začne veljati z dnem objave v Uradnem listu Evropske unije.
Uredba Komisije (ES) št. 1053/2003
z dne 19. junija 2003
o spremembi Uredbe (ES) št. 999/2001 Evropskega parlamenta in Sveta glede hitrih testov
(Besedilo se nanaša na EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe (ES) št. 999/2001 Evropskega parlamenta in Sveta z dne 22. maja 2001 o pravilih za preprečevanje, nadzor in izkoreninjenje nekaterih transmisivnih spongiformnih encefalopatij [1], kakor je bila nazadnje spremenjena z Uredbo Komisije (ES) št. 260/2003 [2], in zlasti prvega pododstavka člena 23 Uredbe,
ob upoštevanju naslednjega:
(1) Uredba (ES) št. 999/2001 navaja seznam nacionalnih referenčnih laboratorijev za TSE za namen navedene uredbe. Grčija je zamenjala svoj nacionalni referenčni laboratorij.
(2) Uredba (ES) št. 999/2001 navaja tudi seznam hitrih testov, odobrenih za spremljanje TSE.
(3) Družba, ki trži enega od hitrih testov, odobrenih za spremljanje TSE, je obvestila Komisijo, da namerava tržiti test pod novim tržnim imenom.
(4) V svojem mnenju z dne 6. in 7. marca 2003 je Znanstveni pripravljalni odbor priporočil vključitev dveh novih testov na seznam hitrih testov, odobrenih za spremljanje bovine spongiformne encefalopatije (BSE). Proizvajalci obeh testov so zagotovili podatke, po katerih se lahko njihovi testi uporabljajo tudi za spremljanje TSE pri ovcah.
(5) Da bi zagotovili, da odobreni hitri testi ohranijo enak nivo delovanja po odobritvi, bi bilo treba določiti postopek za morebitne spremembe testa ali testnega protokola.
(6) Zato je treba Uredbo (ES) št. 999/2001 ustrezno spremeniti.
(7) Ukrepi, določeni v tej uredbi, so skladni z mnenjem Stalnega odbora za prehransko verigo ljudi in zdravstveno varstvo živali –
SPREJELA NASLEDNJO UREDBO:
Člen 1
Priloga X k Uredbi (ES) št. 999/2001 se spremeni v skladu s Prilogo k tej uredbi.
Člen 2
Ta uredba začne veljati dvajseti dan po objavi v Uradnem listu Evropske unije.
Uredba Komisije (ES) št. 1139/2003
z dne 27. junija 2003
o spremembi Uredbe (ES) št. 999/2001 Evropskega parlamenta in Sveta v zvezi s programi spremljanja in živalskimi tkivi s specifičnim tveganjem
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe (ES) št. 999/2003 Evropskega parlamenta in Sveta z dne 22. maja 2001 o določitvi podrobnih pravil za preprečevanje, obvladovanje in izkoreninjenje nekaterih transmisivnih spongiformnih encefalopatij [1], kakor je bila nazadnje spremenjena z Uredbo Komisije (ES) št. 1003/2001 [2], in zlasti člena 23 Uredbe,
ob upoštevanju naslednjega:
(1) Uredba (ES) št. 999/2001 določa predpise za spremljanje transmisivnih spongiformnih encefalopatij (TSE) pri ovcah in kozah, skupaj s spremljanjem vzorcev živali, ki niso bile zaklane za prehrano ljudi. Opredelitev te skupine živali je treba pojasniti, da se prepreči neustrezno izbiranje vzorcev.
(2) Uredba (ES) št. 999/2001 predvideva ukrepe za izkoreninjenje bolezni po potrditvi TSE pri ovcah in kozah. Zaradi zbiranja epidemioloških podatkov je treba na živalih, uničenih po teh ukrepih, opraviti namenske preskuse.
(3) Pri ovčjih in kozjih čredah obstaja teoretična možnost pojava BSE. Pri teh živalih ni možno uporabljati rutinskih metod za razlikovanje med okužbo z BSE in okužbo s praskavcem. Stopnja infektivnosti v ileumu je pri obeh boleznih pomembna od zgodnje faze okužbe. Kot previdnostni ukrep je treba ileum ovc in koz vseh starosti dodati na seznam živalskih tkiv s specifičnim tveganjem.
(4) Znanstveni pripravljalni odbor je v svojem mnenju z dne 7. in 8. novembra 2002 o porazdelitvi infektivnosti TSE v tkivih prežvekovalcev priporočil, da se tonzile govedi vseh starosti določijo kot organi, ki predstavljajo tveganje glede bovine spongiformne encefalopatije (BSE).
(5) Znanstveni pripravljalni odbor je izjavil, da je treba pri govejih živalih, namenjenih za prehrano ljudi, pri izkoščevanju mesa z glave in izrezovanju jezikov, preprečiti možnost onesnaženja s tkivi centralnega živčnega sistema in tonzil, da se prepreči vsako tveganje glede BSE.
(6) Ker je stanje govejih glav odvisno predvsem od skrbnega ravnanja z njimi in varnega zaprtja luknje od strela in foramna magnuma, morajo biti v klavnicah in izrecno pooblaščenih razsekovalnicah vzpostavljeni sistemi nadzora.
(7) Pravila za odpošiljanje trupov, polovic in četrti, ki ne vsebujejo tkiv s specifičnim tveganjem, razen hrbtenice, v druge države članice brez njihovega predhodnega dovoljenja je treba razširiti tudi na polovice, razsekane na največ tri kose, tako da bodo odražala dejansko trgovino med državami članicami.
(8) Uredba (ES) št. 1774/2002 Evropskega parlamenta in Sveta [3], kakor je bila spremenjena z Uredbo Komisije (ES) št. 808/2003 [4], določa pravila glede zdravstvenega varstva živali in javnega zdravstva v zvezi z zbiranjem, prevozom, hranjenjem, ravnanjem, predelavo ter uporabo ali uničenjem vseh stranskih proizvodov živalskega izvora, ki niso namenjeni za prehrano ljudi, skupaj z njihovim dajanjem na trg in v določenih posebnih primerih, njihovim izvozom in tranzitom. Posebna pravila za odstranitev in uničenje takšnih proizvodov, predvidena v Prilogi XI k Uredbi (ES) št. 999/2001 je torej treba črtati.
(9) Zato je treba Uredbo (ES) št. 999/2001 ustrezno spremeniti.
(10) Ukrepi, določeni v tej uredbi, so skladni z mnenjem Stalnega odbora za prehranjevalno verigo in zdravje živali –
SPREJELA NASLEDNJO UREDBO:
Člen 1
Prilogi III in XI k Uredbi (ES) št. 999/2001 se spremenijo v skladu s Prilogo k tej uredbi.
Člen 2
Ta uredba začne veljati dvajseti dan po objavi v Uradnem listu Evropskih skupnosti.
Uredba (ES) št. 1267/2003 Evropskega parlamenta in Sveta
z dne 16. junija 2003
o spremembah Uredbe Sveta (ES) št. 2223/96 glede roka za prenos temeljnih agregatov nacionalnih računov, odstopanjih pri prenosu temeljnih agregatov nacionalnih računov in glede prenosa podatkov o zaposlenosti, izraženih v opravljenih delovnih urah
(Besedilo velja za EGP)
EVROPSKI PARLAMENT IN SVET EVROPSKE UNIJE STA -
ob upoštevanju Pogodbe o ustanovitvi Evropske skupnosti in zlasti člena 285,
ob upoštevanju predloga Komisije [1],
ob upoštevanju mnenja Evropske centralne banke [2],
v skladu s postopkom, določenim v členu 251 Pogodbe [3],
ob upoštevanju naslednjega:
(1) Uredba Sveta (ES) št. 2223/96 z dne 25. junija 1996 o Evropskem sistemu nacionalnih in regionalnih računov v Skupnosti [4] vsebuje referenčni okvir skupnih standardov, opredelitev, klasifikacij in računovodskih pravil za izdelavo računov držav članic za statistične zahteve Skupnosti, da bi s tem pridobili podatke, primerljive med državami članicami.
(2) V poročilu Monetarnega odbora o statističnih zahtevah v Ekonomski in monetarni uniji (EMU), ki ga je Ekonomsko-finančni svet sprejel 18. januarja 1999, je poudarjeno, da sta za pravilno delovanje EMU in enotnega trga poglavitnega pomena učinkovit nadzor in koordinacija ekonomskih politik, kar zahteva obsežen sistem statističnih informacij, ki daje oblikovalcem politik potrebne podatke, na katerih temeljijo njihove odločitve. V tem poročilu je opisan prednostni cilj, da so take informacije na voljo Skupnosti in zlasti državam članicam, ki pripadajo euroobmočju.
(3) V poročilu je bilo poudarjeno, da bo meddržavna primerjava trga dela zahtevala več pozornosti v EMU.
(4) Da bi zbrali četrtletne statistične podatke za euroobmočje, je treba rok za prenos temeljnih agregatov nacionalnih računov skrajšati na 70 dni.
(5) Četrtletna in letna odstopanja, odobrena državam članicam, ki preprečujejo zbiranje temeljnih agregatov nacionalnih računov za euroobmočje in Skupnost, je treba razveljaviti.
(6) Akcijski načrt o statističnih zahtevah Ekonomske in monetarne unije, ki ga je 29. septembra 2000 sprejel Ekonomsko-finančni svet, kot prednostno nalogo navaja prenos podatkov o zaposlenosti glede na enoto "opravljene delovne ure" v okviru nacionalnih računov.
(7) Opravljeno je bilo posvetovanje z Odborom za statistični program (OSP) in Odborom za monetarno, finančno in plačilno bilančno statistiko (CMFB) v skladu s členom 3 Sklepa Sveta 89/382/EGS, Euratom [5], in Sklepa Sveta 91/115/EGS [6] -
SPREJELA NASLEDNJO UREDBO:
Člen 1
Priloga B k Uredbi (ES) st. 2223/96 se spremeni, kot sledi:
1. Besedilo, ki sledi naslovu: "Program prenosa podatkov nacionalnih računov", se spremeni kot sledi:
(a) Besedilo "Pregled preglednic" se nadomesti z besedilom v Prilogi I;
(b) Besedilo preglednice 1 "Temeljni agregati - četrtletna in letna izvedba" se nadomesti z besedilom v Prilogi II.
2. Besedilo, ki sledi naslovu: "Odstopanja pri preglednicah, ki jih je treba predložiti v okviru vprašalnika "ESR-95" po državah", se nadomesti z besedilom v Prilogi III.
Člen 2
Ta uredba začne veljati dvajseti dan po objavi v Uradnem listu Evropske unije.
Uredba Komisije (ES) št. 1914/2003
z dne 30. oktobra 2003
o spremembi Uredbe (ES) št. 1488/2001 o določitvi predpisov za uporabo Uredbe Sveta (ES) št. 3448/93 v zvezi z vključitvijo določenih količin nekaterih osnovnih proizvodov, navedenih v Prilogi I k Pogodbi o ustanovitvi Evropske skupnosti, v postopke aktivnega oplemenitenja brez predhodne preučitve gospodarskih razmer
KOMISIJA EVROPSKIH SKUPNOSTI JE –
ob upoštevanju Uredbe Sveta (ES) št. 3448/93 z dne 6. decembra 1993 o določitvi trgovinskih režimov za nekatero blago, pridobljeno s predelavo kmetijskih proizvodov [1], kakor je bila nazadnje spremenjena z Uredbo (ES) št. 2580/2000 [2], in zlasti tretjega pododstavka člena 11(1) Uredbe,
ob upoštevanju naslednjega:
(1) Člen 11(1) Uredbe (ES) št. 3448/93 določa, da je treba gospodarske razmere, določene v členu 117(c) Uredbe Sveta (EGS) št. 2913/92 z dne 12. oktobra 1992 o carinskem zakoniku Skupnosti [3], kakor je bila nazadnje spremenjena z Uredbo (ES) št. 2700/2000 Evropskega parlamenta in Sveta [4], šteti, da so izpolnjene, za vključitev določenih količin nekaterih osnovnih proizvodov v postopke aktivnega oplemenitenja za uporabo pri proizvodnji blaga. Podrobna pravila za uporabo navedene določbe, s katero je mogoče določiti osnovne kmetijske proizvode, ki se lahko vključijo v postopke aktivnega oplemenitenja, in preveriti ter načrtovati njihove količine, je treba sprejeti v skladu s členom 16 Uredbe (ES) št. 3448/93.
(2) Uredbo Komisije (ES) št. 1488/2001 [5] je treba spremeniti, da se podrobneje pojasni, da pri določanju osnovnih kmetijskih proizvodov, ki se vključijo v postopke aktivnega oplemenitenja, in preverjanju ter načrtovanju njihovih količin, veljajo postopki, določeni v členu 16 Uredbe (ES) št. 3448/93.
(3) Ukrepi, predvideni s to uredbo, so v skladu z mnenjem Upravljalnega odbora za horizontalna vprašanja v zvezi s trgovino s predelanimi kmetijskimi proizvodi, ki niso navedeni v Prilogi I k Pogodbi –
SPREJELA NASLEDNJO UREDBO:
Člen 1
Uredba (ES) št. 1488/2001 se spremeni na naslednji način:
1. Člen 2(2) se nadomesti z naslednjim:
"2. Če ocenjeni znesek, ki je potreben za nadomestila, presega razpoložljiva sredstva, se količine različnih proizvodov, kot so opredeljeni z njihovo osemmestno oznako kombinirane nomenklature, določijo v skladu s členom 11(1) Uredbe (ES) št. 3448/93 s pomočjo bilance."
2. V členu 22 se drugi odstavek nadomesti z naslednjim: "Kadar se ocenjuje, da je znesek dolgovanih nadomestil višji od razpoložljivih finančnih sredstev, in ob upoštevanju količin, ki so že bile dodeljene s potrdili, ter neuporabljenih količin, o katerih je Komisija bila obveščena v skladu s členom 25 te uredbe, se preostala količina, ki je na voljo za vsak osnovni proizvod, določi v skladu s členom 11(1) Uredbe (ES) št. 3448/93. Navedene količine morajo biti drugič objavljene v Uradnem listu Evropske unije najpozneje 31. januarja vsako leto in tretjič najpozneje 31. maja vsako leto."
3. Člen 24 se nadomesti z naslednjim:
"Člen 24
Nujna izdaja potrdil AO
Uredba Komisije (ES) št. 2151/2003
z dne 16. decembra 2003
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe (ES) št. 2195/2002 Evropskega Parlamenta in Sveta z dne 5. novembra 2002 o enotnem besednjaku javnih naročil (CPV) [1] in zlasti člena 2 Uredbe,
ob upoštevanju naslednjega:
(1) Uredba (ES) št. 2195/2002 je vzpostavila enotni klasifikacijski sistem za javna naročila, da se poenotijo referenčni sistemi, ki jih naročniki uporabljajo za opis predmeta njihovih naročil.
(2) Mogoče bo treba strukturo in kode CPV prilagajati ali spreminjati, da se upoštevajo razvoj trgov in potrebe uporabnikov.
(3) Strukturo in kode CPV je treba ažurirati, tako da se upoštevajo posebne potrebe, ki jih izrazijo države članice in uporabniki CPV ter popravijo materialne napake, odkrite v raznih jezikovnih različicah.
(4) Tehnične prilagoditve in izboljšave, ki so bile opredeljene med zakonodajnim postopkom za sprejetje Uredbe (ES) št. 2195/2002, vendar pa jih pri navedeni uredbi ni bilo mogoče upoštevati, je treba navesti v prilogah k tej uredbi.
(5) Odbor regij je v svojem mnenju [2] o predlogu uredbe o CPV poudaril, da je treba izboljšati sistem razvrščanja zdravil ter priporočil uporabo sistema "anatomsko-terapevtsko-kemične klasifikacije" (ATC), ki ga je pripravila Svetovna zdravstvena organizacija, da se dopolnijo struktura CPV in kode za zdravila.
(6) Zainteresirane stranke in uporabniki CPV so dali svoje predloge za izboljšanje CPV.
(7) Ažuriranje kod CPV in strukture se mora odražati v usmeritvenih preglednicah, ki prikazujejo povezavo med CPV in začasno osrednjo klasifikacijo proizvodov (CPC Prov.) Združenih narodov, standardno nomenklaturo gospodarskih dejavnosti v Evropskih skupnostih (NACE Rev. 1) in kombinirano nomenklaturo (KN).
(8) Zaradi jasnosti je treba v celoti nadomestiti CPV, pa tudi preglednico ustreznosti med CPV in CPC Prov. Vse spremembe kod CPV ali njihovih poimenovanj je treba našteti v posebni novi prilogi k Uredbi (ES) št. 2195/2002.
(9) Zaradi začetka veljavnosti Uredbe Komisije (ES) št. 204/2002 z dne 19. decembra 2001 [3] o spremembi Uredbe Sveta (EGS) št. 3696/93 o statistični klasifikaciji proizvodov po dejavnosti (CPA) v Evropski gospodarski skupnosti so zastarali podatki iz Priloge II k Uredbi (ES) št. 2195/2002, ki prikazuje ustrezno povezavo med CPV in CPA 96.
(10) V Skupnem stališču (ES) št. 33/2003 z dne 20. marca 2003, ki ga je sprejel Svet zaradi sprejetja direktive Evropskega parlamenta in Sveta o uskladitvi postopkov za dodeljevanje javnih naročil za gradnje, javnih naročil v zvezi s preskrbo in javnimi naročili storitev [4] in Skupnem stališču (ES) št. 34/2003 z dne 20. marca 2003, ki ga je Svet sprejel zaradi sprejetja direktive Evropskega parlamenta in Sveta o uskladitvi postopkov javnih naročil za subjekte, ki delujejo v vodnem, energetskem, prevoznem in poštnem sektorju [5], skupine proizvodov niso določene s sklicevanjem na statistično klasifikacijo proizvodov po dejavnosti (CPA).
(11) Iz teh razlogov ni primerno ažurirati preglednice ustreznosti med CPV in CPA 96, določene v Prilogi II k Uredbi (ES) št. 2195/2002. To prilogo je zato treba črtati.
(12) Uredbo (ES) št. 2195/2002 je zato treba ustrezno spremeniti.
(13) Ukrepi, predvideni s to uredbo, so v skladu z mnenjem Svetovalnega odbora za javna naročila –
SPREJELA NASLEDNJO UREDBO:
Člen 1
Uredba (ES) št. 2195/2002 se spremeni kakor sledi:
Priloga I se nadomesti z besedilom iz Priloge I k tej uredbi;
Priloga II se nadomesti z besedilom iz Priloge II k tej uredbi;
Priloga III se nadomesti z besedilom iz Priloge III k tej uredbi;
Priloga IV se spremeni v skladu s Prilogo IV k tej uredbi;
Priloga V se spremeni v skladu s Prilogo V k tej uredbi.
Člen 2
Ta uredba začne veljati dvajseti dan po objavi v Uradnem listu Evropske unije.
Uredba Komisije (ES) št. 317/2004
z dne 23. februarja 2004
o sprejetju odstopanj od določb Uredbe Evropskega parlamenta in Sveta (ES) št. 2150/2002 o statistiki odpadkov glede na Avstrijo, Francijo in Luksemburg
(Besedilo velja za EGP)
KOMISIJA EVROPSKIH SKUPNOSTI JE –
ob upoštevanju Pogodbe o ustanovitvi Evropske skupnosti,
ob upoštevanju Uredbe Evropskega parlamenta in Sveta (ES) št. 2150/2002 z dne 25. novembra 2002 o statistiki odpadkov [1] in zlasti člena 4(1) Uredbe,
ob upoštevanju zahteve, ki jo je dala Avstrija 30. junija 2003,
ob upoštevanju zahteve, ki jo je dala Francija 12. junija 2003,
ob upoštevanju zahteve, ki jo je dal Luksemburg 25. junija 2003,
ob upoštevanju naslednjega:
(1) V skladu s členom 4(1) Uredbe (ES) št. 2150/2002 Komisija v prehodnem obdobju lahko odobri odstopanja od nekaterih določb iz prilog k navedeni uredbi.
(2) Takšna odstopanja bi bilo treba odobriti Avstriji, Franciji in Luksemburgu na njihovo zahtevo.
(3) Ukrepi, predvideni v tej uredbi, so v skladu z mnenjem Odbora za statistični program, ustanovljenega s Sklepom Sveta 89/382/EGS, Euratom [2] –
SPREJELA NASLEDNJO UREDBO:
Člen 1
1. S tem se odobrijo naslednja odstopanja od določb Uredbe (ES) št. 2150/2002:
(a) Avstriji se odobrijo odstopanja za doseganje rezultatov v zvezi z oddelkom 8(1.1), točko 1 (kmetijstvo, lov in gozdarstvo) Priloge I.
(b) Franciji se odobrijo odstopanja za doseganje rezultatov v zvezi z oddelkom 8(1.1), točkami 1 (kmetijstvo, lov in gozdarstvo), 2 (ribištvo) in 16 (storitvene dejavnosti) Priloge I in odstopanja, ki se nanašajo na oddelek 8(2) Priloge II.
(c) Luksemburgu se odobrijo odstopanja za doseganje rezultatov v zvezi z oddelkom 8(1.1), točkama 1 (kmetijstvo, lov in gozdarstvo) in 2 (ribištvo) Priloge I.
2. Odstopanja, predvidena v členu 1, se odobrijo le za podatke prvega referenčnega leta, tj. leta 2004.
Po izteku prehodnega obdobja Avstrija, Francija in Luksemburg sporočajo podatke od referenčnega leta 2006 dalje.
Člen 2
Ta uredba začne veljati 20. dan po objavi v Uradnem listu Evropske unije.
