dwar l-istabbiliment ta' ċerti regoli komuni għat-trasport internazzjonali (it-trasport ta' merkanzija bit-triq għall-kiri jew għall-ħlas)
IL-KUNSILL TAL-KOMUNITÀ EKONOMIKA EWROPEA,
Wara li kkunsidra t-Trattat li jistabilixxi l-Komunità Ekonomika Ewropea, u b'mod partikolari l-Artikolu 75(1) tiegħu,
Wara li kkunsidra l-Opinjoni tal-Parlament Ewropew,
Billi l-adozzjoni ta' politika ta' trasport komuni tinvolvi inter alia l-istabbiliment ta' regoli komuni għat-trasport internazzjonali ta' merkanzija bit-triq lejn jew mit-territorju ta' Stat Membru, jew li jgħaddi mit-territorju ta' Stat Membru wieħed jew aktar;
Billi l-istabbiliment progressiv tas-suq komuni m'għandux jiġi impedut minn ostakoli fis-settur tat-trasport; billi huwa neċessarju li tiġi assigurata espansjoni progressiva fit-trasport internazzjonali ta' merkanzija bit-triq, waqt li wieħed iżomm f'moħħu l-iżviluppi fil-kummerċ u l-moviment ta' merkanzija fil-Komunità;
ADOTTA DIN ID-DIRETTIVA:
L-Artikolu 1
1. Kull Stat Membru għandu, sa mhux iktar tard mill-aħħar ta' l-1962 u bil-mod stabbilit fil-paragrafi 2 u 3 ta' dan l-Artikolu, jilliberalizza t-tipi ta' trasport internazzjonali ta' merkanzija bit-triq għall-kiri jew bi ħlas li jinvolvu Stati Membri oħrajn elenkati fl-Annessi I u II ta' din id-Direttiva, meta dan it-trasport isir lejn jew mit-territorju ta' dak l-Istat Membru jew li jgħaddi mit-territorju ta' dak l-Istat Membru.
2. It-tipi ta' trasport elenkati fl-Anness I għandhom jiġu eżentati minn kull kwota jew sistema ta' awtorizzazzjoni.
3. It-tipi ta' trasport elenkati fl-Anness II m'għandhomx iktar ikunu soġġetti għal sistema ta' kwota. Jistgħu, madankollu, jibqgħu soġġetti għal awtorizzazzjoni bil-kondizzjoni li l-ebda restrizzjoni kwantitattiva ma tkun involuta; f'dak il-każ l-Istati Membri għandhom jassiguraw li d-deċiżjonijiet dwar applikazzjonijiet għal awtorizzazzjoni jingħataw fi żmien ħamest ijiem mill-irċevuta.
4. Iż-żewġl-Annessi ma' din id-Direttiva għandhom jiffurmaw parti integrali tagħha.
L-Artikolu 2
L-Istati Membri għandhom jinfurmaw lill-Kummissjoni bil-miżuri meħuda biex jimplimentaw din id-Direttiva fi żmien tliet xhur mid-dħul fis-seħħ tagħha u f'kull każ qabel l-aħħar ta' l-1962.
L-Artikolu 3
Din id-Direttiva m'għandhiex taffettwa l-kondizzjonijiet li taħthom kull Stat Membru jawtorizza liċ-ċittadini tiegħu biex jingaġġaw fl-attivitajiet imsemmija f'din id-Direttiva.
L-Artikolu 4
Din id-Direttiva hija indirizzata lill-Istati Membri.
tas-6 ta’ Settembru 1968 li jemenda r-Regolament Nru 474/67/KEE dwar l-iffissar bil-quddiem tar-rifużjoni fuq l-esportazzjoni għar-ross u r-ross miksur
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 359/67/KEE [1] tat-28 ta’ Lulju 1987 dwar l-organizzazzjoni komuni tas-suq fir-ross, u b’mod partikolari l-Artikolu 17(6) tiegħu,
Billi skond l-Artikolu 17(4) tar-Regolament Nru 359/67/KEE, ir-rifużjoni li tkun tapplika fil-jum li fih issir l-applikazzjoni tista’ tigi applikata għal esportazzjoni magħmula matul il-perjodu taż-żmien tal-validità tal-liċenzja u billi, f’dan il-każ, jiġi applikat ammont korrettiv għar-rifużjoni; billi, skond l-Artikolu 1 tar-Regolament tal-Kummissjoni Nru 474/67/KEE [2] tal-21 ta’ Awissu 1967 dwar l-iffissar bil-quddiem tar-rifużjoni fuq l-esportazzjoni għar-ross u r-ross miksur, l-ammont korrettiv huwa egwali għad-differenza bejn il-prezz ċ.i.f. u l-prezz ċ.i.f. ta’ meta tintbagħat il-kunsinna;
Billi, filwaqt li l-liċenzji ta’ l-esportazzjoni għar-ross u r-ross miksur huma validi sat-tmiem tal-ħames xahar wara dak tal-ħruġ, rari jeżisti suq tassew rappreżentattiv għal dawn il-prodotti għajr fuq skond jew skondi fil-qosor; billi għandu għalhekk ikun possibbli li jiġi ffissat ammont korrettiv iktar baxx mid-differenza imsemmija hawn fuq;
Billi b’konsegwenza ta’ dan huwa meħtieġ li jiġi emendat ir-Regolament Nru 474/67/KEE.
Billi l-miżuri pprovvduti f’dan ir-Regolament huma skond l-Opinjoni tal-Kumitat tal-Ġestjoni taċ-Ċereali,
ADOTTAT DAN IR-REGOLAMENT:
Artikolu 1
Dan li ġej għandu jidħol minflok l-ewwel żewġ subparagrafi ta’ l-Artikolu 1 tar-Regolament Nru 474/67/KEE:
"Meta tiġi ffissata bil-quddiem ir-rifużjoni fuq l-esportazzjoni għar-ross u r-ross miksur imsemmija fl-ewwel subparagrafu ta’ l-Artikolu 17(4) tar-Regolament Nru 359/67/KEE, ir-rifużjoni għandha tkun dik li tapplika għal esportazzjoni fil-jum li fih issir l-applikazzjoni għal-liċenzja: - imnaqqsa b’mhux iktar mid-differenza bejn il-prezz ċ.i.f ta’ meta tintbagħat il-kunsinna u l-prezz ċ.i.f. meta ta’ l-ewwel jaqbeż lil ta’ l-aħħar b’iktar minn 0,025 ta’ unitajiet tal-kont għal kull 100 kilogramma;
- miżjuda b’mhux iktar mid-differenza bejn il-prezz ċ.i.f. u l-prezz ċ.i.f. ta’ meta tintbagħat il-kunsinna meta ta’ l-ewwel jaqbeż lil ta’ l-aħħar b’iktar minn 0,235 ta’ unitajiet tal-kont għal kull 100 kilogramma
Fl-intervalli taż-żmien bejn l-iffissar ta’ kull ġimgħa, l-ammont tar-rifużjoni li japplika fil-każ ta’ ffissar bil-quddiem għandu jiġi aġġustat biss meta l-applikazzjoni tad-dispożizzjoni msemmija hawn fuq twassal illi l-ammont tagħha jiġi mibdul b’iktar minn 0,025 ta’ unitajiet tal-kont għal kull 100 kilogramma."
Artikolu 2
Dan ir-Regolament għandu jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
dwar l-approssimazzjoni tal-liġijiet ta’ l-Istati Membri li għandhom x’jaqsmu ma’ miżuri li għandhom jittieħdu kontra t-tniġġis ta’ l-arja b’emissjonijiet minn vetturi b’mutur positive-ignition (70/220/KEE)
IL-KUNSILL TAL-KOMUNITAJIET EWROPEJ
Wara li kkunsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikolu 100 tiegħu;
Wara li kkunsidra l-proposta mill-Kummissjoni;
Wara li kkunsidra l-Opinjoni tal-Parlament Ewropew [1];
Wara li kkunsidra l-Opinjoni tal-Kumitat Ekonomiku u Soċjali [2];
Billi regolament ta’ l-14 ta’ Ottubru 1968 li jemenda l-iStraßenverkehrs-Zulassungs-Ordnung kien ippubblikat fil-Ġermanja fil-Bundesgesetzblatt Parti I tat-18 ta’ Ottubru 1968; billi dak ir-regolament li jkunu jinsabu fi dispożizzjonijiet dwar miżuri li għandhom jittieħdu kontra t-tniġġis ta’ l-arja minn magni positive-ignition ta’ vetturi bil-mutur; billi dawk id-dispożizzjonijiet ser jidħlu fis-seħħ fl-1 ta’ Ottubru 1970;
Billi regolament tal-31 ta’ Marzu 1969 dwar "Il-Komposizzjoni ta’ gassijiet ta’ l-exhaust maħruġa minn magni petrol ta’ vetturi bil-mutur" kien ippubblikat fi Franza fil-Journal officiel tas-17 ta’ Mejju 1969; billi dak ir-regolament huwa applikabbli: - mill-1 ta’ Settembru 1971, għal vetturi approvati skond it-tip b’tip ta’ magna ġdida, li tfisser, tip ta’ magna li qatt ma kienet installata qabel f’vettura approvata skond it-tip;
- mill-1 ta’ Settembru 1972, għal vetturi mdaħħlin fis-servizz għall-ewwel darba;
Billi, fuq il-bażi ta’ dik il-komunikazzjoni, kull Stat Membru li jintalab jagħti approvazzjoni tat-tip nazzjonali għandu jkun jista’ jaċċerta jekk dak it-tip ingħata għat-testijiet preskritti f’din id-Direttiva; billi, għal dan il-għan, kull Stat Membru għandu jinforma lill-Istati Membri l-oħra dwar is-sejbiet tiegħu billi jibgħatilhom kopja tal-komunikazzjoni mimlija għal kull tip ta’ vettura bil-mutur li sarilha t-test;
Billi, aktar minn hekk, il-ħtiġiet tekniċi għandhom jiġu adattati malajr sabiex jitqies ial-progress tekniku; billi, għal dan il-għan, għandhom isiru dispożizzjonijiet għall-applikazzjoni tal-proċedura preskritta fl-Artikolu 13 tad-Direttiva tal-Kunsill tas-6 ta’ Frar 1970 dwar l-approvazzjoni tat-tip ta’ vetturi bil-mutur u l-karrijiet tagħhom;
ADOTTA DAN IR-REGOLAMENT:
Artikolu 1
Għall-għanijiet ta’ din id-Direttiva, "vettura" tfisser kull vettura b’magna positive-ignition, maħsuba għall-użu fuq it-triq, bil-bodi jew mingħajr, li għandha mill-inqas erba’ roti, piż massimu permissibbli ta’ mill-inqas 400 kg u veloċità massima ddisinjata ugwali għal jew aktar minn 50 km/siegħa bl-eċċezzjoni ta’ tratturi u makkinarju agrikoli u vetturi tax-xogħolijiet pubbliċi.
Artikolu 2
L-ebda Stat Membru ma jista’ jirrifjuta li jagħti l-approvazzjoni tat-tip KEE jew approvazzjoni ta’ tip nazzjonali ta’ vettura għal raġunijiet relatati mat-tniġġis ta’ l-arja minn gassijiet minn magni positive-ignition ta’ vetturi bil-mutur: - mill-1 ta’ Ottubru 1970, billi dik il-vettura tissodisfa ż-żewġ ħtiġiet li jinsabu fl-Anness I, bl-eċċezzjoni ta’ dawk fil-paragrafi 3.2.1.1 u 3.2.2.1, u l-ħtiġiet li jkunu jisabu fl-Annessi II, IV, V u VI;
- mill-1 ta’ Ottubru 1971, billi dik il-vettura tissodisfa, b’żieda għal dawn, il-ħtiġiet li jkunu jinsabu fil-paragrafi 3.2.1.1 u 3.2.2.1 ta’ l-Anness I u l-Anness III.
Artikolu 3
1. Wara applikazzjoni minn manifattur jew mir-rappreżentant awtorizzat tiegħu, l-awtoritajiet kompetenti ta’ l-Istati Membri konċernati għandhom jimlew is-sezzjonijiet tal-komunikazzjoni li hemm preskritti fl-Anness VII. Kopja ta’ dik il-komunikazzjoni għandha tintbagħat lill-Istati Membri l-oħra u lill-applikant. Stati Membri oħra li huma mitluba li jagħtu l-approvazzjoni tat-tip nazzjonali għall-istess tip ta’ vettura għandhom jaċċettaw dak id-dokument bħala prova li t-testijiet li hemm provdut għalihom ikunu saru.
2. Id-dispożizzjonijiet tal-paragrafu 1 għandhom ikunu revokati malli d-Direttiva tal-Kunsill tas-6 ta’ Frar 1970 dwar l-approvazzjoni tat-tip ta’ vetturi bil-mutur u l-karrijiet tagħhom tidħol fis-seħħ.
Artikolu 4
L-Istat Membru li ta l-approvazzjoni tat-tip għandu jieħu l-miżuri meħtieġa sabiex jiżgura li huwa infurmat fuq kull modifika ta’ parti jew karatteristika msemmija fil-paaragrafu 1.1 ta’ l-Anness I. L-awtoritajiet kompetenti ta’ dak l-Istat Membru għandhom jistabbilixxu jekk għandhomx isiru testijiet ġodda fuq il-prototip modifikat u jekk għandux jiġi ppreparat rapport ġdid. Fejn dawn it-testijiet jikxfu nuqqas ta’ konformità mal-ħtiġiet ta’ din id-Direttiva, il-modifika m’għandhiex tiġi approvata.
Artikolu 5
L-emendi meħtieġa għall-aġġustament tal-ħtiġiet ta’ l-Anness mill-I sa’ VII sabiex jitqies il-progress tekniku għandhom jiġu adottati b’mod konformi mal-proċedura preskritta fl-Artikolu 13 tad-Direttiva tal-Kunsill tas-6 ta’ Frar 1970 dwar l-approvazzjoni tat-tip ta’ vetturi bil-mutur u l-karrijiet tagħhom.
Artikolu 6
1. L-Istati Membri għandhom jadottaw id-dispożizzjonijiet bil-ħtiġiet meħtieġa sabiex jikkonformaw ma’ din id-Direttiva qabel it-30 ta’ Ġunju 1970 u għandhom jinfurmaw lill-Kummissjoni minnufih dwar dan.
2. L-Istati Membri għandhom jiżguraw li jibagħtu lill-Kummissjoni t-test tad-dispożizzjonijiet ewlenin tal-liġi nazzjonali li jadottaw fil-qasam kopert minn din id-Direttiva.
Artikolu 7
Din id-Direttiva hija indirizzata lill-Istati Membri.
tal-24 ta’ Lulju 1973 dwar miżuri sabiex jittaffew l-effetti ta’ diffikultajiet fil-provvista ta’ żejt mhux maħdum u prodotti petroliferi (73/238/KEE)
IL-KUNSILL TAL-KOMUNITAJIET EWROPEW
Wara li kkunsidra t-Trattat li jistabilixxi l-Komunità Ekonomika Ewropea, u partikolarment l-Artikolu 103 miġjub fih;
Wara li kkunsidra l-proposta mill-Kummissjoni;
Wara li kkunsidra l-Opinjoni tal-Parlament Ewropew;
Wara li kkunsidra l-opinjoni tal-Kumitat Ekonomiku u Soċjali;
Billi l-istabbiliment ta’ politika ta’ enerġija komuni huwa wieħed mill-għanijiet li l-Komunitajiet stabbilew għalihom infushom;
Billli żejt mhux maħdum u prodotti petroliferi huma ta’ importanza dejjem tikber biex jipprovdu l-Komunità bi provvisti ta’ enerġija; billi kull diffikultà, ukoll temporanja, li jkollha l-effett li tnaqqas b’mod konsiderevoli il-provvisti ta’ dawk il-prodotti tista’ tikkawża disturbi serji fl-attività ekonomika tal-Komunità; billi l-Komunità għandha, għalhekk, tkun f’pożizzjoni li tannulla jew ta’ l-inqas li tnaqqas kwalunkwe effett ta’ ħsara f’każ bħal dan;
Billi proċeduri u strumenti adatti għandhom ikunu provduti bil-quddiem sabiex jassikuraw it-twettiq bil-ħeffa ta’ miżuri sabiex jiġu mnaqqsa l-effetti ta’ diffikultajiet fil-provvista tal-petroleum u prodotti petroliferi;
Billi l-Istati Membri għandhom, għalhekk, ikollhom is-setgħat meħtieġa sabiex jieħdu azzjoni xierqa, jekk tinqala’ l-ħtieġa, mingħajr dewmien u skond it-Trattat, u partikularment l-Artikolu 103 miġjub fih;
Billi huwa meħtieġ li dawn is-setgħat jiġu armonizzati sa ċertu punt sabiex tiġi faċilitata l-koordinazzjoni ta’ miżuri nazzjonali fi ħdan il-qafas ta’ konsultazzjonijiet fuq livell Komunitarju;
Billi huwa wkoll mixtieq illi korp konsultattiv jiġi stabbilit minnufih sabiex iħaffef il-koordinazzjoni ta’ miżuri prattiċi meħuda jew proposti mill-Istati Membri f’dan il-qasam;
Billi huwa meħtieġ li kull Stat Membru jħejji pjan li jista’ jintuża f’każ ta’ diffikultajiet li jinħolqu fil-provvista ta’ żejt mhux maħdum u prodotti petroliferi;
ADOTTA DIN ID-DIRETTIVA:
Artikolu 1
Artikolu 3
1. Jekk jinqalgħu diffikultajiet fir-rigward tal-provvista ta’ żejt mhux maħdum u prodotti petroliferi fil-Komunità u wieħed mill-Istati Membri, il-Kummissjoni għandha tlaqqa’ malajr kemm jista’ jkun, fuq talba ta’ wieħed mill-Istati Membri jew fuq inizzjattiva tagħha stess, grupp ta’ delegati mill-Istati Membri li l-ismijiet tagħhom għandhom ikunu magħrufa minn qabel, taħt il-presidenza tal-Kummissjoni.
Artikolu 5
L-Istati Membri għandhom idaħħlu fis-seħħ, mhux aktar tard mit-30 ta’ Ġunju 1974 id-dispożizzjonijiet stabbiliti minn liġi, regolament jew azzjoni amministrattiva meħtieġa sabiex titħares din id-Direttiva.
Artikolu 6
Din id-Direttiva hija indirizzata lill-Istati Membri.
li jemenda r-Regolament tal-Kunsill (KEE, Euratom. KEFA) Nru 260/68 tal-Kunsill li jistabbilxxi l-kondizjonijiet u l-proċedura għall-applikazzjoni tat-taxxa għall-benefiċċju tal-Komunitajiet Ewropej
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi Kunsill Wieħed u Kummissjoni Waħda tal-Komunitajiet Ewropej;
Wara li kkunsidra l-Protokoll dwar il-Privileġġi u l-Immunitajiet tal-Komunitajiet Ewropej, u partikolarment l-Artikolu 13 tiegħu;
Wara li kkunsidra l-proposta mill-Kummissjoni;
Billi, fid-dawl ta' sentenza riċenti tal-Qorti tal-Ġustizzja tal-Komunitajiet Ewropej u ċerti ħtiġiet soċjali urġenti, jidher li huwa xieraq li tkun emendata dispożizzjoni tar-Regolament tal-Kunsill (KEE, Euratom, KEFA) Nru 260/68 [1] tad-29 ta' Frar 1968 li jistabbilixxi l-kondizzjonijiet u l-proċedura għall-applikazzjoni tat-taxxa għall-benefiċċju tal-Komunitajiet Ewropej, kif l-aħħar emendat bir-Regolament (Euratom, KEFA, KEE) Nru 2531/72 [2];
ADOTTA DAN IR-REGOLAMENT:
Artikolu 1
Ir-Regolament tal-Kunsill (KEE, Euratom, KEFA) Nru 260/68 tad-29 ta' Frar 1968 għandu jkun emendat kif ġej:
Il-kliem "allowance tal-familja" għandhom ikunu mibdula bi "allowance lill-kap tal-familja" fl-Artikolu 3(3)(a) l-ewwel inċiż.
Artikolu 2
dwar l-approssimazzjoni tal-liġijiet tal-Istati Membri li għandhom x’jaqsmu mal-muntaġġi interni tal-vetturi bil-mutur (partijiet interni tal-kompartiment tal-passiġġier minbarra l-mirja li minnhom tista’ tara fuq wara, it-tqassim tal-kontrolli, is-saqaf jew is-saqaf li jiżżerżaq, is-serħan tad-dahar u n-naħa ta’ wara tas-sedili) (74/60/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment l-Artikolu 100 tiegħu;
Wara li kkunsidra l-proposta mill-Kummissjoni;
Wara li kkunsidra l-opinjoni tal-Parlament Ewropew [1],
Wara li kkunsidra l-opinjoni tal-Kumitat Ekonomiku u Soċjali [2];
Billi l-ħtiġiet tekniċi li vetturi bil-mutur għandhom jissodisfaw skond il-liġijiet nazzjonali jirrigwardjaw, inter alia, l-muntaġġi nterni għall-protezzjoni ta’ l-okkupanti;
Billi dawn il-ħtiġiet ivarjaw minn Stat Membru għal ieħor; billi għaldaqstant huwa meħtieġ li l-Istati Membri kollha jadottaw l-istess ħtiġiet jew flimkien ma’ jew minflok ir-regoli eżistenti tagħhom, sabiex, partikolarment, jippermettu li l-proċedura għall-approvazzjoni tat-tip tal-KEE li kienet is-suġġett tad-Direttiva tal-Kunsill tas-6 ta’ Frar 1970 [3] dwar l-approssimazzjoni tal-liġijiet ta’ l-Istati Membri li għandhom x’jaqsmu ma’ l-approvazzjoni tat-tip ta’ vetturi bil-mutur u l-karrijiet tagħhom, tkun applikata fir-rigward ta’ kull tip ta’ vettura;
Billi l-ħtiġiet komuni tal-mirja interni li minnhom tara fuq wara kienu stabbiliti bid-Direttiva tal-Kunsill ta’ l-1 ta’ Marzu 1971 [4] u l-ħtiġiet għandhom ikunu mħejjija wkoll għall-muntaġġi nterni tal-kompartiment tal-passiġġier, it-tqassim tal-kontrolli, s-saqaf u fejn jistrieħ id-dahar u l-parti ta’ wara tas-sedili; billi sussegwentement ħtiġiet oħra għandhom ikunu adottati li jikkonċernaw il-muntaġġi nterni u li għandhom x’jaqsmu ma’ l-ankoraġġi għaċ-ċinturini tas-sigurtà u s-sedili, it-trażżin tar-ras, il-protezzjoni tas-sewwieq mill-unità tal-isteering u t-tqassim tal-kontrolli;
Billi ħtiġiet armonizzati għandhom inaqqsu r-riskju jew is-severità ta’ ġrieħi li tagħhom is-sewwieqa ta’ vetturi bil-mutur jistgħu jkunu vittmi u b’hekk jaċċertaw sigurtà fit-triq għall-Komunità kollha;
Billi, fir-rigward ta’ ħtiġiet tekniċi, huwa xieraq li jkunu utilizzati dawk adottati mill-Kummissjoni Ekonomika għall-Ewropa tan-Nazzjonijiet Uniti fir-Regolament tagħha Nru 21 (‘Dispożizzjonijiet uniformi li jikkonċernaw l-approvazzjoni tal-vetturi fir-rigward tal-muntaġġi nterni’) li hu anness mal-Ftehim ta’ l-20 ta’ Marzu 1958 li jirrigwarda l-adozzjoni ta’ kondizzjonijiet uniformi ta’ l-approvazzjoni u r-rikonoxximent reċiproku ta’ approvazzjoni tat-tagħmir u l-partijiet ta’ vetturi bil-mutur,
ADOTTA DIN ID-DIRETTIVA
Artikolu 1
Għall-iskopijiet tad-Direttiva, "vettura" tfisser kull vettura bil-magna fil-kategorija M1 (definita fl-Anness I tad-Direttiva tas-6 ta’ Frar 1970) iddisinjata għall-użu fit-triq, li jkollha mill-anqas erba’ roti u veloċità massima ddisinjata li teċċedi l-25 km fis-siegħa.
Artikolu 2
L-ebda Stat Membru ma jista’ jirrifjuta li jagħti l-approvazzjoni tat-tip tal-KEE jew l-approvazzjoni tat-tip nazzjonali ta’ vettura għal raġunijiet li għandhom x’jaqsmu ma’ muntaġġi interni tal-vettura bħal ma huma:
- il-partijiet interni tal-kompartiment tal-passiġġier minbarra l-mera jew mirja interni li minnhom tara fuq wara, - it-tqassim tal-kontrolli,
- is-saqaf jew is-saqaf li jiżżerżaq,
- il-parti fejn jistrieħ id-dahar u l-parti ta’ wara tas-sedili,
jekk dawn jissodisfaw il-ħtiġiet stabbiliti fl-Annessi.
Artikolu 3
L-ebda Stat Membru ma jista’ jiirrifjuta li jirreġistra jew jipprojbixxi l-bejgħ, id-dħul fis-servizz jew l-użu ta’ xi vettura għal raġunijiet li jirrigwardaw: - partijiet interni tal-kompartiment tal-passiġġier minbarra l-mera jew il-mirja interni li minnhom tara fuq wara
- it-tqassim tal-kontrolli,
- is-saqaf jew is-saqaf li jiżżerżaq,
- il-parti fejn jistrieħ id-dahar u l-parti ta’ wara tas-sedili,
jekk dawn il-punti jissodisfaw il-ħtiġiet stabbiliti fl-Annessi.
Artikolu 4
L-Istat Membru li jkun ta’ l-approvazzjoni tat-tip għandu jieħu l-miżuri meħtieġa sabiex jassigura li jkun infurmat b’kull modifika ta’ xi parti jew karatteristika imsemmija fl-Anness I, 2.2. L-awtoritajiet kompetenti ta’ dak l-Istat għandhom jistabbilixxu jekk għandhomx isiru testijiet ġodda fuq il-vettura modifikata u jitħejja rapport ġdid. Meta testijiet bħal dawn jiżvelaw nuqqas ta’ konformità mal-ħtiġiet ta’ din id-Direttiva, il-modifika m’għandhiex tkun approvata.
Artikolu 5
Modifiki li huma meħtieġa sabiex jaddattaw id-dispożizzjonijiet ta’ l-Annessi sabiex jittieħed kont tal-progress tekniku għandhom ikunu adottati skond il-proċedura stabbilita fl-Artikolu 13 tad-Direttiva tal-Kunsill tas-6 ta’ Frar 1970 dwar l-approssimazzjoni tal-liġijiet ta’ l-Istati Membri li għandhom x’jaqsmu ma’ l-approvazzjoni tat-tip ta’ vetturi bil-mutur u l-karrijiet tagħhom
Artikolu 6
1. L-Istati Membri għandhom idaħħlu fis-seħħ id-dispożizzjonijiet meħtieġa sabiex ikunu konformi ma’ din id-Direttiva fi żmien tmintax-il xahar min-notifika tagħha u għandhom jinfurmaw minnufih lill-Kummissjoni b’dan.
2. L-Istati Membri għandhom jassiguraw illi t-test tad-dispożizzjonijiet prinċipali tal-liġi nazzjonali li jadottaw fil-qasam kopert b’din id-Direttiva jkun ikkomunikat lill-Kummissjoni.
Artikolu 7
Din id-Direttiva hija indirizzata lill-Istati Membri.
li jemenda r-Regolament (KEE) Nru 922/72 rigward ir-regoli ġenerali għall-għoti ta’ għajnuna rigward id-dud tal-ħarir
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea,
Wara li kkunsidra r-Regolament tal-Kunsill (KEE) Nru 845/72 [1] ta’ l-24 ta’ April 1972 li jistabbilixxi miżuri speċjali biex jinkoraġġixxi t-trobbija tad-dudu tal-ħarir u partikolarment Artikolu 2 (4) tiegħu,
Wara li kkunsidra l-proposta mill-Kummissjoni,
Billi r-Regolament tal-Kunsill (KEE) Nru 922/72 [2] kif emendat bir-Regolament (KEE) Nru 884/73 [3] stabilixxa regoli ġenerali għall-għoti ta’ għajnuna rigward id-dud tal-ħarir għas-snin tat-trobbija 1972/73 u 1973/74; billi l-esperjenza wriet li l-imsemmi Regolament għandu jkompli japplika għas-snin tat-trobbija futuri,
ADOTTA DAN IR-REGOLAMENT:
Artikolu 1
F’Artikolu 1 tar-Regolament (KEE) Nru 922/72 il-kliem "għas-snin tat-trobbija 1972/73 u 1973/74" ikunu mħassra.
Artikolu 2
Dan ir-Regolament ikun applikabbli minn l-1 ta’ April 1974.
Dan ir-Regolament ikun jorbot fl-intier tiegħu u jkun direttament applikabbli fl-Istati Membri kollha.
li testendi l-firxa tad-Direttiva Nru 64/221/KEE dwar il-koordinazzjoni ta' miżuri speċjali rigward il-moviment u r-residenza ta' ċittadini barranin li huma ġġustifikati għar-raġunijiet ta' politika pubblika, sigurtà pubblika jew saħħa pubblika sabiex tinkludi ċ-ċittadini ta' l-Istati Membri li jeżerċitaw id-dritt li jibqgħu fit-territorju ta' Stat Membru ieħor wara li jkunu segwew fih attività fil-kapaċità ta' persuni li jaħdmu għal rashom (75/35/KEE)
IL-KUNSILL TAL-KOMUNITAJIET EWROPEJ,
Wara li kkunsidra l-proposta mill-Kummissjoni,
Wara li kkunsidra l-Opinjoni tal-Parlament Ewropew [1],
Wara li kkunsidra l-Opinjoni tal-Kumitat Ekonomiku u Soċjali [2],
Billi d-Direttiva Nru 64/221/KEE [3] ikkoordinat il-miżuri speċjali li jirrigwardaw il-moviment u r-residenza taċ-ċittadini barranija li jkunu ġġustifikati għar-raġunijiet tal-politika pubblika, is-sigurtà pubblika u s-saħħa pubblika u billi d-Direttiva Nru 75/34/KEE [4] stabbiliet il-kondizzjonijiet għall-eżerċizzju tad-dritt taċ-ċittadini ta' Stat Membru li jibqgħu fi Stat Membru ieħor wara li jkunu segwew fih attività fil-kapaċità ta' persuni li jaħdmu għal rashom;
Billi d-Direttiva Nru 64/221/KEE għandha għalhekk tapplika għall-persuni li għalihom tapplika d-Direttiva Nru 75/34/KEE,
ADOTTA DIN ID-DIRETTIVA:
L-Artikolu 1
Id-Direttiva Nru 64/221/KEE għandha tapplika għaċ-ċittadini ta' l-Istati Membri u l-familji tagħhom li jkollhom id-dritt li jibqgħu fit-territorju ta' Stat Membru skond id-Direttiva Nru 75/34/KEE.
L-Artikolu 2
Din id-Direttiva hija indirizzata lill-Istati Membri.
ta’ l-20 ta’ Mejju 1975 dwar l-approssimazzjoni tal-liġijiet ta’ l-Istati Membri relatati ma’ l-aerosol dispensers (75/324/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikolu 100 tiegħu,
Wara li kkunsidra l-proposta mill-Kummissjoni;
Wara li kkunsidra l-Opinjoni tal-Parlament Ewropew [1];
Wara li kkunsidra l-Opinjoni tal-Kumitat Ekonomiku u Soċjali [2];
Billi, f’ċerti Stati Membri, l-aerosol dispensers huma meħtieġa li jkunu konformi ma’ ċerti speċifikazzjonijiet tekniċi mandatarji; billi tali speċifikazzjonijiet huma differenti minn Stat Membru għall-ieħor, u b’hekk, huma ta’ xkiel għall-kummerċ fil-Komunità;
Billi dan ix-xkiel huwa għall-istabbiliment u l-funzjonament tas-suq komuni jista’ jitneħħa jekk l-Istati Membri kollha jadottaw l-istess speċifikazzjonijiet, jew bħala żieda jew inkella minflok dawk stipulati fil-liġijiet tagħhom preżenti, u billi dawn l-ispeċifikazzjonijiet għandhom jirrelataw, b’mod aktar partikolari, għal manifattura, il-mili u l-kapaċitajiet nominali tal-aerosol dispensers;
Billi, fl-istadju preżenti tal-progress tekniku, il-qasam ta’ l-applikazzjoni ta’ din id-Direttiva għandu jkun limitat għall-aerosol dispensers magħmula mill-metall, ħġieġ jew plastik;
Billi ikun meħtieġ li l-ispeċifikazzjonijiet mniżżla fl-Anness li jinsab ma’ din id-Direttiva jiġu addattati malajr skond il-progress tekniku; billi, biex tkun iffaċilitata l-implimentazzjoni tal-miżuri xierqa meħtieġa, għandha tkun stipulata proċedura għall-koperazzjoni mill-qrib bejn l-Istati Membri u l-Kummissjoni fi ħdan Kumitat dwar l-adattament tal-progress tekniku tad-Direttiva l-aerosol dispensers;
Billi huwa possibbli li xi aerosol dispensers imqegħda fis-suq jistgħu jippreżentaw riskji għas-sigurezza wkoll jekk huma jissodisfaw il-kondizzjonijiet ta’ din id-Direttiva u ta’ l-Anness tagħha; billi għalhekk għandha tkun stabbilita proċedura biex dan ir-riskju jitneħħa,
ADOTTA DIN ID-DIRETTIVA LI ĠEJJA:
Artikolu 1
Din id-Direttiva għandha tapplika għall-aerosol dispensers kif definiti fl-Artikolu 2, bl-eċċezzjoni ta’ dawk b’kapaċita massima ta’ inqas minn 50 ml, u dawk b’kapaċita massima ikbar minn dik speċifikata fil-punti 3.1, 4.1.1, 4.2.1, 5.1 u 5.2 rispettivament ta’ l-Anness għal din id-Direttiva.
Artikolu 2
Għall-għan ta’ din id-Direttiva, it-terminu ‘aerosol dispenser’ ifisser kull kontenitur li ma jistax jerġa’ jintuża magħmul mill-metall, ħġieġ jew plastik u li jkun fih gass ikkompressat, likwifikat jew maħlul taħt pressjoni, bil-likwidu, pasta jew trab jew mingħajru, u ffittjat b’makkinarju ta’ ħelsien li jippermetti lill-kontenut li jinħareġ bħala partikoli solidi jew likwidi f’suspensjoni bħala gass, rawgħa, pasta jew trab jew fi stat likwidu.
Artikolu 3
Il-persuna responsabbli għat-tqegħid fis-suq tal-aerosol dispensers għandha twaħħal is-simbolu ‘3’ (epsilon maqluba) mal-aerosol dispensers, bħala xhieda li dawn jissodisfaw il-kondizzjonijiet tad-Direttiva u l-Anness li jinsab magħha.
Artikolu 4
L-Istati Membri ma jistgħux, għal raġunijiet relatati mal-kondizzjonijiet stipulati f’din id-Direttiva u fl-Anness li jinsab magħu, jirrifjutaw, jipprojbixxu jew jirristrinġu t-tqegħid fis-suq ta’ xi aerosol dispenser li jkun konformi mal-kondizzjonijiet ta’ din id-Direttiva u l-Anness li jinsab tagħha.
Artikolu 6
1. Kumitat għall-adozzjoni għall-progress tekniku tad-Direttiva l-aerosol dispensers, minn hawn ‘il quddiem imsejjaħ ‘il-Kumitat’, huwa b’dan stabbilit u għandu jkun jikkonsisti minn rappreżentanti ta’ l-Istati Membri b’rappreżentant tal-Kummissjoni bħala President.
2. Il-Kumitat għandu jadotta r-regoli ta’ proċedura tiegħu.
Artikolu 7
1. Fejn il-proċedura stabbilita f’dan l-Artikolu għandha tkun segwita, il-kwistjoni għandha tkun riferita lill-Kumitat mill-President tiegħu, jew fuq inizjattiva tiegħu stess jew fuq it-talba tar-rappreżentant ta’ Stat Membru.
2. Ir-rappreżentant tal-Kummissjoni għandu jibgħat lill-Kumitat abbozz tal-miżuri li għandhom jittieħdu. Il-Kumitat għandu jagħti l-opinjoni tiegħu dwar l-abbozz f’perjodu ta’ xahrejn. L-opinjonijiet għandhom ikunu adottati b’maġġoranza ta’ 41 vot, bil-voti ta’ l-Istati Membri jkunu ppeżati kif ipprovdut fl-Artikolu 148(2) tat-Trattat. Il-President m’għandux jivvotax.
3. (a) Il-Kummissjoni għandha tadotta l-miżuri proposti fejn dawn ikunu skond l-Opinjoni tal-Kumitat.
(b) Fejn il-miżuri proposti m’humiex skond l-opinjoni tal-Kumitat jew jekk l-ebda opinjoni ma tingħata, il-Kummissjoni mingħajr dewmien tipproponi lill-Kunsill il-miżuri li għandhom ikunu adottati. Il-Kunsill għandu jaġixxi b’maġġoranza kwalifikata.
(ċ) Jekk il-Kunsill ma jkunx aġixxa fi żmien tliet xhur mis-sottomissjoni tal-proposta lilu, il-miżuri proposti għandhom jkunu adottati mill-Kummissjoni.
Artikolu 8
1. Mingħajr preġudizzju għad-Direttivi l-oħra tal-Komunità, b’mod partikolari għad-Direttivi dwar sustanzi u preparazzjonijiet perikolużi, kull aerosol dispenser jew, fejn ma jkunux jistgħu jitqiegħdu partikolaritajiet fuq l-aerosol dispenser minħabba d-dimensjonijiet żgħar tiegħu (kapaċità massima ta’ 150 ml jew inqas) tikketta mwaħħla miegħu għandu jkun fiha l-partikolaritajiet li ġejjin b’karattri viżibbli, li jinqraw u li ma jistgħux jitħassru. (a) l-isem u l-indirizz jew marka tan-negozju tal-persuna responsabbli għat-tqegħid fis-suq tal-aerosol dispenser,
(b) is-simbolu ‘3’ (epsilon maqluba) li tiċċertifika l-konformità mal-kondizzjonijiet tad-Direttiva,
(ċ) marki tal-kodiċi li jippermettu li jkun identifikat il-lott tal-mili,
(d) id-dettalji li għalihom hemm riferenza fil-punt 2.2 ta’ l-Anness,
(e) il-kontenut nett skond il-piż u skond il-volum.
2. L-Istati Membri jistgħu jissuġġettaw it-tqegħid fis-suq ta’ aerosol dispensers fit-territorju tagħhom għall-użu ta’ l-ilsien jew l-ilsna nazzjonali tagħhom għall-kliem fuq it-tikketta.
Artikolu 9
L-Istati Membri għandhom jieħdu l-miżuri kolla meħtieġa biex jevitaw l-użu fuq aerosol dispensers ta’ marki jew iskrizzjonijiet li jistgħu jitħawwdu mas-simbolu ‘3’ (epsilon maqluba).
Artikolu 10
1. Jekk Stat Membru jinnota, fuq il-bażi ta’ ġustifikazzjoni sostantiva, li aerosol dispenser wieħed jew aktar, għalkemm jikkonforma mal-kondizzjonijiet tad-Direttiva, jirrappreċenta riskju għas-sigurezza jew is-saħħa, dan jista proviżjorjament jipprojbixxi l-bejgħ tad-dispenser jew dispensers fit-territorju tiegħu jew jissuġġettah/jissuġġettahom għall-kondizzjonijiet speċjali. Għandu minnufih javża b’dan lill-Istati Membri l-oħra u lill-Kummissjoni, filwaqt li jiddikjara l-bażi tad-deċiżjoni tiegħu.
2. Il-Kummissjoni għandha, fi żmien sitt ġimgħat, tikkonsulta lill-Istat Membru konċernat, u wara għandha tagħti l-opinjoni tagħha mingħajr dewmien u tieħu l-passi xierqa.
3. Jekk il-Kummissjoni tkun ta’ l-opinjoni li huma meħtieġa adattazzjonijiet tekniċi għad-Direttiva, tali adattazzjonijiet għandhom ikunu adottati jew mill-Kummissjoni jew mill-Kunsill skond il-proċedura stabbilita fl-Artikolu 7. F’dak il-każ, l-Istat Membru li jkun adotta miżuri ta’ salvagwardja jista’ jżommhom sakemm jidħlu fis-seħħ l-addattazzjonijiet.
Artikolu 11
1. L-Istati Membri għandhom idaħħlu fis-seħħ id-dispożizzjonijiet meħtieġa biex jikkonformaw ma’ din id-Direttiva fi żmien 18-il xahar min-notifika tagħha u għandhom minnufih jgħarrfu b’dan lill-Kummissjoni.
2. L-Istati Membri għandhom jikkomunikaw lill-Kummissjoni t-test tad-dispożizzjonijiet tal-liġi nazzjonali li jadottaw fil-qasam kopert minn din id-Direttiva.
Artikolu 12
Din id-Direttiva hija indirizzata lill-Istati Membri.
li temenda d-Direttivi Nru 66/400/KEE, Nru 66/401/KEE, Nru 66/402/KEE, Nru 66/403/KEE u Nru 69/208/KEE dwar il-marketing taż-żerriegħa tax-xitla tal-pitravi, taż-żerriegħa tal-pjanta ta’ l-għalf, taż-żerriegħa taċ-ċereali, tal-patata taż-żriegħ, u taż-żerriegħa tal-pjanti taż-żejt u tal-fibra (75/444/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment l-Artikoli 43 u 100 tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [1],
Wara li kkunsidra l-opinjoni tal-Kumitat Ekonomiku u Soċjali [2],
Billi, għar-raġunijiet mogħtija hawn taħt, ċerti Direttivi dwar il-kummerċ taż-żrieragħ għandhom ikunu emendati;
Billi sar jidher, waqt li jkunu applikati d-Direttivi, li l-pakketti ż-żgħar taż-żerriegħa tax-xitla tal-pitravi u taż-żerriegħa tal-pjanti ta’ l-għalf jiffurmaw oġġett ta’ kummerċ fil-Komunità;
Billi għalhekk jidher xieraq li jkun hemm armonizzazzjoni f’dan is-settur li s’issa kien irregolat mil-liġijiet nazzjonali;
Billi dwar din jidher li huwa rikkommandabbli, minn naħa l-waħda, li jkunu ffaċilitati l-immarkar u s-siġillar ta’ dawn il-pakketti ż-żgħar, u min-naħa l-oħra li jsiru kontrolli adekwati obligatorji biex tkun identifikata ż-żerriegħa;
Billi ċerti Direttivi msemmija hawn fuq jipprovdu li mill-1 ta’ Lulju 1975 l-ekwivalenza taż-żerriegħa maħsuda f’pajjiżi oħra, partikolarment f’pajjiżi terzi, ma jistgħux jibqgħu jkunu stabbiliti nazzjonalment mill-Istati Membri; billi, iżda, peress li ma kienx possibbli li titwettaq eżaminazzjoni tal-Komunità għaż-żerriegħa tal-pjanta ta’ l-għalf, tal-pjanti taż-żejt u tal-fibra fil-każi kollha, il-perjodu msemmi hawn fuq għandu jkun estiż għal dawn iż-żrieragħ sabiex ikun evitat tfixkil fir-relazzjonijiet kurrenti tal-kummerċ;
Billi ta’ min jirrikkomanda li l-Istati Membri jkunu awtorizzati li jintroduċu dispożizzjonijiet li jiffaċilitaw is-siġillar tal-pakketti ż-żgħar li fihom iż-żerriegħa taċ-ċereali, tal-patata taż-żriegħ u ż-żerriegħa tal-pjanti taż-żejt u tal-fibra;
Billi hemm bżonn ukoll li jsiru ċerti korrezzjonijiet fil-mod kif il-kwantitajiet taż-żrieragħ ikunu speċifikati,
ADOTTA DIN ID-DIRETTIVA:
L-Artikolu 1
Id-Direttiva tal-Kunsill Nru 66/400/KEE [3] ta’ l-14 ta’ Ġunju 1966 dwar il-kummerċ taż-żerriegħa tax-xitla tal-pitravi, kif l-aħħar emendata bid-Direttiva Nru 73/438/KEE [4], tkun emendata kif ġej: 1. Is-subparagrafu li ġej għandu jkun miżjud ma’ l-Artikolu 2(1):
"G. Pakketti żgħar tal-KEE: pakketti li jkun fihom iż-żerriegħa ċċertifikata segwenti: - żerriegħa tal-monoġermi jew tal-preċiżjoni: ma jeċċedux il-100000 ġemgħa jew qmuħ jew toqol nett ta’ 2.5 kg li jeskludi, fejn ikun il-każ, pestiċidi grannulati, sostanzi tal-boċċi jew addittivi solidi oħra;
- żerriegħa għajr iż-żerriegħa monoġerma jew ta’ preċiżjoni: ma jeċċedux il-piż nett ta’ 10 kg, li jeskludi, fejn ikun il-każ, pestiċidi grannulati, sostanzi tal-boċċi jew addittivi solidi oħra."
1. L-Istati Membri għandhom jeħtieġu li l-pakketti taż-żerriegħa bażika u ż-żerriegħa ċċertifikata, apparti minn meta ż-żerriegħa tal-kategorija ta’ l-aħħar tieħu l-forma ta’ pakketti żgħar tal-KEE, ikunu ssiġillati b’tali mod li meta l-kontenitur jinfetaħ is-siġill jitkisser u ma jkunx jista’ jkun imwaħħal mill-ġdid.
2. L-Istati Membri għandhom jeħtieġu li, ħlief fil-każi ta’ pakketti żgħar tal-KEE, pakketti ma jerġgħux jingħalqu f’waħda jew aktar okkażjonijiet sakemm dan ma jsirx uffiċjalment. Jekk il-pakketti jerġgħu jkunu magħluqa, il-fatt tas-siġillar mill-ġdid, id-data tas-siġillar mill-ġdid u l-awtorità responsabbli minn dan jitniżżlu fuq it-tikketta kif meħtieġ mill-Artikolu 11(1).
3. L-Istati Membri għandhom jeħtieġu li l-pakketti żgħar tal-KEE jkunu ssiġillati b’tali mod li meta l-pakkett jinfetaħ is-siġill jitkisser u ma jistax ikun imwaħħal mill-ġdid. Il-pakketti ma jistgħux jerġgħu jkunu ssiġillati f’waħda jew aktar okkażjonijiet sakemm dan ma jsirx taħt superviżjoni uffiċjali.
4. L-Istati Membri jistgħu jipprovdu għall-eċċezzjonijiet mill-paragrafi 1 u 2 fil-każ ta’ pakketti żgħar taż-żerriegħa bażika."
4. Li ġej għandu jinbidel għas-sezzjoni introduttorja ta’ l-Artikolu 11(1):
"1. L-Istati Membri għandhom jeħtieġu li l-pakketti taż-żerriegħa bażika u ż-żerriegħa ċċertifikata, ħlief meta ż-żerriegħa tal-kategorija ta’ l-aħħar tieħu l-forma ta’ pakketti żgħar tal-KEE…"
5. Li ġej għandu jkun mibdul għat-test ta’ l-Artikolu 11(2)(b):
"(b) jipprovdu għall-eċċezzjonijiet minn paragrafu 1 fil-każ tal-pakketti żgħar taż-żerriegħa bażika meta jkun hekk immarkati: "Għadda għall-kummerċ fi… (l-Istat Membru kkonċernat) biss"."
6. L-Artikoli li ġejjin għandhom ikunu miżjuda wara l-Artikolu 11:
"1. L-Istati Membri għandhom jassiguraw li:
Ir-Regolament (KEE) Nru 2777/75 Tal-Kunsill tad-29 ta’ Ottubru 1975 dwar l-organizzazzjoni komuni fis-suq tal-laħam tat-tjur
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikoli 42 u 43 tiegħu,
Wara li kkunsidra l-proposta mill-Kummissjoni,
Wara li kkunsidra l-Opinjoni tal-Parlament Ewropew [1],
Billi mill-adozzjoni tagħhom id-dispożizzjonijiet bażiċi li jikkonċernaw l-organizzazzjoni tas-suq tal-laħam tat-tjur ġew emendati diversi drabi; billi, għar-raġuni tan-numru tagħhom, il-kumplessità tagħhom u t-tixrid tagħhom fost id-diversi Ġurnali Uffiċjali, it-testi rilevanti huma diffiċli biex wieħed jużahom u għalhekk tonqoshom iċ-ċarezza li għandha tkun fattur essenzjali tal-leġislazzjoni kollha; billi għandhom għalhekk jiġu kkonsolidati f’test singolu;
Billi l-operazzjoni u l-iżvilupp tas-suq komuni fi prodotti agrikoli għandhom jiġu akkumpanjati bl-istabbiliment ta’ politika agrikola komuni sabiex jinkludu b’mod partikolari organizzazzjoni komuni tas-swieq agrikoli, li tista’ tieħu varji forom jiddependi fuq il-prodott;
Billi l-mira tal-politika agrikola komuni hi li jintlaħħqu l-objettivi stabbiliti fl-Artikolu 39 tat-Trattat; billi, fis-settur tal-laħam tat-tjur, sabiex jiġu stabilizzati s-swieq u sabiex jiġi assigurat livell tal-ħajja ġust għall-Komunità agrikola kkonċernata, għandha ssir dispożizzjoni għal miżuri biex jiffaċilitaw l-aġġustament ta’ provvista għall-ħtiġiet tas-suq;
Billi l-ħolqien ta’ suq wieħed għall-laħam tat-tjur jinvolvi l-introduzzjoni ta’ sistema singola ta’ kummerċ fil-fruntieri esterni tal-Komunità, din is-sistema għandha tinkludi imposti u rifużjonijiet fuq l-esportazzjoni;
Billi sabiex jintlaħaq dan l-iskop għandu bħala regola ġenerali jkun biżżejjed li jiġu introdotti fir-rigward ta’ importazzjonijiet minn pajjiżi terzi imposti li jieħdu kont ta’ l-inċidenza fuq l-ispejjeż ta’ l-għalf tad-differenza bejn il-prezzijiet għal żerriegħa ta’ l-għalf fil-Komunità u fis-suq dinji, u tal-bżonn li l-industrija ta’ l-ipproċessar Komunitarja tiġi protetta;
Billi huwa neċessarju li jiġu evitati disturbi fis-suq Komunitarju kkawżati minn offerti magħmula fis-suq dinji bi prezzijiet baxxi b’mod anormali; billi għal dan l-iskop prezzijiet għatba għandhom jiġu ffissati u imposti għandhom jiżdiedu b’ammont addizzjonali meta prezzijiet ta’ offerta free at frontier huma iktar baxxi minn dawk il-prezzijiet;
Billi dispożizzjoni għal rifużjoni fuq esportazzjonijiet lejn pajjiżi terzi ugwali għad-differenza bejn il-prezzijiet fil-Komunità u fis-suq dinji kienu jservu biex jissalvagwardaw il-parteċipazzjoni Komunitarja f’kummerċ internazzjonali fil-laħam tat-tjur; billi, sabiex esportaturi Komunitarji jingħataw ċertu ammont ta’ sigurtà fir-rigward ta’ l-istabbilità ta’ rifużjonijiet, għandha ssir dispożizzjoni sabiex ir-rifużjonijiet fuq il-laħam tat-tjur ikunu jistgħu jiġu ffissati bil-quddiem;
Billi, flimkien mas-sistema deskritta hawn fuq, għandha ssir dispożizzjoni għall-projbizzjoni kompletament jew parzjalment, meta s-sitwazzjoni fis-suq teħtieġ hekk, ta’ l-użu ta’ arranġamenti ta’ pproċessar ’il ġewwa;
Billi, l-istabbiliment ta’ suq wieħed kien ikun ipperikolat mill-għoti ta’ ċerti għajnuniet; billi, għalhekk, id-dispożizzjonijiet tat-Trattat li jippermettu l-istima ta’ għajnuniet mogħtija mill-Istati Membri u l-projbizzjoni ta’ dawk li huma inkompatibbli mas-suq komuni għandhom isiru japplikaw għall-laħam tat-tjur;
Billi l-organizzazzjoni komuni tas-suq tal-laħam tat-tjur għandha tieħu inkonsiderazzjoni, b’mod approprjat u fl-istess ħin, l-objettivi stabbiliti fl-Artikoli 39 u 110 tat-Trattat;
Billi l-ammont li ntefaq mill-Istati Membri bħala riżultat ta’ l-obbligi li joħorġu mill-applikazzjoni ta’ dan ir-Regolament jaqa’ fuq il-Kummissjoni skond id-dispożizzjonijiet ta’ l-Artikoli 2 u 3 tar-Regolament tal-Kunsill (KEE) Nru 729/70 [2] tal-21 ta’ April 1970 dwar l-iffinanzjar tal-politika agrikola komuni, kif emendat bir-Regolament (KEE) Nru 1566/72 [3],
ADOTTA DAN IR-REGOLAMENT:
2. Għall-iskopijiet ta’ dan ir-Regolament: (a) "tjur ħajjin" ifisser għasafar, papri, wiżż, dundjani u guinea fowls ħajjin li jiżnu kull wieħed iżjed minn 185 gramma;
(b) "flieles" ifisser għasafar, papri, wiżż, dundjani u guinea fowls ħajjin, li kull wieħed ma jiżinx iktar minn 185 gramma;
(ċ) "tjur maqtula" ifisser għasafar, wiżż, dundjani u guinea fowls mejtin , sħaħ, bl-interjuri jew mingħajrhom;
(d) "prodotti derivati" jfissru dan li ġej: 1. prodotti speċifikati fil-paragrafu 1(a), esklużi l-flieles,
2. prodotti speċifikati fil-paragrafu 1(b), esklużi tjur maqtula u interjuri li jittieklu, magħrufa bħala "qatgħat tat-tjur",
3. interjuri li jittieklu speċifikati fil-paragraph 1(b),
4. prodotti speċifikati fil-paragrafu 1(ċ),
5. prodotti speċifikati fil-paragrafu 1(d) u (e),
6. prodotti speċifikati fil-paragrafu 1 (f);
(e) "kwart" ifisser perjodu ta’ tliet xhur li jibda fl-1 ta’ Frar, l-1 ta’ Mejju, l-1 ta’Awissu jew l-1 ta’ Novembru.
L-Artikolu 2
- miżuri li jtejbu l-kwalità,
- miżuri li jippermettu l-istabbiliment ta’ tbassir għal żmien qasir u għal żmien twil abbażi tal-mezz ta’ produzzjoni użat,
- miżuri biex jiffaċilitaw ir-reġistrazzjoni ta’ xejriet fil-prezz tas-suq.
Regoli ġenerali li jikkonċernaw dawn il-miżuri għandhom jiġu adotatti skond il-proċedura stabbilita fl-Artikolu 43(2) tat-Trattat.
2. Standards tat-tqegħid fis-suq: - għandhom jiġu addottati għal prodott wieħed jew iktar speċifikat fl-Artikolu 1(b),
- jistgħu jiġu adotatti għall-prodotti speċifikati fl-Artikolu 1(1)(a), (ċ), (d), (e) u (f).
Dawn l-istandards jistgħu jirrelataw b’mod partikolari għall-klassifika skond il-kwalità u l-piż, l-imballaġġ, il-ħażna, it-trasport, il-preżentazzjoni u t-tqegħid fis-suq.
L-Istandards , il-qasam ta’ applikazzjoni tagħhom u r-regoli ġenerali għall-applikazzjoni tagħhom għandhom jiġu adotatti mill-Kunsill, waqt li jaġixxi b’maġġoranza kkwalifikata fuq proposta mill-Kummissjoni.
L-Artikolu 3
Imposta, ffissatat bil-quddiem għal kull kwart skond il-proċedura stabbilita fl-Artikolu 17, għandha tintalab fuq l-importazzjonijeit fil-Komunità tal-prodotti speċifikati fl-Artikolu 1(1).
L-Artikolu 4
1. L-imposta fuq tjur maqtula għandha tkun komposta minn: (a) komponent wieħed ugwali għad-differenza bejn il-prezzijiet fil-Komunità u fis-suq dinji għal kwantità ta’ żerriegħa ta’ l-għalf, varjata skond it-tip ta’ tajr, li hi meħtieġa għall-produzzjoni fil-Komunità ta’ kilogramma waħda ta’ tjur maqtula.
Il-prezzijiet għaż-żerriegħa ta’ l-għalf fil-Komunità għandhom jiġu ddeterminati darba fis-sena għal perjodu ta’ 12-il xahar li jibda fl-1 ta’ Awwissu, fuq il-bażi tal-prezzijiet ta’ l-għatba għal din iż-żerriegħa u ż-żieda fix-xahar tagħhom.
Il-prezzijiet għaż-żerriegħa ta’ l-għalf fis-suq dinji għandhom jiġu ddeterminati kull kwart abbażi tal-prezzijiet għal din iż-żerriegħa għas-sitt xhur li jippreċiedu l-kwart li tulu l-komponent imsemmi huwa kkalkolat.
Madankollu, meta l-imposti applikabbli mill-1 ta’ Novembru, l-1 ta’ Frar u l-1 ta’ Mejju ikunu qegħdin jiġu ffissati, ix-xejriet fil-prezzijiet tas-suq dinji għaż-żerriegħa ta’ l-għalf għandhom jitqiesu biss jekk f’dak iż-żmien prezz ġdid sluice ikun qed jiġi ffissat.
2. L-imposta fuq il-flieles għandha tiġi kkalkolata bl-istess mod bħall-imposta fuq tjur maqtula. Madankollu, il-kwantità ta’ żerriegħa ta’ l-għalf li għandha tiġi użata għandha tkun dik meħtieġa għall-produzzjoni fil-Komunità ta’ fellus wieħed; il-prezz għatba għandu jkun dak applikabbli għall-flieles.
3. Il-Kunsill, waqt li jaġixxi b’maġġoranza kkwalifikata fuq proposta mill-Kummissjoni, għandu: - jistabbilixxi l-kwantità ta’ żerriegħa ta’ l-għalf, varjata skond it-tip ta’ tjur, li hi meħtieġa għall-produzzjoni ta’ kilogramma waħda ta’ tjur maqtula u l-kwantità ta’ żerriegħa ta’ l-għalf meħtieġa għall-produzzjoni ta’ fellus wieħed, u l-perċentwali taż-żerriegħa varja ta’ l-għalf inkluża f’dawn il-kwantitajiet,
- jadotta regoli għall-applikazzjoni ta’ dan l-Artikolu.
L-Artikolu 5
1. Fir-rigward tal-prodotti speċifikati fl-Artikolu 1(2)(d), l-imposta għandha tinkiseb mill-imposta fuq tjur maqtula, abbażi tal-proporzjon tal-piż ta’ dawn il-prodotti varji għal tjur maqtula u, meta neċessarju, tal-proporzjon medju bejn il-valuri tas-suq.
2. B’deroga mid-dispożizzjonijiet tal-paragrafu 1, għal prodotti li jaqgħu fl-intestatura tat-Tariffa Doganali Komuni Nri 02.03, 15.01B u 16.02BI li fir-rigward tagħha r-rata tad-dazju kienet limitata fil-GATT, l-imposti għandhom jiġu limitati għall-ammont li jirriżulta minn dak l-irbit.
3. Il-koeffiċjenti li jesprimu l-proporzjonijiet imsemmija fil-paragrafu 1 għandhom jiġu ffissati skond il-proċedura stabbilita fl-Artikolu 17. L-informazzjoni użata fl-iffissar tal-koeffiċjenti għandha tiġi kkunsidrata għal darb’oħra mill-inqas darba fis-sena.
L-Artikolu 6
Meta tiġi rreġistrata żieda sostanzjali fil-prezz tas-suq Komunitarju u din is-sitwazzjoni x’aktarx tibqa’ sejra, bil-konsegwenza li tiddisturba jew thedded li tiddisturba s-suq, il-miżuri neċessarji jistgħu jittieħdu.
Il-Kunsill, waqt li jaġixxi b’maġġoranza kkwalifikata fuq proposta mill-Kummissjoni, għandu jadotta regoli ġenerali għall-applikazzjoni ta’ dan l-Artikolu.
L-Artikolu 7
1. Il-prezzijiet sluice gate għandhom jiġu ffissati bil-quddiem għal kull kwart skond il-proċedura stabbilita fl-Artikolu 17.
2. Il-prezz sluice gate għal tjur maqtula għandu jkun magħmul minn: (a) ammont ugwali għall-prezz fis-suq dinji għall-kwantità ta’ żerriegħa ta’ l-għalf, varjata skond it-tip ta’ tjur, li hi meħtieġa għall-produzzjoni f’pajjiżi terzi ta’ kilogramma waħda ta’ tjur maqtula;
(b) ammont standard li jirrapreżenta spejjeż oħrajn ta’ l-għalf u spejjeż overhead ta’ produzzjoni u tqegħid fis-suq, varjat skond it-tip ta’ tjur.
Il-prezz għall-kwantità ta’ żerriegħa ta’ l-għalf fis-suq dinji għandu jiġi ddeterminat kull kwart abbażi tal-prezzijiet għal din iż-żerriegħa għas-sitt xhur li jippreċiedu l-kwart li fih il-prezz sluice gate hu ffissat.
Madankollu, meta l-prezz sluice gate applikabbli mill-1 ta’ Novembru, l-1 ta’ Frar u l-1 ta’ Mejju jkun qed jiġi ffissat, ix-xejriet fil-prezzijiet dinjija tas-suq għaż-żerriegħa ta’ l-għalf għandhom jitqiesu biss jekk il-prezz tal-kwantità ta’ żerriegħa ta’ l-għalf juri varjazzjoni minima minn dak użat fil-kalkolu tal-prezz sluice gate għall-kwart preċedenti. L-informazzjoni użata fl-iffissar ta’ l-ammont standardimsemmi f’(b) għandu jiġi kkunsidrat għal darb’oħra mill-inqas darba fis-sena.
3. Il-prezz sluice gate għal flieles għandu jiġi kkalkulat bl-istess mod bħall-prezz sluice gate għal tjur maqtula; madankollu, il-prezz għall-kwantità ta’ żerriegħa ta’ l-għalf fis-suq dinji għandu jkun il-prezz għall-kwantità meħtieġa għall-produzzjoni f’pajjiżi terzi ta’ fellus wieħed u l-ammont standard għandu jkun l-ammont li jirrapreżenta spejjeż oħrajn ta’ l-għalf u spejjeż overhead tal-produzzjoni u t-tqegħid fis-suq fir-rigward ta’ fellus wieħed. Il-kwantità ta’ żerriegħa ta’ l-għalf u l-ammont standardm’għandhomx jiġu varjati skond it-tip.
4. Fir-rigward tal-prodotti speċifikati fl-Artikolu 1(2)(d), il-prezzijiet sluice gate għandhom jiġu derivati mill-prezz sluice gate għal tjur maqtula abbażi tal-koeffiċjenti ffissati għal dawn il-prodotti taħt l-Artikolu 5(3).
5. Il-Kunsill, waqt li jaġixxi b’maġġoranza kkwalifikata fuq proposta mill-Kumissjoni, għandu jadotta regoli għall-applikazzjoni ta’ dan l-Artikolu.
L-Artikolu 8
1. Meta l-prezz offerta free-at-frontier jaqa’ taħt il-prezz sluice gate, l-imposta fuq dak il-prodott għandha tiżdied b’ammont addizzjonali ugwali għad-differenza bejn il-prezz sluice gate u l-prezz ta’ offerta free-at-frontier.
2. Madankollu, l-imposta m’għandhiex tiżdied b’dan l-ammont addizzjonali fir-rigward ta’ pajjiżi terzi li huma ppreparati u fil-pożizzjoni li jiggarantixxu li l-prezz għall-importazzjonijiet fil-Komunità ta’ prodotti li joriġinaw fil- u li ġejjin mit-territorju tagħhom ma jkunx inqas mill-prezz sluice gate għall-prodott inkwistjoni u li kull diflezzjoni tan-negozju tiġi evitata.
3. Il-prezz free-at-frontier għandu jiġi ddeterminat għall-importazzjonijiet kollha mill-pajjiżi terzi kollha.
Madankollu, jekk l-esportazzjonijiet minnpajjiż terz wieħed jew iktar huma effetwati bi prezzijiet baxxi b’mod anormali, iktar baxxi mill-prezzijiet li jirregolaw f’pajjiżi terzi oħrajn, prezz ieħor ta’ offerta free-at-frontier għandu jiġi stabbilit għal esportazzjonijiet minn dawn il-pajjiżi l-oħrajn.
4. Regoli dettaljati għall-applikazzjoni ta’ dan l-Artikolu għandhom jiġu adotatti skond il-proċedura stabbilita fl-Artikolu 17.
Meta jkunu meħtieġa ammonti addizzjonali dawn għandhom jiġu ffissati skond l-istess proċedura.
L-Artikolu 9
1. Sakemm ikun neċessarju li l-prodotti speċifikati fl-Artikolu 1(1) ikunu jistgħu jiġu esportati, abbażi tal-prezzijiet għal dawk il-prodotti fis-suq dinji, id-differenza bejn dawk il-prezzijiet u l-prezzijiet fil-Komunità tista’ tiġi koperta b’rifużjoni fuq l-esportazzjoni.
2. Ir-rifużjoni għandha tkun l-istess għall-Komunità kollha. Tista’ tiġi varjata skond l-użu jew id-destinazzjoni.
Ir-rifużjoni għandha tingħata fuq applikazzjoni mill-parti kkonċernata.
Meta r-rifużjoni tkun qed tiġi ffissata għandu jittieħed kont partikolari tal-bżonn li jiġi stabbilit bilanċ bejn l-użu ta’ prodotti bażiċi Komunitarji fil-fabbrikazzjoni ta’ merkanzija pproċessata għall-esportazzjoni għal pajjiżi terzi u l-użu ta’ prodotti ta’ pajjiżi terzi miġjub taħt arranġamenti ta’ pproċessar ’il ġewwa.
Il-Kunsill, waqt li jaġixxi b’maġġoranza kkwalifikata fuq proposta mill-kummissjoni, għandu jadotta regoli ġenerali għall-għoti u l-iffissar bil-quddiem ta’ rifużjonijiet fuq l-esportazzjoni u kriterji għall-iffissar ta’ l-ammont tagħhom.
Ir-rifużjonijiet għandhom jiġu ffissati f’intervalli regolari skond il-proċedura stabbilita fl-Artikolu 17. Meta neċessarju il-Kummissjoni tista’, fuq it-talba ta’ Stat Membru jew fuq l-inizjattiva proprja, taltera r-rifużjonijiet fil-perjodu intervenenti.
3. Regoli dettaljati għall-applikazzjoni ta’ dan l-Artikolu għandhom jiġu adottati skond il-proċedura stabbilita fl-Artikolu 17.
L-Artikolu 10
Sakemm ikun neċessarju għall-operazzjoni tajba ta’ l-organizzazzjoni komuni tas-suq fil-laħam tat-tjur, il-Kunsill, waqt li jaġixxi b’maġġoranza kkwalifikata fuq proposta mill-Kummissjoni, jista’ jipprojbixxi, kompletament jew inparti, l-użu ta’ arranġamenti ta’ pproċessar ’il ġewwa fir-rigward ta’ prodotti speċifikati fl-Artikolu 1(1), li huma maħsuba għall-fabbrikazzjoni ta’ prodotti speċifikati f’dak il-paragrafu.
L-Artikolu 11
1. Ir-regoli ġenerali għall-interpretazzjoni tat-Tariffa Doganali Komuni u r-regoli speċjali għall-applikazzjoni tagħha għandhom japplikaw għall-klassifika tariffarja ta’ prodotti koperti b’dan ir-Regolament; in-nomenklatura tariffarja li tirriżulta mill-applikazzjoni ta’ dan ir-Regolament għandha tifforma parti mit-Tariffa Doganali Komuni.
2. Ħlief kif provdut xort’oħra f’dan ir-Regolament jew meta deroga minnu hija deċiża bil-Kunsill waqt li jaġixxi b’maġġoranza kkwalifikata fuq proposta mill-kummissjoni, dan li ġej għandu jiġi projbit: - l-imposta ta’ xi dazju jew piż doganali li jkollu effett ekwivalenti,
- l-applikazzjoni ta’ xi restrizzjoni jew miżura kwantitattiva li jkollhom effett ekwivalenti.
Kull miżura li tirrestrinġi l-ħruġ ta’ liċenzi ta’ l-importazzjoni jew l-esportazzjoni għal kategorija speċifikata ta’ persuna għandhom jitqiesu bħala miżura li jkollha effett ekwivalenti għal restrizzjoni kwantitattiva.
L-Artikolu 12
1. Jekk għar-raġuni ta’ importazzjonijiet jew esportazzjonijiet is-suq Komunitarju f’prodott wieħed jew iktar speċifikati fl-Artikolu 1(1) jesperjenza jew ikun mhedded b’disturbi serji li jistgħu jipperikolaw l-objettivi stabbiliti fl-Artikolu 39 tat-Trattat, miżuri approprjati għandhom jiġu applikati fil-kummerċ mal-pajjiżi terzi sakemm dan id-disturb jew theddida ta’ disturb ikun waqaf.
Il-Kunsill, waqt li jaġixxi b’ maġġoranza kkwalifikata fuq proposta mill-kummissjoni, għandu jadotta regoli dettaljati għall-applikazzjoni ta’ dan il-paragrafu u jiddefinixxi l-każijiet li fihom u l-limiti li fihom l-Istati Membri jistgħu jieħdu miżuri protettivi.
2. Jekk tqum is-sitwazzjoni msemmija fil-paragrafu 1, il-Kummissjoni għandha, fuq talba ta’ Stat Membru jew fuq l-inizjattiva proprja tagħha, tiddeċiedi fuq miżuri neċessarji; il-miżuri għandhom jiġu kkomunikati lill-Istati Membri u għandha tkun applikabbli immedjatament. Jekk il-Kummissjoni tirċievi talba mingħand xi Stat Membru, għandha tieħu deċiżjoni fuqha fi żmien 24 siegħa minn meta ssir it-talba.
3. Il-miżuri deċiżi mill-Kummissjoni jistgħu jiġu mgħoddija lill-Kunsill minn kull Stat Membru fi żmien tliet ijiem utli wara d-data li fiha kienu kkomunikati. Il-Kunsill għandu jiltaqa’ mingħajr dewmien. Jista’ permezz ta’ maġġoranza kkwalifikata jemenda jew iħassar il-miżuri inkwistjoni.
L-Artikolu 13
Il-prodotti speċifikati fl-Artikolu 1(1) li huma ffabrikati jew miġjuba minn prodotti mhux speċifikati fl-Artikoli 9(2) u 10(1) tat-Trattat ma jistgħux jiġu ammessi għal ċirkolazzjoni libera fil-Komunità.
L-Artikolu 14
Sabiex titqies kull restrizzjoni dwar ċirkolazzjoni libera imposta bħala konsegwenza ta’ miżuri biex jipprevienu t-tixrid ta’ mard ta’ l-annimali, miżuri eċċezzjonali jistgħu jittieħdu taħt il-proċeduraprevista fl-Artikolu 17 biex issostni kull suq effettwat b’din ir-restrizzjoni. Dawn il-miżuri jistgħu jittieħdu biss sakemm u għal dak il-perjodu kif strettament neċessarju għas-sostenn ta’ dak is-suq.
L-Artikolu 15
L-Istati Membri u l-Kummissjoni għandhom jikkomunikaw lil xulxin l-informazzjoni neċessarja għall-implimentazzjoni ta’ dan ir-Regolament. Regoli għall-komunikazzjoni u d-distribuzzjoni ta’ din l-informazzjoni għandhom jiġu adotatti skond il-proċedura stabbilita fl-Artikolu 17.
L-Artikolu 16
1. Huwa hawnhekk stabbilit Kumitat Amministrattiv għall-Laħam tat-Tjur u l-Bajd (hawnhekk iżjed ’il quddiem magħruf bħala "l-Kumitat"), li jikkonsisti f’rappreżentanti ta’ l-Istati Membri ma’ rappreżentant tal-Kummissjoni bħala l-President.
2. Fil-Kumitat il-voti ta’ l-Istati Membri għandhom jiġu peżati skond l-Artikolu 148(2) tat-Trattat. Il-President m’għandux jivvota.
L-Artikolu 17
1. Meta l-proċedura stabbilita f’dan l-Artikolu għandha tiġi segwita, il-President għandu jirreferi l-kwistjoni lill-kumitat jew fuq l-inizjattiva tiegħu proprja jew fuq talba tar-rappreżentant ta’ Stat Membru.
2. Ir-rappreżentant tal-Kummissjoni għandu jissottometti abbozz tal-miżuri li għandhom jittieħdu.. Il-Kumitat għandu jagħti l-opinjoni tiegħu dwar dawn il-miżuri fi żmien limitu ta’ żmien li għandu jiġi stabbilit mill-President skond l-urġenza tal-kwistjoni. L-Opinjoni għandha tiġi adotatta b’maġġoranza ta’ 41 vot.
3. Il-Kummissjoni għandha tadotta miżuri li għandhom japplikaw immedjatament.. Madankollu, jekk dawn il-miżuri mhumiex skond l-Opinjoni tal-Kumitata, għandhom minnufih jiġu kkomunikati mill-Kummissjoni lill-Kunsill. F’dak il-każ il-Kummissjoni tista’, għal mhux iżjed minn xahar mid-data ta’ din il-komunikazzjoni, tipposponi l-applikazzjoni tal-miżuri li tkun adotatt.
Il-Kunsill, waqt li jaġixxi b’maġġoranza kkwalifikata, jista’ jieħu deċiżjoni differenti fi żmien xahar.
L-Artikolu 18
Il-Kumitat jista’ jikkunsidra kull kwistjoni oħra msemmija lilu mill-President tiegħu jew fuq l-inizjattiva proprja tiegħu jew fuq talba tar-rappreżentant ta’ Stat Membru.
L-Artikolu 19
Ħlief kif provdut xort’oħra f’dan r-Regolament, l-Artikoli 92 sa 94 tat-Trattat għandhom japplikaw għall-produzzjoni ta’ u l-kummerċ fil-prodotti speċifikati fl-Artikolu 1(1).
L-Artikolu 20
Dan ir-Regolament għandu jkun hekk applikat li jittieħed kont b’mod approprjat u fl-istess ħin ta’ l-objettivi stabbiliti fl-Artikoli 39 u 110 tat-Trattat.
L-Artikolu 21
Jekk l-Italja tirrikorri għad-dispożizzjonijiet ta’ l-Artikolu 23 tal-Regolament tal-Kunsill (KEE) Nru 2727/75 [4] tad-29 ta’Ottubru 1975 dwar l-organizzazzjoni komuni tas-suq fiċ-ċereali, il-Kunsill, waqt li jaġixxi b’maġġoranza kkwalifikata fuq proposta mill-Kummissjoni, għandu jieħu l-miżuri neċessarji biex jevita distorzjonijiet ta’ kompetizzjoni.
L-Artikolu 22
1. Ir-Regolament tal-Kunsill Nru 123/67/KEE [5] tat-13 ta’ Ġunju 1967 dwar l-organizzazzjoni komuni tas-suq fil-laħam tat-tjur, kif l-aħħar emendat bid-Deċiżjoni tal-Kunsill fl-1 ta’ Jannar 1973 [6] li taġġusta d-dokumenti li jikkonċernaw l-adeżjoni ta’ l-Istati Membri l-ġodda għall-Komunitajiet Ewropej, huwa hawnhekk imħassar.
2. Ir-referenzi kollha għar-Regolament imħassar bil-paragrafu 1 għandhom jinftiehmu bħala referenzi għal dan ir-Regolament.
Referenzi għall-Artikoli ta’ dak ir-Regolament għandhom jinqraw skond il-korrelazzjoni mogħtija fl-Anness.
L-Artikolu 23
Dan ir-Regolament għandu jidħol fis-seħħ fl 1Novembru 1975.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Wara li kkunsidra t-Trattat li jistabilixxi l-Komunita Ekonomika Ewropea, u partikolarment l-Artikolu 100 tiegħu,
Wara li kkunsidra l-proposta mill-Kummissjoni;
Wara li kkunsidra l-Opinjoni tal-Parlamemt Ewropew [1];
Wara li kkunsidra l-Opinjoni tal-Kumitat Ekonomiku u Soċjali [2];
Billi l-ħtiġiet tekniċi li għandhom jissodisfaw vetturi bil-mutur skond il-liġijiet nazzjonali jirrelataw inter alia għall-pjanċi u l-skrizzjonijiet regolamentari, u l-post fejn jitqiegħdu u l-metodu ta’ twaħħil tagħhom;
Billi dawk il-kondizzjonijiet ivarjaw minn Stat Membru għal ieħor; billi għalhekk huwa meħtieġ li l-Istati Membri kollha jaddottaw l-istess ħtiġiet jew b’żieda jew minflok ir-regoli eżistenti tagħhom, sabiex, partikolarment, jippermettu li l-proċedura ta’ approvazzjoni tat-tip tal-KEE, li kienet is-suġġett tad-Direttiva tal-Kunsill 70/156/KEE tas-6 ta’ Frar 1970 dwar l-approssimazzjoni tal-liġijiet ta’ l-Istati Membri li għandhom x’jaqsmu ma’ l-approvazzjoni tat-tip ta’ vetturi bil-mutur u l-karrijiet tagħhom [3],tkun applikata rigward kull tip ta’ vettura;
Billi l-approssimazzjoni tal-liġijiet nazzjonali marbuta ma’ vetturi bil-mutur tinvolvi r-rikonoxximent reċiproku mill-Istati Membri ta’ l-ispezzjonijiet mwettqa minn kull wieħed minnhom a bażi ta’ dispożizzjonijiet komuni; billi, għal tali sistema biex tiffunzjona b’suċċess, dawn id-dispożizzjonijiet għandhom jiġu applikati mill-Istati Membri kollha b’seħħ mill-istess data,
ADDOTTA DIN ID-DIRETTIVA:
Artikolu 1
Għall-iskopijiet ta’ din id-Direttiva, ‘vettura’ tfisser kwalunkwe vettura bil-mutur maħsuba għall-użu fit-triq, bil-karozzerija jew mingħajrha, li jkollha ta’ l-inqas erba’ roti u velocità massima iddisinjata li teċċedi il-25 km/h, u l-karrijiet tagħha, bl-eċċezzjoni ta’ vetturi li jimxu fuq il-linji, tratturi u makkinarju għall-agrikoltura u għall-foresti, u vetturi tax-xogħlijiet pubbliċi.
Artikolu 2
L-ebda Stat Membru ma jista’ jirrifjuta li jagħti approvazzjoni tat-tip tal-KEE jew approvazzjoni tat-tip nazzjonali għal raġunijiet relatati ma’ pjanċi u skrizzjonijiet regolamentari u l-post fejn jitqiegħdu u l-metodu tat-twaħħil tagħhom, jekk dawn jissodisfaw il-ħtiġiet stabbiliti fl-Anness t’hawnhekk.
Artikolu 3
L-ebda Stat Membru ma jista’ jirrifjuta ir-reġistrazzjoni jew jipprojbixxi l-bejgħ, dħul fis-servizz jew użu ta’ vettura għal raġunijiet relatati mal- pjanċi u skrizzjonijiet regolamentari u l-post fejn jitqiegħdu u l-metodu ta’ twaħħil tagħhom, jekk dawn jissodisfaw il-ħtiġiet stabbiliti fl-Anness għal din id-Direttiva.
Artikolu 4
L-emendi meħtieġa biex jaddattaw il-ħtiġiet tal-Anness għal progress tekniku għandhom ikunu addottati skond il-proċedura stabbilita fl-Artikolu 13 tad-Direttiva 70/156/KEE.
Artikolu 5
2. Wara n-notifika ta’ din id-Direttiva, l-Istati Membri għandhom jieħdu passi biex jinfurmaw lill-Kummissjoni, fi żmien suffiċjenti għaliha biex tissottometti l-kummenti tagħha, dwar kwalunkwe abbozz ta’ liġijiet, regolamenti jew dispożizzjonijiet amministrattivi li huma jkunu fi ħsiebhom jaddottaw fil-qasam kopert mid-Direttiva.
Artikolu 6
tat-8 ta’ Diċembru 1975 dwar il-kwalità ta’ l-ilma għall-għawm (76/160/KEE)
IL-KUNSILL TAL-KOMUNITAJIET EWROPEJ,
Wara li konsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikoli 100 u 235 tiegħu,
Wara li konsidra l-proposta tal-Kummissjoni,
Wara li konsidra l-opinjoni tal-Parlament Ewropew [1],
Wara li kkonsidra l-opinjoni tal-Kunsill Ekonomiku u Soċjali [2],
Billi, sabiex jiġu mħarsa l-ambjent u s-saħħa pubblika, jeħtieġ li jitnaqqas it-tniġġiż ta’ l-ilma għall-għawm u li dan l-ilma jiġi mħares minn deterjorament akbar;
Billi s-sorveljanza ta’ l-ilma għall-għawm hija meħtieġa sabiex jintlaħqu, fil-qafas ta’ l-operazzjoni tas-suq komuni, l-miri Komunitarji fir-rigward tat-titjib tal-kondizzjonijiet ta’ l-għajxien, l-iżvilupp armonjuż ta’ l-attivitajiet ekonomiċi fil-Komunità kollha u l-espansjoni kontinwa u bilanċjata;
Billi f’dan il-qasam jeżistu ċerti liġijiet, regolamenti jew dispożizzjonijiet amministrattivi fl-Istati Membri li jaffettwaw direttament il-mod kif jaħdem is-suq komuni; billi, madankollu, mhux is-setgħat kollha meħtieġa biex tittieħed azzjoni b’dan il-mod huma provduti fit-Trattat;
Billi l-programm ta’ azzjoni tal-Komunitajiet Ewropej dwar l-ambjent [3] jipprovdi li miri għall-kwalità għandhom jiġu mfassla flimkien sabiex jiġu stabbiliti l-ħtiġiet diversi li ambjent irid jissodisfa, inter alia d-definizzjoni tal-parametri għall-ilma, inkluż l-ilma għall-għawm;
Billi, sabiex jintlaħqu dawn il-miri tal-kwalità, l-Istati Membri jridu jistabbilixxu l-valuri ta’ limitu li jikkorrispondu ma’ ċerti parametri; billi l-ilma għall-għawm trid tikkonforma ma’ dawn il-valuri fi żmien 10 snin wara n-notifika ta’ din id-Direttiva;
Billi għandu jiġi pprovdut li l-ilma għall-għawm għandu, taħt ċerti kondizzjonijiet, jitqies li jikkonforma mal-valuri parametriċi relevanti anki jekk ċertu perċentwal tal-kampjuni meħuda waqt l-istaġun ta’ l-għawm ma jikkonformax mal-limiti speċifikati fl-Anness;
Billi, sabiex jinkiseb ċertu grad ta’ flessibilità fl-applikazzjoni ta’ din id-Direttiva, l-Istati Membri jrid ikollhom is-setgħa li jipprovdu għal derogi; billi dawn id-derogi ma jistgħux, madankollu, ma jagħtux kas ta’ ħtiġiet li huma essenzjali għall-ħarsien tas-saħħa pubblika;
Billi l-progress tekniku joħloq il-ħtieġa għal adattament rapidu tal-ħtiġiet tekniċi stabbiliti fl-Anness; billi, sabiex tiġi mħaffa l-introduzzjoni tal-miżuri meħtieġa għal dan il-għan, għandha tiġi provduta proċedura li permezz tagħha tiġi stabbilità kooperazzjoni mill-viċin bejn l-Istati Membri u l-Kummissjoni fi ħdan Kumitat dwar l-Adattament għall-Progress Tekniku;
Billi l-interess pubbliku fl-ambjent u fit-titjib tal-kwalità tiegħu qiegħed jiżdied; billi l-pubbliku għandu għalhekk jingħata tagħrif oġġettiv dwar il-kwalità ta’ l-ilma għall-għawm,
ADOTTA DIN ID-DIRETTIVA:
2. Għall-għanijiet ta’ din id-Direttiva:
a) "ilma għall-għawm" ifisser kull ilma ħelu ġieri jew mhux jew partijiet minnu u ilma baħar, li fihom:
(b) "żona ta’ l-għawm" tfisser kull post fejn jinsab l-ilma għall-għawm;
(ċ) "staġun ta’ l-għawm" ifisser il-perjodu meta jiġi mistenni numru kbir ta’ għawwiema, minħabba d-drawwiet lokali, u kull regola lokali li tista’ teżisti dwar il-kondizzjonijiet tal-għawm u tat-temp.
Artikolu 2
Il-parametri fiziċi, kimiċi u mikrobijoloġiċi applikabbli għall-ilma għall-għawm huma stabbiliti fl-Anness li jifforma parti integrali minn din id-Direttiva.
Artikolu 3
1. L-Istati Membri għandhom jistabbilixxu, għaż-żoni kollha tal-għawm jew għall kull żona tal-għawm individwali, l-valuri applikabbli għall-ilma għall-għawm għall-parametri stabbiliti fl-Anness.
Artikolu 4
Il-Kummissjoni tista’ tipparteċipa f’dawn id-deliberazzjonijiet.
Artikolu 5
- 90 % tal-kampjuni fil-każijiet l-oħra kollha bl-eċċezzjoni tal-parametri għall-"koliformi totali" u għall-"koliformi feċċali" fejn il-perċentwal jista’ jkun ta’ 80 %
u jekk, fil-każ tal-5, 10 jew 20 % tal-kampjuni li ma jikkonformawx:
- l-ilma ma jiddevjax mill-valuri parametriċi interessati b’aktar minn 50 %, għajr għall-parametri mikrobijoloġiċi, il-pH u s-soluzzjoni ta’ l-ossiġnu;
Artikolu 6
Artikolu 7
Artikolu 8
Din id-Direttiva tista’ tiġi rinunzjata: (a) fil-każ ta’ ċerti parametri markati (0) fl-Anness, minħabba kondizzjonijiet eċċezzjonali tat-temp jew ġeografiċi;
(b) meta l-ilma għall-għawm jiġi arrikkit b’mod naturali b’ċerti sustanzi li jikkawżaw devjazzjoni mill-valuri stabbiliti fl-Anness.
L-arrikkament naturali jfisser il-proċess illi permezz tiegħu, mingħajr l-intervent tal-bniedem, volum partikolari ta’ ilma jirċievi mill-ħamrija ċerti sustanzi li jinsabu fiha.
L-eċċezzjonijiet ipprovvduti f’dan l-Artikolu ma jistgħu fl-ebda każ jinjoraw il-ħtiġiet essenzjali għall-ħarsien tas-saħħa pubblika.
Meta Stat Membru jirrinunzja d-dispożizzjonijiet ta’ din id-Direttiva, għandu jinnotifika lill-Kummissjoni minnufih, u għandu jiddikjara r-raġunijiet tiegħu u l-perjodi antiċipati.
Artikolu 9
Dawk l-emendi meħtieġa sabiex din id-Direttiva tiġi adattata għall-progress tekniku għandhom jikonċernaw: - il-metodi ta’ l-analiżi
- il-valuri parametriċi G u I stabbiliti fl-Anness.
Għandhom jiġu adottati skond il-proċedura stabbilità fl-Artikolu 11.
Artikolu 10
Artikolu 11
3. (a) Il-Kummissjoni għandha tadotta l-miżuri maħsuba jekk dawn ikunu jaqblu ma’ l-opinjoni tal-kumitat.
(b) Fejn il-miżuri maħsuba ma jkunux jaqblu ma’ l-opinjoni tal-kumitat, jew jekk ma tiġi adottata ebda opinjoni, l-Kummissjoni għandha, mingħajr dewmien, tipproponi lill-Kunsill il-miżuri li jridu jiġu adottati. Il-Kunsill għandu jivvota bil-maġġoranza kwalifikata.
(ċ) Jekk il-Kunsill ma jkunx aġixxa fi żmien tliet xhur wara li l-proposta tkun ġiet sottomessa lilu, l-miżuri proposti għandhom jiġu adottati mill-Kummissjoni.
Artikolu 12
1. L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa sabiex jikkonformaw ma’ din id-Direttiva fi żmien sentejn minn meta tkun notifikata. Huma għandhom jinfurmaw lill-Kummissjoni dwar dan minnufih.
2. L-Istati Membri għandhom jikkomunikaw lill-Kummissjoni t-testijiet tad-dispożizzjonijiet ewlenin tal-liġi nazzjonali adottata fil-qasam kopert minn din id-Direttiva.
Artikolu 13
Erba’ snin wara n-notifika ta’ din id-Direttiva u f’intervalli regolari wara dan, l-Istati Membri għandhom jissottomettu rapport komprensiv lill-Kummissjoni dwar l-ilma għall-għawm tagħhom u dwar il-karatteristiċi l-aktar sinifikanti tiegħu.
Wara li jkun inkiseb il-kunsens ta’ l-Istat Membru konċernat il-Kummissjoni tista’ tippubblika l-informazzjoni miksuba.
Artikolu 14
Din id-Direttiva hija indirizzata lill-Istati Membri.
dwar il-approssimazzjoni tal-liġijiet ta’ l-Istati Membri li għandhom x’jaqsmu ma’ meters ta’ l-alkoħol u hydrometers ta’ l-alkoħol (76/765/KEE)
IL-KUNSILL TAL-KOMUNITÀJIET EWROPEJ
Wara li kkunsidra t-Trattat li jistabbilixxi il-Komunità Ekonomika Ewropea, u partikolarment l-Artikolu 100 tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [1],
Wara li kkunsidra l-opinjoni tal-Kumitat Ekonomiku u Soċjali [2],
Filwaqt li fl-Istati Membri d-definizzjoni, disinn u proċeduri għall-approvazzjoni u prova ta’ meters ta’ l-alkoħol u hydrometers ta’ l-alkoħol huma s-suġġett ta’ dispożizzjonijiet obbligatorji li huma differenti minn Stat Membru għall-ieħor u b’hekk ifixklu l-moviment u l-kummerċ ta’ dawn l-istrumenti ġewwa l-Komunità; filwaqt li għalhekk hemm bżonn li jkunu approssimati dawn id-dispożizzjonijiet;
Filwaqt li l-armonizzazzjoni tal-liġijiet, regolamenti u proċeduri amministrattivi li għandhom x’jaqsmu ma’ dawn l-istrumenti hi essenzjali wkoll bħala qbil ma’ dispożizzjonijiet eżistenti li għandhom x’jaqsmu mal-metodu li bih tkun stabbilita s-saħħa alkoħolika mir-riżultat ta’ kejl meħud, sabiex jitneħħa kull riskju ta’ ambigwità jew kwistjoni fuq ir-riżultati ta’ tali kejl;
Filwaqt li d-Direttiva tal-Kunsill 71/316/KEE tas-26 ta’ Lulju 1971 dwar l-approssimazzjoni tal-liġijiet ta’ Stati Membri li għandhom x’jaqsmu ma’ dispożizzjonijiet komuni kemm għal strumenti ta’ kejl u kemm metodi ta’ kontroll metroloġiku [3] stabbiliet il-proċeduri ta’ l-approvazzjoni tal-mudell tal-KEE u ta’ verifikazzjoni inizjali tal-KEE; filwaqt li bi qbil ma’ dik id-Direttiva hemm bżonn li jkunu stabbiliti l-ħtiġiet tekniċi li d-disinn u funzjonament ta’ meters ta’ l-alkoħol u hydrometers ta’ l-alkoħol għandhom jissodisfaw sabiex ikunu impurtati, imqiegħda fis-suq u wżati liberament wara li jkunu għaddew mill-ispezzjonijiet meħtieġa u wara li jkunu ġew provduti bil-marki u sinjali meħtieġa;
Filwaqt li, fir-risoluzzjoni tiegħu tas-17 ta’ Diċembru 1973 [4] dwar politika industrijali, il-Kunsill stieden lill-Kummissjoni sabiex tgħaddilu qabel l-1 ta’ Diċembru 1974 proposta għal Direttiva dwar meters ta’ l-alkoħol u hydrometers ta’ l-alkoħol,
ADOTTA DIN ID-DIRETTIVA:
Artikolu 1
Din id-Direttiva tiddefinixxi l-karatteristiċi ta’ dwar meters ta’ l-alkoħol u hydrometers ta’ l-alkoħol wżati sabiex jistabbilixxu s-saħħa alkoħolika ta’ taħlitiet ta’ ilma u ethanol.
Artikolu 2
Artikolu 3
L-ebda Stat Membru ma jista’ jirrifjuta, jipprojbixxi jew jirrestrinġi t-tqegħid fis-suq jew l-użu ta’ kwalunkwe alcoholometer jew idrometru alkoħol li jġib is-sinjal ta’ approvazzjoni ta’ mudell tal-KEE jew il-marka ta’ verifikazzjoni tal-KEE fuq il-bażi tal-karatteristiċi metroloġiċi tagħhom.
Artikolu 4
Għandhom japplikaw dawn il-miżuri mhux aktar tard mill-1 ta’ Jannar 1980.
2. Stati Membri għandhom jinfurmaw lill-Kummissjoni bit-test tad-dispożizzjonijiet prinċipali tal-liġi nazzjonali li huma jadottaw fil-qasam kopert b’din id-Direttiva.
Artikolu 5
Din id-Direttiva hi indirizzata lill-Istati Membri.
tas-16 ta' Diċembru 1976 dwar il-livell minimu ta' taħriġ għal xi sewwieqa tat-trasport bit-triq (76/914/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 75 tiegħu,
Wara li kkunsidra r-Regolament tal-Kunsill (KEE) Nru 543/69 tal-25 ta' Marzu 1969 dwar l-armonizzazzjoni ta' ċertu leġislazzjoni soċjali li tittratta t-trasport bit-triq [1], kif emendat l-aħħar mir-Regolament (KEE) Nru 515/72 [2], u b'mod partikolari l-Artikolu (5)(1)(b), it-tieni inċiż, u (2)(ċ) tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [3],
Wara li kkunsidra l-opinjoni tal-Kumitat Ekonomiku u Soċjali [4],
Billi taħt l-Artikolu 5(1)(b), it-tieni inċiż, tar-Regolament (KEE) Nru 543/69, is-sewwieq ta' vettura maħsuba għat-trasport ta' merkanzija li jkollha piż massimu awtorizzat ta' 'l fuq minn 7.5 metri tunnellati u għal liema japplika dan ir-Regolament, jekk ma jkunx laħaq l-età ta' 21 sena, għandu jkollu ċertifikat ta' kompetenza professjonali rikonoxxuta minn wieħed mill-Istati Membri li jikkonferma illi huwa temm kors ta' taħriġ għas-sewwieqa ta' vetturi maħsuba għat-trasport ta' merkanzija bit-triq;
Billi, biex ikun determinat il-livell minimu ta' dan it-taħriġ għandhom jiġu kkunsidrati, b'mod partikolari, id-differenzi fil-kondizzjonijiet tat-twettieq tat-trasport ta' merkanzija u t-trasport ta' passiġġieri bit-triq,
ADOTTA DIN ID-DIRETTIVA:
L-Artikolu 1
1. Kull persuna li jkollha l-liċenzja ta' sewqan nazzjonali xierqa u li tkun kompletat kors ta' taħriġ vokazzjonali li jkopri mill-inqas is-suġġetti mniżżlin fl-Anness ta' din id-Direttiva għandha tkun rikonoxxuta li għandha l-livell minimu ta' taħriġ għas-sewwieqa ta' vettura maħsubin għat-trasport ta' merkanzija bit-triq, imsemmija fit-tieni inċiż ta' l-Artikolu 5(1)(b) tar-Regolament (KEE) Nru 543/69 jew għas-sewwieqa tal-vetturi maħsubin għat-trasport ta' passiġġieri bit-triq, imsemmija fil-paragrafu 2(ċ) ta' l-imsemmi l-Artikolu.
2. Il-programm u l-organizzazzjoni tal-kors ta' taħriġ vokazzjonali msemmi fil-paragrafu 1 għandhom ikunu pprovduti mill-Istat Membru. Prova illi dan it-taħriġ intemm għandu jkun ipprovdut permezz ta' eżami jew ta' verifika magħmula mill-Istat jew mill-korpi nominati biex jagħmlu hekk mill-Istat li jaġixxu taħt is-superviżjoni diretta ta' l-Istat.
3. Stat Membru jista' jeħtieġ is-sewwieqa li jagħmlu t-trasport nazzjonali fi ħdan it-territorju tiegħu u s-sewwieqa li jagħmlu t-trasport internazzjonali fil-vetturi reġistrati f'dak l-Istat biex jgħaddu minn taħriġ iżjed intensiv minn dak ipprovdut fl-Anness. Dan jista' jkun taħriġ li jkun diġà stabbilit fi Stat Membru jew taħriġ li Stat Membru jiddeċiedi li jintroduċi fil-futur.
L-Artikolu 2
1. Iċ-ċertifikat ta' kompetenza professjonali msemmija fit-tieni daħla ta' l-Artikolu 5(1)(b) u fl-Artikolu 5(2)(ċ) tar-Regolament (KEE) Nru 543/69 għandu jkun maħruġ mill-Istat jew il-korpi nominati biex jagħmlu hekk mill-Istat li jaġixxi taħt is-superviżjoni diretta ta' l-Istat lil persuni li jissodisfaw il-ħtiġiet imniżżla fl-Artikolu 1 ta' din id-Direttiva.
2. Drittijiet miksuba skond id-dispożizzjonijiet imsemmija fil-paragrafu 1 qabel id-dħul fis-seħħ tad-dispożizzjonijiet nazzjonali adottati fl-implimentazzjoni ta' din id-Direttiva għandhom jibqgħu validi fl-istess mod bħaċ-ċertifikati maħruġa skond din id-Direttiva.
L-Artikolu 3
1. Wara konsultazzjoni mal-Kummissjoni, l-Istati Membri għandhom idaħħlu fis-seħħ il-miżuri meħtieġa biex ikunu konformi ma' din id-Direttiva fi żmien sentejn wara n-notifika tagħha.
2. Kull Stat Membru għandu jipprovdi l-Kummissjoni b'kampjuni taċ-ċertifikati jew dokumenti ekwivalenti li jadotta bil-ħsieb ta' l-implimentazzjoni ta' l-Artikolu 2(1). Il-Kummissjoni għandha minnufih tgħaddi din l-informazzjoni lill-Istati Membri l-oħra.
L-Artikolu 4
Din id-Direttiva hija indirizzata lill-Istati Membri.
tal-20 ta' Lulju 1976 li japprova l-Ftehim fil-forma ta' skambju ta' ittri li jemendaw it-Tabelli I u II annessi mal-Protokoll 2 tal-Ftehim bejn il-Komunità Ekonomika Ewropea u l-Konfederazzjoni Svizzera
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari Artikolu 113 tieghu,
Wara li kkunsidra r-rakkomandazzjoni mill-Kummissjoni,
ADOTTA DAN IR-REGOLAMENT:
Artikolu 1
Il-Ftehim fil-forma ta' bdil ta' ittri li jemenda t-Tabelli I u II annessi mal-Protokoll 2 bejn il-Komunità Ekonomika Ewropea u l-Konfederazzjoni Svizzera huwa b'dan approvat f'isem il-Komunità.
It-test ta' dan il-Ftehim huwa mehmuż ma' dan ir-Regolament.
Artikolu 2
Il-President tal-Kunsill huwa b'dan awtorizzat li jaħtar il-persuna awtorizzata li tiffirma l-Ftehim għall-iskop li torbot il-Komunità.
Artikolu 3
Dan ir-Regolament għandu jidħol fis-seħħ fil-ġurnata ta' wara li jiġi pubblikat fil-Ġurnal Uffiċjali tal-Komunitajiet Ewropej.
dwar il-koordinazzjoni ta' salvagwardji li, għall-protezzjoni ta' l-interessi ta' membri u oħrajn, huma meħtieġa mill-Istati Membri ta` kumpanniji fis-sens tat-tieni paragrafu ta' l-Artikolu 58 tat-Trattat, dwar il-formazzjoni ta' kumpanniji pubbliċi ta' responsabbilità limitata u ż-żamma u t-tibdil tal-kapital tagħhom, bil-għan li jagħmlu dawn is-salvagwardji ekwivalenti (77/91/KEE)
IL-KUNSILL TAL-KOMUNITAJIET EWROPEJ,
Wara li kunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 54(3)(g) tiegħu;
Wara li kunsidra l-proposta mill-Kummissjoni,
Wara li kunsidra l-opinjoni tal-Parlament Ewropew [1],
Wara li kkunsidra l-opinjoni tal-Kumitat Ekonomiku u Soċjali [2],
Billi l-koordinazzjoni prevista fl-Artikolu 54(3)(g) u fil-Programm Ġenerali għat-tneħħija ta' restrizzjonijiet fuq il-libertà ta' stabbiliment, li nbdiet bid-Direttiva 68/151/KEE [3], hija speċjalment importanti dwar kumpanniji pubbliċi b'responsabbiltà limitata, għaliex l-attivitajiet tagħhom jippredominaw fl-ekonomija ta' l-Istati Membri u jestendu ħafna drabi 'l hinn mill-fruntieri nazzjonali tagħhom;
Billi sabiex protezzjoni minima indaqs tiġi assigurata kemm għal azzjonisti u kemm għal kredituri ta' kumpanniji pubbliċi b'responsabbiltà limitata, l-koordinazzjoni ta' dispożizzjonijiet nazzjonali li jirreferixxu għall-formazzjoni tagħhom u għaż-żamma, żjieda jew tnaqqis tal-kapital tagħhom hija partikolarment importanti;
Billi fit-territorju tal-Komunità, l-istatuti jew dokument ta' inkorporazzjoni ta' kumpannija pubblika b'responsabbiltà limitata għandhom jagħmluha possibbli għal kull persuna interessata li tkun taf id-dettalji bażiċi tal-kumpannija, magħduda l-kompożizzjoni eżatta tal-kapital tagħha;
Billi dispożizzjonijiet tal-Komunità għandhom jiġu adottati biex jinżamm il-kapital, li jikkostitwixxi s-sigurtà tal-kredituri, b'mod partikolari billi ma jħallux xi tnaqqis tiegħu bit-tqassim lil azzjonisti meta dawn tal-aħħar ma għandhomx dritt għalih u billi jimponu limiti fuq id-dritt tal-kumpannija li takkwista l-azzjonijiet tagħha stess;
Billi huwa meħtieġ, wara li jiġu kunsidrati l-għanijiet ta' l-Artikolu 54(3)(g), li l-liġijiet ta' l-Istati Membri dwar iż-żjieda jew tnaqqis ta' kapital jassiguraw li l-prinċipji ta' trattament indaqs ta' azzjonisti fl-istess pożizzjoni u ta' protezzjoni ta' kredituri li t-talbiet tagħhom jeżistu qabel id-deċiżjoni dwar tnaqqis huma mħarsa u armonizzati,
ADOTTA DIN ID-DIRETTIVA:
Artikolu 1
1. Il-miżuri ta' koordinazzjoni preskritti minn din id-Direttiva għandhom japplikaw għad-dispożizzjonijiet speċifikati mil-liġi, regolamenti jew azzjonijiet amministrattivi fi Stati Membri dwar it-tipi ta' kumpanniji li ġejjin: - fil-Belġju: la société anonymede naamloze vennootschap;
- fid-Danimarka: aktieselskabet;
- fl-Italja: la società per azioni;
2. L-Istati Membri jistgħu jiddeċiedu li ma japplikawx din id-Direttiva għal kumpanniji ta' investiment b'kapital varjabbli u għal kooperattivi inkorporati bħala wħud mit-tipi ta' kumpanniji elenkati fil-paragrafu 1. Safejn il-liġijiet ta' l-Istati Membri jagħmlu użu minn din l-għażla, huma għandhom jeħtieġu dawk il-kumpanniji li jinkludu l-kliem "kumpannija ta' investiment b'kapital varjabbli" jew "kooperattiva" fid-dokumenti kollha indikati fl-Artikolu 4 tad-Direttiva 68/151/KEE.
L-espressjoni "kumpannija ta' investiment b'kapital varjabbli", fis-sens ta' din id-Direttiva, tfisser dawk il-kumpanniji biss: - li l-iskop esklusiv tagħhom huwa li jinvestu l-fondi tagħhom f'diversi stocks u azzjonijiet, artijiet jew attiv ieħor bil-għan uniku li jifirxu r-riskji ta' l- investiment u li jagħtu l-azzjonisti tagħhom il-benefiċċju tar-riżultati tat-tmexxija ta' l-attiv tagħhom,
- li joffru l-ishma tagħhom stess għal sottoskrizzjoni mill-pubbliku, u
- li l-istatuti tagħhom jiddisponu li, fil-limiti ta' kapital minimu u massimu, huma jistgħu f'kull żmien joħorġu, jifdu jew jerġgħu jbiegħu l-ishma tagħhom.
Artikolu 2
L-istatuti jew id-dokument ta' inkorporazzjoni tal-kumpannija għandhom għall-inqas dejjem jagħtu l-informazzjoni li ġejja: (a) it-tip u isem tal-kumpannija;
(b) l-għanijiet tal-kumpannija;
(ċ) - meta l-kumpannija ma għandhiex kapital awtorizzat, l-ammont tal-kapital sottoskritt,
- meta l-kumpannija għandha kapital awtorizzat, l-ammont tiegħu u wkoll l-ammont tal- kapital sottoskritt fiż-żmien li l-kumpannija hija inkorporata jew hija awtorizzata biex tibda n-negozju, u fiż-żmien ta' kull tibdil fil-kapital awtorizzat, bla ħsara għall- l-Artikolu 2(1)(e) tad-Direttiva 68/151/KEE;
(d) safejn ma jkunux legalment stabbiliti, r-regoli li jirregolaw in-numru ta', u l-proċedura għall-ħatra tal-korpi responsabbli biex jirrappreżentaw il-kumpannija rigward terzi partijiet, amministrazzjoni, ġestjoni, sorveljanza jew kontroll tal-kumpannija u l-għoti ta' setgħat fost dawn il-korpi;
(e) it-tul ta' żmien tal-kumpannija, ħlief meta dan mhux definit.
Artikolu 3
L-informazzjoni li ġejja għandha tidher fl-istatuti jew fid-dokument ta' inkorporazzjoni jew f'dokument separat ippubblikat skond il-proċedura li hemm fil-liġijiet ta' kull Stat Membru skond l-Artikolu 3 tad-Direttiva 68/151/KEE: (a) l-uffiċċju reġistrat;
(b) il-valur nominali ta' l-ishma sottoskritti u, għall-inqas darba fis-sena, n-numru tagħhom;
(ċ) in-numru ta' ishma sottoskritti mingħajr dikjarazzjoni tal-valur nominali, meta dawk l-ishma jistgħu jinħarġu skond il-liġi nazzjonali;
(d) il-kondizzjonijiet speċjali jekk hemm li jillimitaw it-trasferiment ta' ishma;
(e) meta hemm diversi klassijiet ta' ishma, l-informazzjoni taħt (b), (ċ) u (d) għal kull klassi u d-drittijiet assoċjati ma' l-ishma ta' kull klassi;
(f) jekk l-ishma huma reġistrati jew għall-possessur, meta l-liġi nazzjonali tiddisponi għaż-żewġ tipi, u kull dispożizzjoni li tirreferixxi għall-konverżjoni ta' dawk l-ishma kemm-il darba l-proċedura hija speċifikata bil-liġi;
(g) l-ammont tal-kapital sottoskritt imħallas fiż-żmien li l-kumpannija hija inkorporata jew hija awtorizzata biex tibda n-negozju;
(h) il-valur nominali ta' l-ishma jew, meta ma hemmx valur nominali, n-numru ta' ishma maħruġa għal xi konsiderazzjoni oħra għajr ta' flus, flimkien max-xorta tal-konsiderazzjoni u l-isem tal-persuna li tagħti din il-konsiderazzjoni;
(i) l-identità tal-persuni naturali jew ġuridiċi jew kumpanniji jew ditti li ffirmaw jew li ġew iffirmati f'isimhom l-istatuti jew id-dokument ta' inkorporazzjoni, jew meta l-kumpannija ma kenitx iffurmata fl-istess żmien, l-abbozzi ta' dawn id-dokumenti;
(j) l-ammont totali, jew għall-inqas stima, ta' l-ispejjeż kollha li għandhom jitħallsu mill-kumpannija jew li jkunu għall-karigu tagħha minħabba l-formazzjoni tagħha u, meta xieraq, qabel il-kumpannija hija awtorizzata biex tibda n-negozju;
(k) kull vantaġġ speċjali mogħti, fiż-żmien li l-kumpannija hija furmata jew sa meta hija tirċievi awtorizzazzjoni biex tibda n-negozju, lil xi ħadd li ħa parti fil-formazzjoni tal-kumpannija jew fi transazzjonijet li jwasslu għall-għoti ta' dik l-awtorizzazzjoni.
Artikolu 4
1. Meta l-liġijiet ta' Stat Membru jippreskrivu li kumpannija ma tistax tibda n-negozju mingħajr awtorizzazzjoni, huma għandhom jiddisponu wkoll għal passivi inkorsi minn jew f'isem il-kumpannija matul il-perjodu qabel dik l-awtorizzazzjoni hija mogħtija jew rifjutata.
2. Il-paragrafu 1 ma għandux japplika għal passivi taħt kuntratti konklużi mill-kumpannija bil-kondizzjoni li hija tingħata awtorizzazzjoni li tibda l-kummerċ.
Artikolu 5
1. Meta l-liġijiet ta' Stat Membru jeħtieġu li kumpannija tiġi furmata minn iktar minn membru wieħed, il-fatt li l-azzjonijiet kollha jinżammu minn persuna waħda jew li n-numru ta' membri niżel taħt il-minimu legali wara l-inkorporazzjoni tal-kumpannija ma għandux iwassal għax-xoljiment awtomatiku tal-kumpannija.
2. Jekk fil-każijiet imsemmija fil-paragrafu 1, il-liġijiet ta' Stat Membru jħallu l-kumpannija li tiġi stralċjata b'ordni tal-qorti, l-imħallef li għandu ġurisdizzjoni għandu jkun jista' jagħti lill-kumpannija biżżejjed żmien biex tirregolarizza l-pożizzjoni tagħha.
3. Meta ssir dik l-ordni ta' stralċ il-kumpannija għandha tidħol f'likwidazzjoni.
Artikolu 6
1. Il-liġijiet ta' l-Istati Membri għandhom jeħtieġu li, sabiex kumpannija tista' tiġi inkorporata jew tikseb awtorizzazzjoni biex tibda n-negozju, kapital minimu għandu jiġi sottoskritt li l-ammont tiegħu għandu jkun mhux inqas minn 25000 unitajiet Ewropej ta' kont.
L-unità Ewropea ta' kont għandha tkun dik imfissra mid-Deċiżjoni tal-Kummissjoni Nru 3289/75/KEFA [4] L-ekwivalenti fi flus nazzjonali għandu jiġi kalkulat fil-bidu bir-rata applikabbli fid-data ta' adozzjoni ta' din id-Direttiva.
3. Kull ħames snin il-Kunsill, li jaġixxi fuq proposta mill-Kummissjoni, għandu jeżamina u, jekk ikun hemm bżonn, jirrevedi l-ammonti espressi f'dan l-Artikolu f'unitajiet Ewropej ta' kont fid-dawl ta' tendenzi ekonomiċi u monetarji fil-Komunità u tat-tendenza li jitħallew biss impriżi kbar jew ta' daqs medju biex jagħżlu t-tipi ta' kumpanniji elenkati fl-Artikolu 1 (1)
Artikolu 7
Il-kapital sottoskritt jista' jiġi furmat biss minn assi li jistgħu jkunu valutati ekonomikament. Iżda, impriża li tagħmel xogħol jew tipprovdi servizzi ma tistax tifforma parti minn dawn l-assi.
Artikolu 8
1. Ma jistgħux joħorġu ishma bi prezz inqas mill-valur nominali tagħhom, jew, meta ma hemmx valur nominali, mill-parità kontabbli tagħhom.
2. Iżda, l-Istati Membri jistgħu jħallu lil dawk li jimpenjaw ruħhom biex jallokaw azzjonijiet fl-eżerċizzju tal-professjoni tagħhom biex iħallsu inqas mill-prezz totali ta' l-ishma li għalihom huma jissottoskrivu fil-kors ta' din it-transazzjoni.
Artikolu 9
1. Ishma maħruġa għal xi konsiderazzjoni għandhom jitħallsu fiż-żmien li l-kumpannija hija inkorporata jew li tkun awtorizzata biex tibda n-negozju b'mhux inqas minn 25 % tal-valur nominali tagħhom jew, fin-nuqqas ta' valur nominali, tal-parità kontabbli tagħhom.
2. Iżda, meta ishma jinħarġu għal xi konsiderazzjoni għajr flus fiż-żmien li l-kumpannija hija inkorporata jew li tkun awtorizzata biex tibda n-negozju, l-konsiderazzjoni għandha tiġi trasferita kollha f'perjodu ta' ħames snin minn dak iż-żmien.
Artikolu 10
1. Rapport dwar kull konsiderazzjoni li ma tkunx flus għandu jiġi abbozzat qabel ma l-kumpannija tiġi inkorporata jew awtorizzata biex tibda n-negozju, minn espert indipendenti wieħed jew iżjed maħtura jew approvati minn awtorità amministrattiva jew ġuridika. Dawn l-esperti jistgħu jkunu persuni naturali kif ukoll persuni ġuridiċi u kumpanniji jew ditti skond il-liġijiet ta' kull Stat Membru.
2. Ir-rapport ta' l-esperti għandu jkun fih għall-inqas deskrizzjoni ta' kull attiv li jikkomprendi l-konsiderazzjoni kif ukoll tal-metodi ta' valutazzjoni użati u għandu jiddikjara jekk il-valuri li jaslu għalihom bl-applikazzjoni ta' dawn il-metodi jaqblux għall-inqas man-numru u valur nominali jew, meta ma hemmx valur nominali, għall-parità kontabbli u, meta xieraq, għall-premium fuq l-ishma li għandhom jinħarġu għalihom.
3. Ir-rapport ta' l-esperti għandu jiġi pubblikat bil-mod preskritt mil-liġijiet ta' kull Stat Membru, skond l-Artikolu 3 tad-Direttiva 68/151/KEE.
4. L-Istati Membri jistgħu jiddeċiedu li ma japplikawx dan l-Artikolu meta 90 % tal-valur nominali, jew meta ma hemmx valur nominali, tal-parità kontabbli, ta' l-ishma kollha jinħareġ lil kumpannija waħda jew iżjed għal xi konsiderazjoni għajr flus, u meta r-rekwiżiti li ġejjin huma mħarsa: (a) rigward il-kumpannija li tirċievi dik il-konsiderazzjoni, l-persuni msemmija fl-Artikolu 3 (i) ikunu ftiehmu li ma jużawx ir-rapport ta' l-esperti;
(b) dak il-ftehim ġie pubblikat kif previst fil-paragrafu 3;
(ċ) il-kumpanniji li jipprovdu dik il-konsiderazzjoni għandhom riservi li ma jistgħux jitqassmu skond il-liġi jew l-istatuti u li huma għall-inqas daqs il-valur nominali jew, meta ma hemmx valur nominali, l-parità kontabbli ta' l-ishma maħruġa għal xi konsiderazzjoni għajr flus;
(d) il-kumpanniji li jipprovdu dik il-konsiderazzjoni jiggarantixxu, sa ammont daqs dak muri fil-paragrafu (ċ), id-djun tal-kumpannija li tirċievi li jsiru bejn iż-żmien meta l-ishma jinħarġu għal xi konsiderazzjoni għajr flus u sena wara l-pubblikazzjoni tal-kontijiet annwali ta' dik il-kumpannija għas-sena finanzjarja li matulha tkun ingħatat dik il-konsiderazzjoni. Kull trasferiment ta' dawn l-ishma huwa projbit f'dan il-perjodu;
(e) il-garanzija msemmija f'(d) ġiet ippubblikata kif previst fil-paragrafu 3;
(f) il-kumpanniji li jipprovdu xi konsiderazzjoni bħal din għandhom iqiegħdu somma daqs dik murija f'(ċ) f'riserva li ma tistax tiġi mqassma sa tliet snin wara l-pubblikazzjoni tal-kontijiet annwali tal-kumpannija li tirċievi għas-sena finanzjarja li matulha dik il-konsiderazzjoni tkun ingħatat jew, jekk meħtieġ, sa data aktar tard meta l-pretensjonijiet kollha li għandhom x'jaqsmu mal-garanzija msemmija f' (d) li jingħataw matul dan il-perjodu jkunu ġew deċiżi.
Artikolu 11
1. Jekk, qabel l-għeluq ta' limitu ta' żmien preskritt minn liġi nazzjonali ta' għall-inqas sentejn minn meta l-kumpannija tiġi inkorporata jew awtorizzata biex tibda n-negozju, l-kumpannija takkwista kull attiv li huwa ta' persuna jew kumpannija jew ditta msemmija fl-Artikolu 3(i) għal konsiderazzjoni ta' mhux inqas minn wieħed f'għaxra tal-kapital sottoskritt, l-akkwist għandu jiġi eżaminat u dettalji tiegħu għandhom jiġu pubblikati bil-mod previst fl-Artikolu 10 u huwa għandu jiġi preżentat għall-approvazzjoni tal-laqgħa ġenerali.
L-Istati Membri jistgħu wkoll jeħtieġu li dawn id-disposizzjonijet għandhom jiġu applikati meta l-ishma ikunu ta' xi azzjonarju jew ta' xi persuna oħra.
2. Il-paragrafu 1 ma għandux japplika għal akkwisti effettwati fil-kors normali tan-negozju tal-kumpannija, għal akkwisti effettwati fuq talba jew taħt is-sorveljanza ta' awtorità amministrattiva jew ġudizzjarja, jew għal akkwisti tal-borża.
Artikolu 12
Bla ħsara għad-disposizzjonjijiet li għandhom x'jaqsmu mat-tnaqqis ta' kapital sottoskritt, l-azzjonisti ma' jistgħux jinħelsu mill-obbligu li jħallsu l-kontribuzzjonijet tagħhom.
Artikolu 13
Sakemm ikun hemm il-koordinazzjoni tal-liġijiet nazzjonali f'xi data oħra, l-Istati Membri għandhom jadottaw il-miżuri meħtieġa biex jeħtieġu dispożizzjoni ta' għall-inqas l-istess salvagwardji kif huma preskritti f'L-Artikoli 2 sa 12 fil-każ ta' konverżjoni ta' tip ieħor ta' kumpannija f'kumpannija pubblika b'responsabbiltà limitata.
Artikolu 14
Artikoli 2 sa 13 ma għandhomx ikunu ta' ħsara għad-dispożizzjonijiet ta' Stati Membri dwar kompetenza u proċedura li għandhom x'jaqsmu mal-modifika ta' l-istatuti jew tad-dokument ta' inkorporazzjoni.
Artikolu 15
1. (a) Ħlief għal każijiet ta' tnaqqis ta' kapital sottoskritt, ma tista' ssir ebda distribuzzjoni lil azzjonisti meta fid-data ta' għeluq ta' l-aħħar sena finanzjarja l-attiv nett kif jidher fil-kontijiet annwali tal-kumpannija huwa, jew wara dak it-tqassim jista' jsir, inqas mill-ammont tal-kapital sottoskritt biż-żjieda ta' dawk ir-riservi li ma jistgħux jiġu mqassma skond il-liġi jew l-istatuti.
(b) Meta l-parti mhux imsejħa tal-kapital sottoskritt m'hix inkluża fl-assi murija fil-karta tal-bilanċ, dan l-ammont għandu jitnaqqas mill-ammont ta' kapital sottoskritt imsemmi fil-paragrafu (a).
(ċ) L-ammont ta' tqassim lil azzjonisti ma jistax ikun iżjed mill-ammont tal-qliegħ fit-tmiem ta' l-aħħar sena finanzjarja b'żjieda ta' kull qliegħ magħmul u somom meħuda minn riservi disponibbli għal dan il-għan, imnaqqas kull telf magħmul u somom imqiegħda f'riserva skond il-liġi jew l-istatuti.
(d) L-espressjoni "tqassim" użata f'subparagrafi (a) u (ċ) tinkludi b'mod partikolari l-ħlas ta' dividendi u ta' interessi li għandhom x'jaqsmu ma' ishma.
2. Meta l-liġijiet ta' Stat Membru jippermettu l-ħlas interim ta' dividendi, l-kondizzjonijiet li ġejjin għall-inqas għandhom japplikaw: (a) kontijiet interim għandhom jiġu abbozzati biex juru li l-fondi disponibbli għal tqassim huma biżżejjed,
(b) l-ammont li għandu jitqassam ma jistax ikun iżjed mill-profitti totali magħmula mit-tmiem ta' l-aħħar sena finanzjarja li għaliha ġew abbozzati l-kontijiet annwali, b'zjieda ta' kull profitt magħmul u somom miġjuba minn riservi disponibbli għal dan l-iskop, imnaqqsin kull telf magħmul u somom li għandhom jitqiegħdu f'riserva skond ir-rekwiżiti tal-liġi jew ta' l-istatuti.
3. Il-paragrafi 1 u 2 ma għandhomx jolqtu d-dispożizzjonijiet ta' l-Istati Membri dwar żjidiet f'kapital sottoskritt b' kapitalizzazzjoni ta' riżervi.
4. Il-liġijiet ta' Stat Membru jistgħu jiddisponu għal derogi minn paragrafu 1 (a) fil-każ ta' kumpanniji ta' investiment b'kapital fiss.
L-espressjoni "kumpannija ta' investiment b'kapital fiss", fis-sens ta' dan il-paragrafu, tfisser dawk il-kumpanniji biss: - li l-għan esklussiv tagħhom huwa li jinvestu l-fondi tagħhom f'diversi stocks u azzjonijiet, artijiet jew attiv ieħor, bl-uniku għan li jifirxu riskji ta' l-investiment u li jagħtu lill-azzjonisti tagħhom il-benefiċċju tar-riżultati ta' l-amministrazzjoni ta' l-attiv tagħhom, u
- li joffru l-ishma tagħhom stess għal sottoskrizzjoni mill-pubbliku.
Safejn il-liġijiet ta' Stati Membri jagħmlu użu minn din l-għażla huma għandhom: (a) jeħtieġu li dawk il-kumpanniji jinkludu l-espressjoni "kumpannija ta' investiment" fid-dokumenti kollha murija fl-Artikolu 4 tad-Direttiva 68/151/KEE;
(b) ma jħallux xi kumpannija li l-attiv nett tagħha jaqa' taħt l-ammont speċifikat fil-paragrafu 1 (a) tagħmel tqassim lil azzjonisti meta fid-data ta' l-għeluq ta' l-aħħar sena finanzjarja l-attiv totali tal-kumpannija kif jidher fil-kontijiet annwali huwa, jew wara li dik id-distribuzzjoni tista' ssir, inqas minn wieħed u nofs l-ammont tal-passiv totali tal-kumpannija lil kredituri kif imniżżel fil-kontijiet annwali;
(ċ) jeħtieġu li xi kumpannija li tagħmel tqassim meta l-attiv nett tagħha jaqa' taħt l-ammont speċifikat fil-paragrafu 1 (a) tinkludi fil-kontijiet annwali tagħha nota b'xi kliem bħal dak.
Artikolu 16
Kull tqassim magħmul kuntrarju għall-Artikolu 15 għandu jintradd lura minn azzjonisti li irċevewh jekk il-kumpannija tipprova li dawn l-azzjonisti kienu jafu bl-irregolarità tat-tqassim magħmul lilhom, jew li minħabba ċ-ċirkostanzi ma kienux jafu bih.
Artikolu 17
1. Fi-każ ta' telf serju tal-kapital sottoskrtitt, laqgħa ġenerali ta' l-azzjonisti għandha tissejjaħ fil-perjodu speċifikat mil-liġijiet ta' l-Istati Membri, biex jiġi kunsidrat jekk il-kumpannija għandhiex tiġi stralċjata jew għandhomx jittieħdu xi miżuri oħra.
2. L-ammont ta' telf meqjus serju fis-sens ta' paragrafu 1 ma jistax jiġi stabbilit mil-liġijiet ta' Stati Membri f'ċifra ogħla minn nofs il-kapital sottoskritt.
Artikolu 18
1. L-ishma ta' kumpannija ma jistgħux jiġu sottoskritti mill-kumpannija nnifisha.
2. Jekk l-ishma ta' kumpannija ġew sottoskritti minn persuna li qed taġixxi f'isimha stess, iżda għan-nom tal-kumpannija, dak li jissottoskrivi għandu jiġi meqjus li ssottoskriva għalihom akkont tiegħu stess.
3. Il-persuni jew kumpanniji jew ditti msemmija fl-Artikolu 3(i) jew, f'każijiet ta' żjieda f'kapital sottoskritt, il-membri tal-korp amministrattiv jew ta' ġestjoni għandu jkun responsabbli li jħallas għal ishma sottoskritti mhux skond dan l-Artikolu.
Iżda, l-liġijiet ta' Stat Membru jistgħu jiddisponu li kull persuna bħal dik tista' tinħeles mill-obbligu tagħha jekk hija tipprova li ebda ħtija ma hija attribwibbli għaliha personalment.
Artikolu 19
1. Meta l-liġijiet ta' Stat Membru jippermettu kumpannija takkwista l-ishma tagħha stess, sew hija nnifisha u sew permezz ta' persuna li taġixxi f'isimha stess iżda għan-nom tal-kumpannija, huma għandhom jagħmlu dawk l-akkwisti suġġetti għall-inqas għall-kondizzjonijiet li ġejjin: (a) għandha tingħata awtorizzazzjoni mil-laqgħa ġenerali, li għandha tistabbilixxi t-termini u kondizzjonijiet ta' dawk l-akkwisti, u b'mod partikolari l-ogħla numru ta' ishma li għandhom jiġu akkwistati, t-tul tal-perjodu li għalih tingħata l-awtorizzazzjoni u li ma jistax ikun iżjed minn 18-il xahar, u, fil-każ ta' akkwist għal valur, l-ikbar u l-iżgħar konsiderazzjoni. Membri tal-korp amministrattiv jew ta' ġestjoni għandhom jissodisfaw lilhom infushom li fiż-żmien meta kull akkwist awtorizzat huwa effettwat il-kondizzjonijiet imsemmija f'subparagrafi (b), (ċ) u (d) huma mħarsa;
(b) il-valur nominali jew, fin-nuqqas tiegħu, l-parità kontabbli ta' l-ishma akkwistati, magħdudin l-ishma akkwistati qabel mill-kumpannija u miżmuma minnha, u ishma akkwistati minn persuna li taġixxi f'isimha stess iżda għan-nom tal-kumpannija, ma jistgħux ikun iżjed minn 10 % tal-kapital sottoskritt;
(ċ) l-akkwisti ma jistgħux ikollhom l-effett li jnaqqsu l-attiv nett taħt l-ammont imsemmi fl-Artikolu 15(1)(a);
(d) ishma mħallsa kollha biss jistgħu jiġu magħduda fit-transazzjoni.
2. Il-liġijiet ta' Stat Membru jistgħu jiddisponu għal derogi mill-ewwel sentenza ta' paragrafu 1 (a) meta l-akkwist ta' l-ishma tal-kumpannija stess huwa meħtieġ biex tiġi evitata ħsara serja u imminenti lill-kumpannija. F'dak il-każ, il-laqgħa ġenerali ta' wara għandha tiġi informata mill-korp amministrattiv jew ta' ġestjoni bir-raġunijiet u xorta ta' l-akkwisti magħmula, bin-numru u valur nominali jew, fin-nuqqas ta' valur nominali, l-parità kontabbli, ta' l-ishma akkwistati, bil-proporzjon tal-kapital sottoksritt li huma jirrappreżentaw, u bil-konsiderazzjoni għal dawn l-ishma.
3. L-Istati Membri jistgħu jiddeċieidu li ma japplikawx l-ewwel sentenza ta' paragrafu 1 (a) għal ishma akkwistati mill-kumpannija nifisha jew minn persuna li taġixxi f'isimha stess iżda għan-nom tal-kumpannija, għal tqassim lill-impjegati ta' dik il-kumpannija jew lill-impjegati ta' kumpannija assoċjata. Dawk l-ishma għandhom jitqassmu fi żmien 12-il xahar mill-akkwist tagħhom.
Artikolu 20
1. L-Istati Membri jistgħu jiddeċiedu biex ma japplikawx l-Artikolu 19 għal: (a) ishma akkwistati fit-twettiq ta' deċiżjoni biex jitnaqqas il-kapital, jew fiċ-ċirkostanzi msemmiija fl-Artikolu 39;
(b) ishma akkwistati b' riżultat ta' trasferiment universali ta' attiv;
(ċ) ishma mħallsa kollha akkwistati bla ħlas jew minn banek u istituzzjonijiet finanzjarji oħra bħala kummissjoni għal xiri;
(d) ishma akkwistati bis-saħħa ta' obbligu legali jew li jirriżultaw minn deċiżjoni ta' qorti għall-protezzjoni ta' azzjonisti ta' minoranza fil-każ, partikolarment, ta' inkorporazzjoni, bidla fil-għan jew forma tal-kumpannija, trasferiment ta' l-uffiċċju reġistrat barra, jew l-introduzzjoni ta' restrizzjonijiet fuq it-trasferiment ta' ishma;
(e) ishma akkwistati minn azzjonista fil-każ ta' nuqqas li jħallas għalihom;
(f) ishma akkwistati sabiex jindennizzaw azzjonisti ta' minoranza f'kumpanniji assoċjati;
(g) ishma mħallsa kollha u akkwistati minn bejgħ infurzat minn ordni tal-qorti għall-ħlas ta' dejn dovut lill-kumpannija mis-sid ta' l-ishma;
(h) ishma imħallsa kollha maħruġa minn kumpannija ta' investiment b'kapital fiss, kif imfisser fit-tieni subparagrafu ta' l-Artikolu 15(4), u akkwistati fuq talba ta' l-investitur minn dik il-kumpannija jew minn kumpannija assoċjata. L-Artikolu 15(4)(a) għandu japplika. Dawn l-akkwisti ma jistgħux ikollhom l-effett li jnaqqsu l-attiv nett għal inqas mill-ammont tal-kapital sottoskritt biż-żjieda ta' kull riserva li t-tqassim tagħha huwa projbit mil-liġi.
2. Ishma akkwistati fil-każijiet elenkati fil-paragrafu 1 (b) sa (g) ta' hawn fuq għandhom, madankollu, jitneħħew fi żmien mhux iżjed minn tliet snin mill-akkwist tagħhom sakemm il-valur nominali jew, fin-nuqqas ta' valur nominali, l-parità kontabbli ta' l-ishma akkwistati, magħdudin ishma li l-kumpannija setgħet akkwistat permezz ta' persuna li taġixxi f'isimha stess iżda għan-nom tal-kumpannija, ma jkunux iżjed minn 10 % tal-kapital sottoskritt.
3. Jekk l-ishma ma jitneħħewx fil-perjodu speċifikat fil-paragrafu 2, huma għandhom jiġu mħassra. Il-liġijiet ta' Stat Membru jistgħu jagħmlu dan it-tħassir suġġett għal tnaqqis korrispondenti fil-kapital sottoskritt. Dan it-tnaqqis għandu jiġi preskritt meta l-akkwist ta' ishma li għandhom jitħassru jirriżulta fl-attiv nett li jkun niżel għal inqas mill-ammont speċifikat fl-Artikolu 15(1)(a).
Artikolu 21
Ishma akkwistati li jmorru kontra l-Artikoli 19 u 20 għandhom jiġu wżati fi żmien sena mill-akkwist tagħhom. Jekk ma jitneħħewx f'dak il-perjodu, l-Artikolu 20(3) għandu japplika.
Artikolu 22
1. Meta l-liġijiet ta' Stat Membru jippermettu li kumpannija tixtri l-ishma tagħha stess, sew hija nifisha u sew permezz ta' persuna li taġixxi f'isimha stess iżda għan-nom tal-kumpannija, huma għandhom jagħmlu ż-żamma ta' dawn l-ishma suġġetta f'kull ħin għall-kondizzjonijiet li ġejjin: (a) fost id-drittijiet li jmorru ma' l-ishma, id-dritt għall-vot li jmur ma' l-ishma tal-kumpannija stess għandu f'kull każ jiġi sospiż;
(b) jekk l-ishma huma inklużi fost l-attiv muri fil-karta tal-bilanċ, riserva ta' l-istess ammont, li mhuwiex disponibbli għal tqassim, għandha tiġi inkluża mal-passiv.
2. Meta l-liġijiet ta' Stat Membru jippermettu li kumpannija takkwista l-ishma tagħha stess, sew hija innifisha u sew permezz ta' persuna li taġixxi f'isimha stess iżda għan-nom tal-kumpannija, huma għandhom jeħtieġu li r-rapport annwali jiddikjara għall-inqas: (a) ir-raġunijiet għal akkwisti magħmula matul is-sena finanzjarja;
(b) in-numru u valur nominali jew, fin-nuqqas ta' valur nominali, l-parità kontabbli ta' l-ishma akkwistati u mneħħija matul is-sena finanzjarja u l-proporzjon tal-kapital sottoskritt li huma jirrappreżentaw;
(ċ) fil-każ ta' akkwist jew tneħħija għal xi valur, il-konsiderazzjoni għall-ishma;
(d) in-numru u valur nominali jew, fin-nuqqas ta' valur nominali, l-parità kontabbli ta' l-ishma kollha akkwistati u miżmuma mill-kumpannija u l-proporzjon tal-kapital sottoskritt li huma jirrappreżentaw.
Artikolu 23
1. Kumpannija ma tistax issellef fondi, lanqas tagħmel self, lanqas tagħmel garanzija, bil-għan li takkwista l-ishma tagħha permezz ta' terza persuna.
2. Il-paragrafu 1 ma għandux japplika għal transazzjonijiet konklużi minn banek u istituzzjonijiet finanzjarji oħra fil-kors normali tan-negozju, lanqas għal transazzjonijiet effettwati bil-għan li jiġu akkwistati ishma minn jew għall-impjegati tal-kumpannija jew l-impjegati ta' kumpannija assoċjata. Iżda dawn it-transazzjonijiet ma jistgħux ikollhom l-effett li jnaqqsu l-attiv nett għal anqas mill-ammont speċifikat fl-Artikolu 15(1)(a).
3. Il-paragrafu 1 m`għandux japplika għal transazzjonijet effettwati bil-għan li jiġu akkwistati ishma kif deskritt fl-Artikolu 20(1)(h).
Artikolu 24
1. L-aċċettazzjoni ta' l-ishma tal-kumpannija stess bħala garanzija, sew mill-kumpannija nnifisha u sew permezz ta' persuna li taġixxi f'isimha stess iżda għan-nom tal-kumpannija, għandha tiġi trattata bħala akkwist għall-iskop ta' l-Artikoli 19, 20 (1), 22 u 23.
2. L-Istati Membri jistgħu jiddeċiedu biex ma japplikawx paragrafu 1 għal transazzjonijiet konklużi minn banek u istituzzjonijiet finanzjarji oħra fil-kors normali tan-negozju.
Artikolu 25
1. Kull żjieda fil-kapital għandha tiġi deċiża mil-laqgħa ġenerali. Kemm din id-deċiżjoni u kemm iż-żjieda fil-kapital sottoskritt għandhom jiġu pubblikati fil-mod speċifikat mil-liġijiet ta' kull Stat Membru, skond l-Artikolu 3 tad-Direttiva 68/151/KEE.
2. Madankollu, l-istatuti jew dokument ta' inkorporazzjoni jew il-laqgħa ġenerali, li d-deċiżjoni tagħhom għandha tiġi pubblikata skond ir-regoli msemmija fil-paragrafu 1, jistgħu jawtorizzaw żjieda fil-kapital sottoskritt sa ammont massimu li huma għandhom jistabbilixxu b'konsiderazzjoni xierqa għal kull ammont ieħor massimu previst mil-liġi. Meta xieraq, iż-żjieda fil-kapital sottoskritt għandha tiġi deċiża fil-limiti ta' l-ammont stabbilit, mill-korp tal-kumpannija inkarigata li tagħmel hekk. Is-setgħa ta' dak il-korp dwar dan l-aspett għandha tkun għal perjodu massimu ta' ħames snin u jista' jiġi mġedded darba jew iżjed drabi mil-laqgħa ġenerali, kull darba għal perjodu li ma jkunx iżjed minn ħames snin.
3. Meta jkun hemm diversi klassijiet ta' ishma, id-deċiżjoni mil-laqgħa ġenerali dwar iż-żjieda fil-kapital imsemmi fil-paragrafu 1 jew l-awtorizzazzjoni biex jiżdied il-kapital imsemmi fil-paragrafu 2, għandha tkun suġġetta għal vot separat għall-inqas għal kull klassi ta' azzjonisti li d-drittijiet tagħhom huma milquta mit-transazzjoni.
4. Dan l-Artikolu għandu japplika għall-ħruġ tat-titoli kollha li jistgħu jinbidlu f'ishma jew li magħhom hemm id-dritt ta' sottoskrizzjoni għal ishma, iżda mhux għal-konverżjoni ta' dawk it-titoli, lanqas għall-eżerċizzju tad-dritt għal sottoskrizzjoni.
Artikolu 26
Ishma maħruġa għal xi konsiderazzjoni, fil-kors ta' żjieda fil-kapital sottoskritt, għandhom jitħallsu sa għall-inqas 25 % tal-valur nominali tagħhom jew, fin-nuqqas ta' valur nominali, tal-parità kontabbli tagħhom. Meta ssir dispożizzjoni għal xi ħruġ ta' premium, dan għandu jitħallas kollu.
Artikolu 27
1. Meta ishma jinħarġu għal xi konsiderazzjoni għajr flus fil-kors ta' żjieda fil-kapital sottoskritt il-konsiderazzjoni għandha tiġi trasferita kollha f'perjodu ta' ħames snin mid-deċiżjoni biex il-kapital sottoskritt jiżdied.
3. L-Istati Membri jistgħu jiddeċiedu li ma japplikawx il-paragrafu 2 fil-każ ta' żjieda fil-kapital sottoskritt magħmula sabiex tagħti effett lil xi inkorporazzjoni jew offerta pubblika għax-xiri jew skambju ta' ishma u biex jitħallsu l-azzjonisti tal-kumpannija li qed tiġi assorbita jew li hija s-suġġett ta' l-offerta pubblika għax-xiri jew skambju ta' ishma.
4. L-Istati Membri jistgħu jiddeċiedu li ma japplikawx il-paragrafu 2 jekk l-ishma kollha maħruġa fil-kors ta' żjieda fil-kapital sottoskritt jinħarġu għal xi konsiderazzjoni li ma tkunx flus lil kumpannija waħda jew iżjed, bil-kondizzjoni li l-azzjonisti kollha fil-kumpannija li jirċievu l-konsiderazzjoni jkunu ftiehmu li ma jkollhomx rapport ta' l-esperti u li r-rekwiżiti ta' l-Artikolu 10(4)(b) sa (f) huma mħarsa.
Artikolu 28
Meta żjieda fil-kapital ma tkunx sottoskritta kollha, il-kapital għandu jiżdied bl-ammont tas-sottoskrizzjonijiet li jkunu ġew irċevuti biss jekk il-kondizzjonijiet tal-ħruġ jiddisponu hekk.
Artikolu 29
1. Kull meta l-kapital jiżdied b'konsiderazzjoni ta' flus, l-ishma għandhom jiġu offruti fuq bażi preventiva lill-azzjonisti fil-proporzjon tal-kapital rappreżentat mill-ishma tagħhom.
2. Il-liġijiet ta' Stat Membru: (a) m'għandhomx bżonn japplikaw il-paragrafu 1 ta' hawn fuq għal ishma li magħhom hemm id-dritt limitat biex jipparteċipaw fi tqassim fis-sens ta' l-Artikolu 15 u/jew fl-attiv tal-kumpannija fil-każ ta' stralċ; jew
(b) jistgħu jippermettu, meta l-kapital sottoskritt ta' kumpannija li għandha diversi klassijiet ta' ishma li jkollhom jeddijiet differenti dwar votazzjoni, jew parteċipazzjoni fit-tqassim fis-sens ta' l-Artikolu 15 jew f'attiv fil-każ ta'stralċ, jiżdied bil-ħruġ ta' ishma ġodda f'waħda biss minn dawk il-klassijiet, waqt li l-jedd preventiv ta' l-azzjonisti tal-klassijiet l-oħra għandu jkun eżerċitat biss wara li l-azzjonisti tal-klassi li fiha jkunu qed jinħarġu l-ishma l-ġodda jkunu eżerċitaw dan il-jedd.
3. Kull offerta ta' sottoskrizzjoni fuq bażi preventiva u l-perjodu li fih dan id-dritt għandu jkun eżerċitat għandhom jiġu pubblikati fil-gazzetta nazzjonali nominata skond id-Direttiva 68/151/KEE. Iżda, l-liġijiet ta' Stat Membru ma għandhomx bżonn jiddisponu għal dik il-pubblikazzjoni meta l-ishma kollha ta' kumpannija huma reġistrati. F'dak il-każ, l-azzjonisti kollha tal-kumpannija għandhom ikunu nfurmati bil-miktub. Il-jedd preventiv għandu jkun eżerċitat f'perjodu li ma għandux ikun inqas minn 14-il ġurnata mid-data tal-pubblikazzjoni ta' l-offerta jew mid-data minn meta jintbagħtu l-ittri lill-azzjonisti.
4. Il-jedd preventiv ma jistax ikun ristrett jew irtirat mill-istatuti jew dokument ta' inkorporazzjoni. Dan jista', madankollu, jsir b'deċiżjoni tal-laqgħa ġenerali. Il-korp amministrattiv jew ta' ġestjoni għandu jkun meħtieġ li jippreżenta lil dik il-laqgħa rapport bil-miktub li juri r-raġunijiet għar-restrizzjoni jew irtirar tal-jedd preventiv, u li jiġġustifka l-prezz tal-ħruġ propost. Il-laqgħa ġenerali għandha taġixxi skond ir-regoli dwar quorum u maġġoranza speċifikati fl-Artikolu 40. Id-deċiżjoni tagħha għandha tiġi pubblikata bil-mod preskritt fil-liġijiet ta' kull Stat Membru, skond l-Artikolu 3 tad-Direttiva 68/151/KEE.
5. Il-liġijiet ta' Stat Membru jistgħu jiddisponu li l-istatuti, d-dokument ta' inkorporazjoni jew il-laqgħa ġenerali, li jaġixxu skond ir-regoli dwar quorum, maġġoranza u pubblikazzjoni preskritti fil-paragrafu 4, jistgħu jagħtu s-setgħa ta' restrizzjoni jew irtirar tal-jedd preventiv lill-korp tal-kumpannija li għandu s-setgħa li jiddeċiedi dwar żjieda fil-kapital sottoskritt fil-limiti tal-kapital awtorizzat. Din is-setgħa ma tistax tingħata għal perjodu itwal mis-setgħa li għaliha hemm dispożizzjoni fl-Artikolu 25(2).
6. Il-paragrafi 1 sa 5 għandhom japplikaw għall-ħruġ tat-titoli kollha li jistgħu jinbidlu f'ishma jew li jkollhom il-jedd ta' sottoskrizzjoni għal ishma, iżda mhux għall-konverżjoni ta' dawk it-titoli, lanqas għall-eżerċizzju tal-jedd ta' sottoskrizzjoni.
7. Il-jedd preventiv mhuwiex eskluż mill-iskop ta' paragrafi 4 u 5 meta, skond id-deċiżjoni biex jiżdied il-kapital sottoskritt, jinħarġu ishma lil banek jew istituzzjonijiet finanzjarji oħra bl-iskop li dawn jiġu offruti lil azzjonisti tal-kumpannija skond il-paragrafi 1 u 3.
Artikolu 30
Artikolu 31
Meta hemm diversi klassijiet ta' ishma, d-deċiżjoni mil-laqgħa ġenerali dwar tnaqqis fil-kapital sottoskritt għandha tkun suġġetta għal vot separat, għall-inqas għal kull klassi ta' azzjonisti li l-jeddijiet tagħhom jintlaqtu mit-transazzjoni.
Artikolu 32
1. Fil-każ ta' tnaqqis fil-kapital sottoskritt, għall-inqas il-kredituri li t-talbiet tagħhom jiġu qabel il-pubblikazzjoni tad-deċiżjoni biex jagħmlu t-tnaqqis għandhom għall-inqas ikunu jistgħu ikollhom il-jedd li jiksbu garanzija għal pretensjonijiet li ma waslux għal ħlas sad-data ta' dik il-pubblikazzjoni. Il-liġijiet ta'Stat Membru għandhom jispeċifikaw il-kondizzjonijiet għall-eżerċizzju ta' dan il-jedd. Huma ma jistgħux iwarrbu dak il-jedd kemm-il darba l-kreditur għandu salvagwardji biżżejjed, jew kemm-il darba dawn ta' l-aħħar m`humiex meħtieġa minħabba l-attiv tal-kumpannija.
2. Il-liġijiet ta' l-Istati Membri għandhom jistipulaw ukoll għall-anqas li t-tnaqqis għandu jkun null jew li ma jista' isir ebda ħlas għall-benefiċċju ta' l-azzjonisti, sakemm il-kredituri jkunu kisbu sodisfazzjon jew xi qorti iddeċidiet li l-applikazzjoni tagħhom ma għandhiex tiġi milqugħha.
3. Dan l-Artikolu għandu japplika meta t-tnaqqis fil-kapital sottoskritt iseħħ bir-rinunzja totali jew parzjali tal-ħlas tal-bilanċ tal-kontribuzzjonijiet ta' l-azzjonisti.
Artikolu 33
1. L-Istati Membri ma għandhomx bżonn japplikaw l-Artikolu 32 għal tnaqqis fil-kapital sottoskritt li l-iskop tiegħu huwa li jibbilancja telf imġarrab jew li jinkludi somom ta' flus f'riserva iżda li, wara din l-operazzjoni, l-ammont ta' dik ir-riserva ma jkunx iżjed minn 10 % tal-kapital sottoskritt imnaqqas. Ħlief fil-każ ta' tnaqqis fil-kapital sottoskritt, din ir-riserva ma tistax titqassam lill-azzjonisti; hija tista' tintuża biss biex tibbilancja telf imġarrab jew biex iżżid il-kapital sottoskritt bil-kapitalizzazzjoni ta' dik ir-riserva, safejn l-Istati Membri jippermettu dik l-operazzjoni.
2. Fil-każijiet imsemmija fil-paragrafu 1 il-liġijiet ta' l-Istati Membri għandhom għall-inqas jiddisponu għall-miżuri meħtieġa biex jassiguraw li l-ammonti li ġejjin mit-tnaqqis tal-kapital sottoskritt ma jistgħux jintużaw biex isiru ħlasijiet jew tqassim lil azzjonisti jew biex jeħilsu azzjonisti mill-obbligu li jagħmlu l-kontribuzzjonijet tagħhom.
Artikolu 34
Il-kapital sottoskritt ma jistax jitnaqqas għal ammont inqas mill-kapital minimu speċifikat skond l-Artikolu 6. Iżda, l-Istati Membri jistgħu jippermettu dak it-tnaqqis jekk huma jiddisponu wkoll li d-deċiżjoni li jitnaqqas il-kapital sottoskritt jista' jkollha effett biss meta l-kapital sottoskritt jiżdied ma' ammont għall-inqas daqs il-minimu preskritt.
Artikolu 35
Meta l-liġijiet ta' Stat Membru jawtorizzaw fidwa totali jew parzjali tal-kapital sottoskritt mingħajr tnaqqis ta' dan ta' l-aħħar, huma għandhom għall-inqas jeħtieġu li jiġu mħarsa l-kondizzjonijiet li ġejjin: (a) meta l-istatuti jew dokument ta' inkorporazzjoni jipprovdu għal fidwa, din ta' l-aħħar għandha tiġi deċiża mil-laqgħa ġenerali li tivvota għall-inqas taħt il-kondizzjonijiet normali dwar quorum u maġġoranza. Meta l-istatuti jew dokument ta' inkorporazzjoni ma jiddisponux għal fidwa, din ta' l-aħħar għandha tiġi deċiża mil-laqgħa ġenerali li taġixxi għall-inqas taħt il-kondizzjonijiet ta' quorum u maġġoranza speċifikati fl-Artikolu 40. Id-deċiżjoni għandha tiġi pubblikata bil-mod preskritt mil-liġijiet ta' kull Stat Membru, skond l-Artikolu 3 tad-Direttiva 68/151/KEE;
(b) somom biss li huma disponibbli għal tqassim fis-sens ta' l-Artikolu 15(1) jistgħu jintużaw għal skop ta' fidwa;
(ċ) azzjonisti li l-ishma tagħhom jinfdew għandhom iżommu l-jeddijiet tagħhom fil-kumpannija, bl-eċċezzjoni tal-jeddijiet tagħhom għal ħlas lura ta' l-investiment tagħhom u parteċipazzjoni fit-tqassim ta' dividend tal-bidu fuq ishma mhux mifdija.
Artikolu 36
1. Meta l-liġijiet ta' Stat Membru jistgħu jippermettu li kumpanniji jnaqqsu l-kapital sottoskritt tagħhom b'irtirar obbligatorju ta' ishma, huma għandhom jeħtieġu li għall-inqas jiġu mħarsa l-kondizzjonijiet li ġejjin: (a) l-irtirar obbligatorju għandu jiġi preskritt jew awtorizzat mill-istatuti jew dokument ta' inkorporazzjoni qabel is-sottoskrizzjoni ta' l-ishma li għandhom jiġu irtirati ikunu sottoskritti;
(b) meta l-irtirar obbligatorju huwa sempliċiment awtorizzat mill-istatuti jew dokument ta' inkorporazzjoni, dan għandu jiġi deċiż mil-laqgħa ġenerali kemm-il darba jkun gie approvat b'mod unanimu mill-azzjonisti interessati;
(ċ) il-korp tal-kumpannija li jiddeċiedi fuq l-irtirar obbligatorju għandu jistabbilixxi l-kondizzjonijiet u l-mod tagħhom meta huma ma ġewx diġà stabbiliti mill-istatuti jew dokument ta' inkorporazzjoni;
(d) L-Artikolu 32 għandu japplika ħlief fil-każ ta' ishma mħallsa kollha li jkunu disponibbli għall-kumpannija mingħajr ħlas jew huma irtirati bl-użu ta' somom disponibbli għal tqassim skond l-Artikolu 15(1); f'dawn il-każijiet, ammont daqs il-valur nominali jew, fin-nuqqas tiegħu, għall-parità kontabbli ta' l-ishma kollha rtirati għandu jkun magħdud f'riserva. Ħlief fil-każ ta' tnaqqis fil-kapital sottoskritt din ir-riserva ma tistax titqassam lill-azzjonisti. Hija tista' tintuża biss biex tibbilancja telf imġarrab jew biex iżżid il-kapital sottoskritt bil-kapitalizzazzjoni ta' dik ir-riserva, safejn l-Istati Membri jippermettu dik l-operazzjoni;
(e) id-deċiżjoni dwar irtirar obbligatorju għandha tiġi pubblikata bil-mod speċifikat mil-liġijiet ta' kull Stat Membru skond l-Artikolu 3 tad-Direttiva 68/151/KEE.
2. L-Artikoli 30(1), 31, 33 u 40 ma għandhomx japplikaw għal każijiet li għalihom jirreferi l-paragrafu 1.
Artikolu 37
1. Fil-każ ta' tnaqqis mill-kapital sottoskritt bl-irtirar ta' ishma akkwistati mill-kumpannija nnifisha jew minn persuna li taġixxi f'isimha stess iżda għan-nom tal-kumpannija, l-irtirar għandu jkun dejjem deċiż mil-laqgħa ġenerali.
2. L-Artikolu 32 għandu japplika kemm-il darba l-ishma jkunu mħallsa kollha u akkwistati bla ħlas jew bl-użu ta' somom disponibbli għal tqassim skond l-Artikolu 15(1); f'dawn il-każijiet ammont daqs il-valur nominali jew, fin-nuqqas tiegħu, għall-parità kontabbli ta' l-ishma kollha rtirati għandu jkun inkluż f'riserva. Ħlief fil-każ ta' tnaqqis mil-kapital sottoskritt, din ir-riserva ma tistax titqassam lill-azzjonisti. Hija tista' tintuża biss biex tibbilancja telf imġarrab jew biex iżżid il-kapital sottoskritt bil-kapitalizzazzjoni ta' dik ir-riserva, safejn l-Istati Membri jippermettu dik l-operazzjoni;
3. L-Artikoli 31, 33 u 40 ma għandhomx japplikaw għall-każijiet li għalihom jirreferi l-paragrafu 1.
Artikolu 38
Fil-każijiet koperti b'L-Artikoli 35, 36 (1) (b) u 37 (1), meta hemm diversi klassijiet ta' ishma, d-deċiżjoni mil-laqgħa ġenerali dwar fidwa tal-kapital sottoskritt jew it-tnaqqis tiegħu bl-irtirar ta' ishma għandha tkun suġġetta għal vot separat, għall-inqas għal kull kategorija ta' ishma li d-drittijiet tagħhom jintlaqtu mit-transazzjoni.
Artikolu 39
Meta l-liġijiet ta' Stat Membru jawtorizzaw lil kumpanniji biex joħorġu ishma li jkunu jistgħu jinfdew, huma għandhom jeħtieġu li l-kondizzjonijiet li ġejjin, għall-inqas, huma mħarsa għall-fidwa ta' dawk l-ishma: (a) il-fidwa għandha tiġi awtorizzata mill-istatuti tal-kumpannija jew dokument ta' inkorporazzjoni qabel l-ishma li jkunu jistgħu jinfdew huma sottoskritti;
(b) l-ishma għandhom jitħallsu kollha;
(ċ) il-kondizzjonjiet u l-mod tal-fidwa għandhom jiġu speċifikati fl-istatuti jew dokument ta' inkorporazzjoni tal-kumpannija;
(d) il-fidwa tista' tiġi effettwata biss bl-użu ta' somom li huma disponibbli għal tqassim skond l-Artikolu 15(1) jew bid-dħul minn ħruġ ġdid li jsir bil-ħsieb li jwettaq dik il-fidwa;
(e) ammont daqs il-valur nominali jew, fin-nuqqas tiegħu, daqs il-parità kontabbli ta' l-ishma mifdija għandu jiġi inkluż f'riserva li ma tistax tiġi mqassma lill-azzjonisti, ħlief fil-każ ta' tnaqqis mill-kapital sottoskritt; hija tista' tintuża biss għall-iskop biex iżżid il-kapital sottoskritt bil-kapitalizzazzjoni ta' riservi;
(f) is-subparagrafu (e) ma għandux japplika għal fidwa permezz ta' l-użu mid-dħul ta' ħruġ ġdid li jsir bil-ħsieb li jeffettwa dik il-fidwa;
(g) meta ssir dispożizzjoni għall-ħlas ta' premium lill-azzjonisti minħabba fidwa, il-premium jista' jitħallas biss minn somom disponibbli għal tqassim skond l-Artikolu 15(1), jew minn riserva għajr dik imsemmija f'(e) li ma tistax tiġi mqassma lill-azzjonisti ħlief fil-każ ta' tnaqqis mill-kapital sottoskritt; din ir-riserva tista' tintuża biss sabiex iżżid il-kapital sottoskritt bil-kapitalizzazzjoni ta' riservi jew biex tkopri l-ispejjeż imsemmija fl-Artikolu 3(j) jew l-ispiża biex jinħarġu ishma jew ishma ta' obbligazzjoni jew għall-ħlas ta' premium lid-detenturi ta' ishma li jkunu jistgħu jinfdew jew ta' ishma ta' obbligazzjoni;
(h) l-avviż tal-fidwa għandu jiġi notifikat bil-mod speċifikat mil-liġijiet ta' kull Stat Membru skond l-Artikolu 3 tad- Direttiva 68/151/KEE.
Artikolu 40
1. Il-liġijiet ta' l-Istati Membri għandhom jiddisponu li d-deċiżjonijiet imsemmija fl-Artikoli 29(4) u (5), 30, 31, 35 u 38 għandhom jittieħdu għall-inqas b'maġġoranza ta' mhux inqas minn żewġ terzi tal-voti li jmorru mat-titoli jew mal-kapital sottoskritt rappreżentat.
2. Il-liġijiet ta' l-Istati Membri jistgħu, iżda, jispeċifikaw li maġġoranza sempliċi tal-voti speċifikata fil-paragrafu 1 hija biżżejjed meta għall-inqas nofs il-kapital sottoskritt huwa rappreżentat.
Artikolu 41
1. L-Istati Membri jistgħu jidderogaw mill-Artikolu 9(1), l-Artikolu 19(1)(a), l-ewwel sentenza, u (b) u mill-Artikoli 25, 26 u 29 safejn dawk id-derogi huma meħtieġa għall-adozzjoni jew applikazzjoni ta' dispożizzjonijiet maħsuba biex jinkoraġġixxu l-parteċipazzjoni ta' l-impjegati, jew gruppi oħra ta' persuni mfissra mil-liġi nazzjonali, fil-kapital ta' intrapriżi.
2. L-Istati Membri jistgħu jiddeċiedu li ma japplikawx l-Artikolu 19(1)(a), l-ewwel sentenza, u l-Artikoli 30, 31, 36, 37, 38 u 39 għal kumpanniji inkorporati taħt liġi speċjali li joħorġu kemm ishma ta' kapital u kemm ishma ta' ħaddiema, meta dawn ta' l-aħħar jinħarġu lill-impjegati tal-kumpannija bħala korp, li huma rappreżentati f'laqgħat ġenerali ta' l-azzjonisti minn delegati li għandhom il-jedd li jivvutaw.
Artikolu 42
Għall-għanijiet ta' l-implimentazzjoni ta' din id-Direttiva, l-liġijiet ta' l-Istati Membri għandhom jassiguraw trattament indaqs ta' l-azzjonisti kollha li huma fl-istess pożizzjoni.
Artikolu 43
1. L-Istati Membri għandhom idaħħlu fis-seħħ il-liġijiet, regolamenti u dispożizzjonijiet amministrattivi meħtieġa sabiex iħarsu din id-Direttiva fi żmien sentejn mill-avviż tagħha. Huma għandhom jinfurmaw minnufih lill-Kummissjoni bihom.
(77/504/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi il-Komunità Ekonomika Ewropea, u partikolarment l-Artikoli 43 u 100 tiegħu,
Wara li kkunsidra l-opinjoni tal-Parlament Ewropew [1];
Wara li kkunsidra l-opinjoni tal-Kumitat Ekonomiku u Soċjali [2],
Billi l-produzzjoni ta’ l-ifrat tokkupa post importanti ħafna fl-agrikoltura tal-Komunità, u riżultati tajbin jiddependu sa ċertu punt fuq l-użu ta’ l-annimali ta’ razza pura;
Billi bosta mill-Istati Membri s’issa fittxew, bħala parti mill-politika tat-trobbija nazzjonali, li jippromwovu l-produzzjoni tal-bhejjem ta’ numru limitat ta’ razez li jilħqu livelli żootekniċi speċifiċi; billi r-razez u l-livelli jvarjaw minn Stat Membru għall-ieħor; billi dawn id-differenzi jfixklu l-kummerċ fil-Komunità;
Billi, biex dawn id-differenzi jitneħħew u b’hekk titkabbar il-produttività agrikola f’dan is-settur, il-kummerċ fil-Komunità fl-annimali kollha ta’ razza pura għandu jkun liberalizzat progressivament; billi l-liberalizzazzjoni sħiħa tal-kummerċ għandha bżonn armonizzazzjoni addizzjonali aktar tard partikolarment rigward l-approvazzjoni għat-trobbija;
Billi għandu jkun possibbli għall-Istati Membri biex jinsistu għal ċertifikati ta’ l-arblu tar-razza mħejji skond il-proċedura tal-Komunità li qed tiġi preżentata;
Billi għandhom jittieħdu miżuri ta’ implimentazzjoni f’ċerti oqsma tekniċi; billi, għall-adozzjoni ta’ dawn il-miżuri, għandha tkun provduta proċedura biex tiġi stabbilita kooperazzjoni mill-qrib bejn l-Istati Membri u l-Kummissjoni fil-Kumitat Permanenti taż-Żooteknika; billi, sa l-adozzjoni ta’ dawn il-miżuri ta’ implimentazzjoni, id-dispożizzjonijiet li bħalissa huma fis-seħħ fis-setturi in kwestjoni m’għandhomx jinbidlu;
Billi għandu jkun żgurat li l-importazzjoni ta’ l-annimali tal-fart ta’ razza pura minn pajjiżi li mhumiex membri ma tkunx tista’ ssir taħt kondizzjonijiet li huma inqas stretti minn dawk applikati fil-Komunità,
ADOTTA DIN ID-DIRETTIVA:
Artikolu 1
Għall-iskopijiet ta’ din id-Direttiva għandhom japplikaw d-definizzjonijiet li ġejjin: (a) annimal tal-fart ta’razza pura: kull annimal tal-fart li l-ġenituri u n-nanniet tiegħu jiddaħħlu jew jiġu reġistrati f’reġistru tal-merħla ta’ l-istess razza, u li hu nnifsu jkun imdaħħal jew reġistrat u eliġibbli għad-dħul ta’ dan il-ktieb tal-merħla;
(b) ir-reġistru tal-merħla: kull ktieb, reġistru, fajl jew mezz li jiġbor fih informazzjoni - li tinżamm minn organizzazzjoni jew assoċjazzjoni ta’ dawk li jrabbu rikonoxxuti uffiċjalment minn Stat Membru li fih tkun ġiet kostitwita l-organizzazzjoni jew l-assoċjazzjoni ta’ dawk li jrabbu, u
- li fih l-annimali ta’ razza pura għat-trobbija ta’ razza partikolari tal-fart jiddaħħlu u jkunu reġistrati b’referenza għall-antenati tagħhom.
Artikolu 2
L-Istati Membri għandhom jiżguraw li dan li ġej ma jkunx projbit, ristrett jew imfixkel minħabba raġunijiet żootekniċi: - il-kummerċ Komunitarju intern fl-annimali tal-fart ta’ razza pura,
- il-kummerċ Komunitarju intern fis-semen u l-embrijuni ta’ l-annimali tal-fart ta’ razza pura,
- it-twaqqif ta’ reġistri tal-merħla, diment li jħarsu l-kondizzjonijiet meħtieġa skond l-Artikolu 6,
- ir-rikonoxximent ta’ l-organizzazzjonijiet jew l-assoċjazzjonijiet li jżommu reġistru tal-merħla, skond l-Artikolu 6, u
- soġġetti għall-Artikolu 3, il-kummerċ fil-Komunità fil-barrin użati għall-inseminazzjoni artifiċjali.
Artikolu 3
Il-Kunsill, li jaġixxi fuq proposta mill-Kummissjoni, għandu jadotta d-dispożizzjonijiet tal-Komunità għall-approvazzjoni ta’ l-annimali tal-fart ta’ razza pura għat-trobbija qabel l-1 ta’ Lulju 1980.
Sakemm jidħlu fis-seħħ dawn id-dispożizzjonijiet, l-approvazzjoni ta’ l-annimali tal-fart ta’ razza pura għat trobbija u l-approvazzjoni tal-barrin għall-inseminazzjoni artifiċjali kif ukoll l-użu tas-semen u l-embrijuni għandhom jibqgħu soġġetti għall-liġi nazzjonali, bil-fehma li dik il-liġi ma tistax tkun aktar ristretta minn dik applikabbli għall-annimali tal-fart ta’ razza pura, is-semen u l-embrijuni fl-Istat Membru fejn ikunu sejrin.
Artikolu 4
L-organizzazzjonijiet jew l-assoċjazzjonijiet ta’ dawk li jrabbu rikonoxxuti uffiċjalment minn Stat Membru ma jistgħux jopponu d-dħul fir-reġistri tal-merħla tagħhom ta’ annimali tal-fart ta’ razza pura minn Stati Membri oħra diment li jissodisfaw il-kondizzjonijiet meħtieġa mniżżla skond l-Artikolu 6.
Artikolu 5
L-Istati Membri jistgħu jitolbu li l-annimali tal-fart ta’ razza pura u s-semen u l-embrijuni minn dawn l-annimali jkunu akkumpanjati, fil-kummerċ Komunitarju intern, minn ċertifikat ta’ l-arblu tar-razza li jaqbel ma’ kampjun imħejji skond il-proċedura stabbilita fl-Artikolu 8, partikolarment rigward il-kapaċità żooteknika.
Artikolu 6
1. Dan li ġej għandu jkun stabbilit skond il-proċedura stabbilita fl-Artikolu 8: - il-metodi tal-monitoraġġ tal-progress u l-metodi sabiex jiġi evalwat il-valur ġenetiku ta’ l-ifrat,
- il-kriterji li jirregolaw ir-rikonoxximent ta’ l-organizzazzjoniet u l-assoċjazzjoniet ta’ min irabbi,
- il-kriterji li jirregolaw it-twaqqif tar-reġistri tal-merħla,
- il-kriterji li jirregolaw id-dħul fir-reġistri tal-merħla,
- id-dettalji li għandhom jidru fiċ-ċertifikat ta’ l-arblu tar-razza.
2. Sad-dħul fis-seħħ tad-dispożizzjonijiet provduti fl-ewwel, it-tieni u t-tielet inċiżi tal-paragrafu 1: (a) l-ispezzjonijiet uffiċjali li ssir referenza għalihom fl-ewwel inċiż tal-paragrafu 1 imwettqa f’kull Stat Membru u r-reġistru tal-merħla li jeżistu bħalissa għandhom ikunu rikonoxxuti mill-Istati Membri l-oħra;
(b) ir-rikonoxximent ta’ l-organizzazzjonijiet jew l-assoċjazzjonijiet ikomplu jkunu regolati mir-regoli li bħalissa hemm fis-seħħ f’kull Stat Membru;
(c) l-introduzzjoni ta’ reġistri tal-merħla ġodda għandha tkompli tilħaq mal-kondizzjonijiet li bħalissa hemm fis-seħħ f’kull Stat Membru.
Artikolu 7
Sa meta jiġu implimentati r-regoli tal-Komunità fuq dan is-suġġett, il-kondizzjonijiet applikabbli għall-importazzjoni ta’ l-annimali tal-fart ta’ razza pura minn pajjiżi mhux membri m’għandhomx ikunu iktar favorevoli minn dawk li jirregolaw il-kummerċ fil-Komunità.
L-Istati Membri m’għandhomx jawtorizzaw l-importazzjoni ta’ annimali tal-fart ta’ razza pura minn pajjiżi li mhumiex membri jekk ma jkunux akkumpanjati minn ċertifikat ta’ l-arblu tar-razza li jiċċertifika li huma mdaħħlin jew reġistrati fir-reġistru tal-merħla tal-pajjiż li mhux membru li qed jesporta. Għandha tkun provduta evidenza li l-annimali jew kienu mdaħħla jew reġistrati jew eliġibbli biex jiddaħħlu fil-ktieb tal-merħla fil-Komunità.
Artikolu 8
1. Fejn il-proċedura mniżżla f’dan l-Artikolu għandha tintuża, kull kwistjoni għandha tkun riferuta mill-President mingħajr dewmien, jew fuq inizzjattiva tiegħu jew fuq talba ta’ Stat Membru, lill-Kumitat Permanenti fuq iż-Żooteknika (minn hawn ’il quddiem ssir referenza għalih bħala "il-Kumitat") imwaqqaf mid-Deċiżjoni tal-Kunsill 77/505/KEE.
2. Fil-Kumitat il-voti ta’ l-Istati Membri jkunu peżati kif provdut fl-Artikolu 148(2) tat-Trattat. Il-president ma jistax jivvota.
3. Ir-rappreżentant tal-Kummissjoni għandu jissottometti abbozz tal-miżuri li għandhom jiġu adottati. Il-Kumitat għandu jwassal l-opinjoni tiegħu fuq dawn il-miżuri fil-limitu taż-żmien stabbilit mill-President skond l-urġenza tal-materja. L-Opinjonijiet għandhom jingħataw b’maġġoranza ta’ 41 vot.
4. Il-Kummissjoni għandha tadotta l-miżuri u tapplikahom minnufih fejn ikunu skond l-opinjoni tal-Kumitat. Fejn ma jkunux skond l-opinjoni tal-Kumitat jew jekk l-ebda opinjoni ma tingħata, il-Kummissjoni għandha mingħajr dewmien tipproponi lill-Kunsill il-miżuri li għandhom ikunu adottati. Il-Kunsill jadotta l-miżuri permezz ta’ maġġoranza kwalifikata.
Jekk, fi żmien tliet xhur mid-data meta jkun irċieva l-proposta, il-Kunsill ma jkun adotta l-ebda miżura, il-Kummissjoni għandha tadotta l-miżuri proposti u tapplikahom minnufih ħlief fejn il-Kunsill ikun iddeċieda permezz ta’ maġġoranza sempliċi kontra dawk il-miżuri.
Artikolu 9
L-Istati Membri għandhom iġibu fis-seħħ il-liġijiet, ir-regolamenti u d-dispożizzjonijiet amministrattivi meħtieġa biex jikkonformaw ma’ din id-Direttiva sa l-1 ta’ Jannar 1979 l-aktar tard u minnufih javżaw lill-Kummissjoni b’dan.
Artikolu 10
Din id-Direttiva hi indirizzata lill-Istati Membri.
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi il-Komunità Ekonomika Ewropea,
Wara li kkunsidrat ir-Regolament tal-Kunsill Nru 136/66/KEE tat-22 ta’ Settembru 1966 dwar it-twaqqif ta’ organizzazzjoni komuni tas-suq fiż-żjut u x-xaħmijiet [1], kif l-aħħar emendat bir-Regolament (KEE) Nru 1707/73 [2],
Wara li kkunsidrat ir-Regolament tal-Kunsill Nru 162/66/KEE tas-27 ta’ Ottubru 1966 dwar kummerċ fiż-żjut u x-xaħmijiet bejn il-Komunità u l-Greċja [3],
Wara li kkunsidrat ir-Regolament tal-Kunsill Nru 171/67 KEE tas-27 ta’ Ġunju 1967 dwar ir-rifużjonijiet ta’ esportazzjoni u mposti fuq iż-żejt taż-żebbuġa [4], kif l-aħħar emendat bir-Regolament (KEE) Nru 2429/72 [5], u b’mod partikolari l-Artikolu 11 tiegħu,
Billi l-Artikolu 2 tar-Regolament tal-Kummissjoni (KEE) Nru 616/72 tas-27 ta’ Marzu 1972 dwar regoli dettaljati għall-applikazzjoni tar-rifużjonijiet ta’ esportazzjoni u mposti fuq iż-żejt taż-żebbuġa [6], kif l-aħħar emendat bir-Regolament (KEE) Nru 503/76 [7], jipprovdi li l-awtorizzazzjoni biex issir importazzjoni ħielsa mill-imposta, msemmija fl-Artikolu 9 tar-Regolament Nru 171/67/KEE, għandha tingħata għal dawk il-kwalitajiet ta’ żejt taż-żebbuġ li dwaru teżisti rifuż ta’ ħlas fil-pront,
Billi r-rifużjoni fil-pront tingħata biss fir-rigward ta’ ċerti kwalitajiet ta’ żejt taż-żebbuġa u ċerti forom tal-presentazzjoni tagħhom; billi sabiex jiġu evitati transazzjonijiet li ma jikkorrispondux ma’ mudelli tradizzjonali ta’ esportazzjoni, għandu jiġi pprovvdut li l-awtorizzazzjoni biex issir importazzjoni ħielsa mill-imposta għandha tingħata biss fil-każ ta’ l-esportazzjoni ta’ prodotti, u l-forom ta’ presentazzjoni tagħhom, li għalihom rifużjoni fil-pront tista’ attwalment tingħata;
Billi l-miżuri li għalihom jipprovdi dan ir-Regolament huma skond l-opinjoni tal-Kumitat ta’ Ġestjoni għaż-Żjut u x-Xaħmijiet,
ADOTTAT DAN IR-REGOLAMENT:
Artikolu 1
Artikolu 2 tar-Regolament (KEE) Nru 616/72 huwa b’dan emendat biex jaqra kif ġej:
"L-awtorizzazzjoni biex issir l-importazzjoni ħielsa mill-imposta msemmija fl-Artikolu 9(1) tar-Regolament Nru 71/67/KEE, għandha tkun kondizzjonali fuq l-esportazzjoni ta’ kwalitajiet ta’ żejt taż-żebbuġa u, fejn xieraq, l-forom ta’ pesentazzjoni tagħhom, li għalihom rifużjoni fil-pront hija fis-seħħ fil-jum li fih l-applikazzjoni għal dik l-awtorizzazzjoni tkun intbagħtet."
Artikolu 2
Dan ir-Regolament għandu jidħol fis-seħħ fil-jum li jiġi wara l-publikazzjoni tiegħu fil-Ġurnal Uffiċjali tal-Komunitajiet Ewropej.
li temenda l-Annessi tad-Direttiva 66/402/KEE dwar il-kummerċ taż-żerriegħa taċ-ċereali (78/387/KEE)
IL-KUMMISSJONI TAL-KOMUNITÀ EWROPEA,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat id-Direttiva tal-Kunsill 66/402/KEE ta’ l-14 ta’ Ġunju 1966 dwar il-kummerċ taż-żerriegħa taċ-ċereali [1], kif l-aħħar emendata bid-Direttiva 78/55/KEE [2], u partikolarment l-Artikolu 21a tagħha,
Billi, fid-dawl ta’ l-iżvilupp ta’ l-għarfien xjentifiku u tekniku, l-Annessi I, II u III għall-imsemmija Direttiva għandhom ikunu emendati minħabba r-raġunijiet stabbiliti hawn taħt;
Billi l-kondizzjonijiet għaċ-ċertifikazzjoni taż-żerriegħa tal-qamħirrum (maize) għandhom ikunu adattati għall-iskemi internazzjonali eżistenti għaċ-ċertifikazzjoni varjetali taż-żerriegħa;
Billi, biex ittejjeb il-kwalità taż-żrieragħ, għandhom isiru disposizzjonijiet għall-kondizzjonijiet fejn huma konċernati uċuħ tar-raba’ preċedenti;
Billi, biex jitjieb il-valur ġenetiku taż-żrieragħ, għandhom isiru disposizzjonijiet għan-normi tal-purità varjetali li l-uċuh tar-raba’ jridu jissodisfaw fil-każ ta’ xi ftit speċi oħra;
Billi ċerti normi li jridu jiġu aderiti miż-żerriegħa tar-ross għandhom ikunu adattati għall-kwalità taż-żerriegħa li tinkiseb normalment;
Billi, biex ikunu aderiti l-kondizzjonijiet għall-eżaminazzjoni uffiċjali taż-żerriegħa li jsiru b'mod konformi mal-metodi internazzjonali li hemm bħalissa, huwa meħtieġ li jkunu rriveduti ċerti disposizzjonijiet;
Billi kien għadu mhux possibbli fis-sitwazzjoni preżenti li jsir provvediment għall-armonizzazzjoni sħiħa fil-Komunità tal-kondizzjonijiet applikabbli għall-preżenza ta’ l-Avena fatua; billi iżda għandu jsir attentat qabel l-1 ta’ Lulju 1983 sabiex jissaħħu l-kondizzjonijiet stabbiliti dwar id-Diretttiva 66/402/KEE biex tintlaħaq l-armonizzazzjoni sħiħa;
li taddatta għall-progress tekniku d-Direttiva tal-Kunsill 76/114/KEE dwar l-approssimazzjoni tal-liġijiet ta’ l-Istati Membri li jirrigwardaw il-pjanċi u l-iskrizzjonijiet regolamentari għal vetturi bil-mutur u l-karrijiet tagħhom, u l-post fejn jitqiegħdu u l-metodu ta’ kif jitwaħħlu (78/507/KEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat id-Direttiva tal-Kunsill 70/156/KEE tas-6 ta’ Frar 1970 dwar l-approssimazzjoni tal-liġijiet ta’ l-Istati Membri li għandhom x’jaqsmu ma’ l-approvazzjoni tat-tip ta’ vetturi bil-mutur u l-karrijiet tagħhom [1], kif emendata bl-Att ta’ l-Adeżjoni, u partikolarment l-Artikoli 11, 12 u 13 tagħha,
Wara li kkunsidrat id-Direttiva tal-Kunsill 76/114/KEE tat-18 ta’ Diċembru 1975 dwar l-approssimazzjoni tal-liġijiet ta’ l-Istati Membri li jirrigwardaw il-pjanċi u l-iskrizzjonijiet regolamentari għal vetturi bil-mutur u l-karrijiet tagħhom, u l-post fejn jitqiegħdu u l-metodu ta’ kif jitwaħħlu [2],
Billi l-Organizzazzjoni Internazzjonali għall-Istandardizzazzjoni (ISO) issa adottat żewġ Standards Internazzjonali rrelatati ma’ sistema ta’ klassifikazzjoni mondjali li tippermetti li manifattur ta’ vettura [3], u anke vettura [4] jkunu identifikati; billi huwa għalhekk rakkomandat li din is-sistema ta’ identifikazzjoni tiġi inkorporata fid-Direttiva 76/114/KEE u, fl-istess ħin, li jiġu allineati il-ħtiġiet ta’ l-imsemmija Direttiva ma’ l-istandard ta’ l-ISO rrelatat ma’ l-identifikazzjoni ta’ vettura;
Billi d-disposizzjonijiet ta’ din id-Direttiva huma skond l-opinjoni tal-Kumitat għall-Addattazzjoni għal Progress Tekniku tad-Direttivi Mmirati biex jitneħħew l-ostakoli tekniċi fil-kummerċ fis-settur tal-vetturi bil-mutur,
ADOTTAT DIN ID-DIRETTIVA:
Artikolu 1
L-Anness għad-Direttiva 76/114/KEE huwa emendat kif muri fl-Anness għal din id-Direttiva.
Artikolu 2
1. B’effett mill-1 ta’ Ottubru 1978 l-ebda Stat Membru ma jista’, għal raġunijiet relatatai mal-pjanċi u l-iskrizzjonijiet regolamentari u l-post fejn jitqiegħdu u l-metodu ta’ twaħħil tagħhom,, - jirrifjuta fir-rigward ta’ tip ta’ vettura li jagħti l-approvazzzjoni tat-tip tal-KEE, li joħroġ id-dokument imsemmi fl-aħħar inċiż ta’ l- l-Artikolu 10(1) tad-Direttiva 70/156/KEE, jew li jagħti l-approvazzjoni tat-tip nazzjonali, jew
- jipprojbixxi id-dħul fis-servizz ta’ vetturi,
jekk il-pjanċi u l-iskrizzjonijiet regolamentari u l-post fejn jitqiegħdu u l-metodu ta’ twaħħil tagħhom ta’ dan it-tip ta’ vettura jew ta’ dawn il-vetturi jkunu konformi mad-disposizzjonijiet tad-Direttiva 76/114/KEE kif emendata b’din id-Direttiva.
2. B’effett mill-1 t’Ottubru 1981 l-Istati Membri: - ma jistgħux iktar joħorġu d-dokument imsemmi fl-aħħar inċiż ta’ l-Artikolu 10(1) tad-Direttiva 70/156/KEE fir-rigward ta’ tip ta’ vettura li l-pjanċi u l-iskrizzjonijiet regolamentari u l-post fejn jitqiegħdu u l-metodu ta’ twaħħil tagħhom ma jikkonformawx mad-disposizzjonijiet tad-Direttiva 76/114/KEE kif emendata b’din id-Direttiva,
- jistgħu jirrifjutaw li jagħtu approvazzjoni tat-tip nazzjonali fir-rigward ta’ tip ta’ vettura li l-pjanċi u l-iskrizzjonijiet regolamentari u l-post fejn jitqiegħdu u l-metodu ta’ twaħħil, ma jikkonformawx mad-Direttiva 76/114/KEE kif emendata minn din id-Direttiva.
3. B’effett mill-1 t’Ottubru 1981 l-Istati Membri jistgħu jipprojbixxu d-dħul fis-servizz ta’ vetturi li l- pjanċi u l-iskrizzjonijiet regolamentari u l-post fejn jitqiegħdu u l-metodu ta’ twaħħil tagħhom ma jikkonformawx mad-disposizzjonijiet tad-Direttiva 76/114/KEE kif emendata b’din id-Direttiva.
Artikolu 3
L-Istati Membri għandhom idaħħlu fis-seħħ dawk id-disposizzjonijiet neċessarji biex jikkonformaw ma’ din id-Direttiva sa mhux aktar tard mill-1 ta’ Ottubru 1978 u għandhom jinfurmaw lill-Kummissjoni minnufih b’dan.
Artikolu 4
Din id-Direttiva hija indirizzata lill-Istati Membri.
Ir-Regolament tal-Kunsill (KEE) Nru 1883/78 tat-2 ta’ Awissu 1978 li jistabilixxi r-regoli ġenerali għall-finanzjament ta’ l-interventi mill-Fond Agrikolu Ewropew għall-Gwida u l-Garanzija
IL-KUNSILL TAL-KOMUNITAJIET EWROPEW,
Wara li kkonsidra t-Trattat li jistabbilixxi l-Komunità Ekonomika Ewropea,
Wara li kkonsidra r-Regolament tal-Kunsill(KEE) Nru 729/70 tal-21 ta’ April 1970 dwar il-finanzjament tal-politika komuni agrikola [1], kif l-aħħar emendat bir-Regolament (KEE) Nru 2788/72 [2], u b’mod partikolari l-Artikolu 3 (2) tiegħu,
Wara li kkonsidra l-proposta mill-Kommissjoni,
Wara li kkonsidra l-opinjoni tal-Parlament Ewropew [3],
Billi, skond l-Artikolu 3 (2) tar-Regolament (KEE) Nru 729/70, għandhom jiġu stabbiliti r-regoli ġenerali għall-finanzjament ta’ l-interventi mill-Komunità;
Billi, għal dan il-għan, għandha titfassal il-lista tal-miżuri li jikkonformaw mal-kunċett ta’ l-intervent maħsub għalbiex jistabbilizza s-swieq;
Billi huwa mixtieq li jiġi stabbilit illi n-nefqa li tirriżulta mill-miżuri ta’ l-intervent li għalihom hija stabbilita somma għal kull unità fi ħdan l-istruttura ta’ l-organizazzjoni komuni tas-swieq għandha tittieħed għal kollox mill-fondi tal-Komunità;
Billi fil-każ tal-miżuri ta’ l-intervent li dwarhom ma tkunx stabbilita somma għal kull unità fi ħdan l-istruttura ta’ l-organizazzjoni komuni tas-swieq, għandhom jiġu stabbiliti r-regoli basiċi dwar b’mod partikolari l-metodu sabiex jiġu stabbiliti l-ammonti li jridu jiġu iffinanzjati, il-finanzjament tan-nefqa li tirriżulta mill-investiment tal-fondi meħtieġa għax-xiri ta’ prodotti b’intervent, għall-valutazzjoni tal-ħażniet li jridu jitħallew minn sena finanzjarja għall-oħra u għall-finanzjament tan-nefqa li tirriżulta mill-ħażna u, fejn xieraq, il-ħidmiet tal-proċessar;
Billi l-oġġetti varji tan-nefqa u tad-dħul li jridu jkunu adottati minn kull settur fuq il-bażi ta’ dawn ir-regoli għandu jkun bla ħsara għal iżjed regolamenti ddettaljati; billi r-regolamenti tal-finanzjament għal kull settur għandhom, filwaqt, jinżammu fis-seħħ;
Billi r-regoli generali għall-finanzjament ta’ l-interventi għandhom jiddaħħlu f’Regolament wieħed; billi r-Regolament tal-Kunsill(KEE) Nru 2824/72 tat-28 ta’ Diċembru 1972 jistabbilixxi r-regoli ġenerali għall-finanzjament ta’ l-interventi mit-Taqsima tal-Garanziji tal-Fond Agrikolu Ewropew għall-Gwida u l-Garanzija [4] għandu jiġi mħassar,
ADOTTA DAN IR-REGOLAMENT:
L-Artikolu 1
Il-miżuri mniżżla fil-lista fl-Anness għandhom jikkonformaw mal-kunċett ta’ l-interventi maħsuba għalbiex jistabbilizzaw is-swieq ta’ l-agrikoltura fit-tifsira ta’ l-Artikolu 3 (1) tar-Regolament (KEE) Nru 729/70.
L-Artikolu 2
Fejn, ġewwa l-qafas ta’ organizazzjoni komuni tas-suq, tiġi stabbilita somma għal kull unità dwar miżura ta’ intervent, in-nefqa li tirriżulta għandha titħallas għal kollox mill-fondi tal-Komunità.
L-Artikolu 3
Fejn, ġewwa l-qafas ta’ organizzazzjoni komuni tas-suq, ma tkunx stabbilita somma għal kull unità dwar miżura ta’ intervent, il-miżura interessata għandha titħallas mit-Taqsima tal-Garanziji tal-FAEGG, skond id-disposizzjonijietli jinsabu fl-Artikoli 4 sa 8.
L-Artikolu 4
2. Il-finanzjament tal-miżuri l-oħra ta’ intervent referiti fl-Artikolu 3 għandhom ikunu daqs in-nefqa, wara t-tnaqqis ta’ kull dħul, li tirriżulta mill-miżura ta’ l-intervent.
L-Artikolu 5
Fil-każ tal-fondi li joriġinaw fl-Istati Membri għax-xiri bl-intervent tal-prodotti, l-ammont tat-taxxi imposti fuq l-imgħax li jrid jiġi iffinanzjat mit-Taqsima tal-Garanziji tal-FAEGG għandu jiġi kkalkolat billi jintuża metodu u rata ta’ imgħax uniformi għall-partijiet kollha tal-Komunità, li se jiġu stabbiliti skond il-proċedura mniżżla skond l-Artikolu 13 tar-REGOLAMENT (KEE) Nru 729/70. Ir-rata ta’ l-imgħax għandha tkun rappreżentattiva tar-rati ta’ l-imgħax attwalment imħallsa.
L-Artikolu 6
Il-ħidmiet materjali li joħorġu mill-ħażna u, fejn ikun xieraq, mill-proċessar tal-prodotti ta’ l-intervent għandhom jiġu ffinanzjati mit-Taqsima tal-Garanziji tal-FAEGG, permezz ta’ ammonti standard uniformi ġewwa l-Komunità kollha, li jridu jiġu stabbiliti skond il-proċedura pprovduta fl-Artikolu 13 tar-REGOLAMENT (KEE) Nru 729/70 u, fejn ikun meħtieġ, wara eżami tal-materja mill-kumitat ta’ ġestjoni interessat.
L-Artikolu 7
Fejn il-prodotti fil-kwistjoni jkunu għaddew minn deprezzament bħala riżultat tal-ħażna, l-effett finanzjarju ta’ dan għandu jiġi rreġistrat u meqjus fil-ħin tad-dħul fl-intervent. Għal dan il-għan, il-koeffiċjenti tad-deprezzament u l-prezzijiet li japplikaw għalihom għandhom jiġu stabbiliti skond il-proċedura stabbilita fl-Artikolu 26 tar-Regolament tal-Kunsill (KEE) Nru 2727/75 tad-29 ta’ Ottubru 1975 dwar l-organizazzjoni komuni tas-suq fiċ-ċereali [14], kif l-aħħar emendat mir-Regolament (KEE) Nru 1254/78 [15], jew, skond kif ikun il-każi, fl-Artikolu korrispondenti fir-Regolamenti l-oħra dwar l-organizazzjoni komuni tas-swieq ta’ l-agrikoltura, u fejn ikun hemm il-ħtieġa, wara eżami mill-Kumitat tal-FAEGG.
L-Artikolu 8
Fil-kontijiet annwali referiti fl-Artikolu 4 (1), il-kwantitajiet tal-prodotti fil-ħażna li jridu jitħallew għas-sena finanzjarja ta’ wara għandhom, bħala regola, jiġu vvalutati skond il-prezz tax-xiri. Għal dan il-għan, fuq il-bażi tal-prezzijiet tax-xiri imħallsa mill-aġenziji ta’ l-intervent matul perjodu taż-żmien ta’ riferiment u meta jitqies id-deprezzament referit fl-Artikolu 7, il-prezz li għandu jiġi applikat għall-kwantitajiet li jkunu sejrin jitħallew għas-sena fianzjarju ta’ wara għandhom ikunu stabbiliti għall-prodotti varji skond il-proċedura stabbilita fl-Artikolu 13 tar-Regolament (KEE) Nru 729/70.
Madanakollu, jekk, għal prodott mogħti, il-prezz stmat wara li jħalli l-intervent ikun sostanzjalment inqas mill-valur tal-ħażniet li jitħallew għas-sena ta’ wara kif stabbilit skond l-ewwel subparagrafu, tista’ tittieħed deċiżjoni għalbiex jinbidlu l-prezzijiet tax-xiri mħallsa mill-aġenziji ta’ l-intervent bi prezz ieħor. Il-prezz ta’ l-aħħar għandu jiġi iffissat skond il-proċedura stabbilita fl-Artikolu 13 tar-Regolament (KEE) Nru 729/70, u jekk ikun hemm il-ħtieġa wara eżami mill-kumitat maniġerjali interessat. Ma jistax ikun taħt il-medja tal-prezzijiet tax-xiri u l-prezzijiet miksuba mir-rimi tal-ħażniet ta’ l-intervent.
L-Artikolu 9
Fejn meħtieġ, għandhom jiġu adottati regoli ddettaljati li jimplimentaw dan ir-Regolament skond il-proċedura stabbilita fl-Artikolu 13 tar-Regolament (KEE) Nru 729/70.
L-Artikolu 10
Ir-Regolament (KEE) Nru 2824/72 huwa hawnhekk imħassar.
L-Artikolu 11
Dan ir-Regolament għandu jidħol fis-seħħ fil-jum ta’ wara li jiġi ippublikat fil-Ġurnal Uffiċjali tal-Komunitajiet Ewropej.
Wara li kkunsidrat it-Trattat li jistabbilixxi l-Kummissjoni Ekonomika Ewropea,
Wara li kkunsidrat id-Direttiva tal-Kunsill 70/156/KEE tas-6 ta' Frar 1970 fuq l-approssimazzjoni tal-liġijiet ta' l-istati membri relatata mat-tip ta' approvazzjoni ta' vetturi bil-mutur u l-karrijiet tagħhom [1], kif l-aħħar emendat bid-Direttiva 78/547/KEE [2], u partikolarment Artikli 11, 12 u 13 ta' dan,
Wara li kkunsidrat id-Direttiva tal-Kunsill 71/320/KEE tas- 26 ta' Lulju 1971 fuq l-approssimazzjoni tal-liġijiet ta' l-Istati Membri relatata mat-tagħmir ta’brejkijiet ta' ċerti kategoriji ta' vetturi bil-mutur u l-karrijiet tagħhom [3], kif l-aħħar emendat bid-Direttiva tal-Kummissjoni 75/524/KEE [4],
Billi, minħabba fl-esperjenza miksuba u l-makkinarju li jaħdem bl-aktar teknoloġija moderna, issa huwa possibbli li jsiru ħtiġiet aktar strinġenti u li jqarrbu lill-kundizzjonijiet attwali tat-test;
Billi id-disposizzjonijiet ta' din id-Direttiva huma skond l-opinjoni tal-Kumitat fuq l-adattazzjoni għall-progress tekniku tad-Direttivi bit-tir li jitneħħew il-barrieri tekniċi għan-negozju fis-settur ta' vetturi bil-mutur,
ADDOTTAT DIN ID-DIRETTIVA:
Artikolu 1
1. Annessi I, II, III, IV, V, VI u XI għad-Direttiva 71/320/KEE huma minn issa emendati skond l-Anness għal din id-Direttiva.
2. Sakemm jibdew iseħħu id-disposizzjonijiet speċjali li jikkonċernaw is-sistemi tar-roti anti-locking, il-vetturi ta' kategoriji M1, M2, M3, N1, N2, N3, O3 u O4 li huma mgħammra ma dawn is-sistemi se jkunu soġġetti għal-disposizzjonijiet tad-Direttiva 71/320/KEE, kif l-aħħar emendat b'din id-Direttiva.
Artikolu 2
1. Mill-1 ta' jannar 1980, l-ebda Stat Membru, fuq il-bażi relatata mat-tagħmir tal- brejkijiet ma jista’:
- jirrifjuta, b'rispett ta' tip ta' vettura, li jagħti approvazzjoni ta' tip KEE, jew li joħroġ kopja taċ-ċertifikat provdut għalih fl-aħħar indent ta' artikolu 10 (1) tad-Direttiva 70/156/KEE, jew li jagħti tip ta' approvazzjoni nazzjonali, jew
- li jipprojbixxi li jidħol fis-seħħ is-servizz ta' l-vetturi,
fejn it-tagħmir ta’brejkijiet ta' dan it-tip ta' vettura jew ta' vetturi bħal dawn jlaħħqu mal-disposizzjonijiet tad-direttiva 71/320/kee, kif l-aħħar emendat b'din id-direttiva.
2. mill-1 ta' Ottubru 1980, l-Istati Membri:
- ma jistgħux aktar joħorġu il-kopja taċ-ċertifikat msemmi fl-aħħar indent ta' Artikolu 10 (1) tad-Direttiva 70/156/KEE b'rispett ta' tip ta' vettura għall-liema t-tagħmir ta’brejkijiet ma jħarsux mal-disposizzjonijiet tad-Direttiva 71/320/KEE, kif l-aħħar emendat b'din id-Direttiva
- se jirrifjuta li jagħti tip ta' approvazzjoni nazzjonali ta' tip ta' vettura li t-tagħmir tal-brejkijiet tiegħu ma jħarsux mall-disposizzjonijiet tad-Direttiva 71/320/KEE, kif l-aħħar emendat b'din id-Direttiva.
3. Mill-1 ta' Ottubru 1981, l-Istati Membri jistgħu jwaqqfu d-dħul fis-servizz ta' vetturi li t-tagħmir tal-brejkijiet tagħhom ma jħarsux mal-disposizzjonijiet tad-Direttiva 71/320/KEE, kif l-aħħar emendat b'din id-Direttiva.
4. Minkejja l-paragrafi 1 sa 3, l-Istati Membri se jimplimentaw il-disposizzjonijiet ta’ Partita 1.2.1 ta' Anness IV għad-Direttiva 71/320/KEE, kif emendata skond 'din id-Direttiva, b'effett biss mill- 1 ta' Ottubru 1983.
5. Qabel l-1 ta' Jannar 1980, l-Istati Membri se jġibu fis-seħħ il-disposizzjonijiet neċessarji sabiex jħarsu ma din id-Direttiva, u minn issa ‘l quddiem se jinformaw il-Kummissjoni ta' dan.
Artikolu 3
li jemenda r-Regolament (KEE) Nru 2960/77 dwar regoli dettaljati għall-bejgħ taż-żejt taż-żebbuġa miżmum mill-aġenziji ta' intervent
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabilixxi il-Komunità Ekonomika Ewropea,
Wara li kkunsidrat ir-Regolament tal-Kunsill Nru 136/66/KEE tat-22 ta' Settembru 1966 dwar l-istabbiliment ta' organizzazzjoni komuni tas-suq fiż-żjut u x-xaħmijiet ([1]), kif l-aħħar emendat bir-Regolament (KEE) Nru 590/79 ([2]), u partikolarment l-Artikolu 12(4) tiegħu,
Billi l-Artikolu 6 tar-Regolament tal-Kummissjoni (KEE) Nru 2960/77 ([3]), jipprovdi li xerrejja prospettivi jistgħu jiksbu kampjun taż-żjut għall-bejgħ mill-aġenziji ta' intervent;
Billi, sabiex tassigura li ż-żejt li dwaru ssir l-appalt u ż-żejt mogħti huma identiċi, għandha tkun provduta l-possibiltà għal kampjonar addizzjonali qabel ma' l-lott mogħti jkun issiġillat;
Billi, sabiex tiffaċilita t-tneħħija taż-żejt mibjugħ, it-tul tal-perijodu tat-tneħħija għandu jkun mibdul billi jkun aġġustat skond id-daqs tal-lott mogħti;
Billi l-miżuri li hemm pprovdut għalihom f'dan ir-Regolament huma skond l-opinjoni tal-Kumitat ta' Ġestjoni għaż-Żjut u x-Xaħmijiet,
ADOTTAT DAN IR-REGOLAMENT:
Artikolu 1
Ir-Regolament (KEE) Nru 2960/77 huwa emendat kif ġej: 1. L-Artikolu 5(3) huwa mibdul b'dan li ġej:
"3. Matul il-perijodu l-1 ta' Jannar sal-31 ta' Diċembru 1979, il-prezz minimu jkun nett mit-taxxa u jkun jirrelata għal 100 kilogramm ta' żejt taż-żebbuġa kunsinnat minn fejn kien maħżun, jew fil-krietel ta' l-istess xerrej mgħobbija fuq vettura pprovduta minnu inkella fil-vettura ta' l-istess xerrej."
2. It-tieni paragrafu ta' l-Artikolu 6 huwa mibdul b'dan li ġej:
"Dan il-kampjun jitqiegħed f'żewġ fliexken ittikkettjati, li jkunu siġillati fil-preżenza kemm ta' min jieħu ħsieb il-maħżen kif ukoll tax-xerrej prospettiv jew inkella ta' l-aġent awtorizzat tiegħu. Flixkun minnhom jingħata lix-xerrej prospettiv u l-ieħor lil tal-maħżen."
L-aġenzija ta' intervent immedjatament tinforma lil kull appaltatur, b'ittra reġistrata b'konferma permezz ta' riċevuta, tar-riżultat tal-partiċipazzjoni tiegħu għall-invit b'appalt."
4. Is-subparagrafu segwenti huwa miżjud ma' l-Artikolu 11(1):
"Qabel ma jitwettaq l-issiġillar, l-appaltatur rebbieħ jista' jitlob kampjun taż-żejt tiegħu. Dan il-kampjun jitqiegħed f'żewġ fliexken ittikkettjati, li jiġu siġillati fil-preżenza tas-sid il-maħżen kif ukoll tal-appaltatur rebbieħ jew inkella ta' l-aġent awtorizzat tiegħu. Flixkun minnhom jingħata lill-appaltatur rebbieħ u l-ieħor lil sid il-maħżen sabiex, jekk ikun hemm bżonn, ikun jista' jsir iċċekkjar biex ikun assigurat li l-prodott li minnu ttieħed il-kampjun taħt l-Artikolu 6 u l-prodott mogħti jikkorrispondu ma' xulxin."
1. Ix-xerrej, qabel ma jneħħI ż-żejt, irid iħallas lill-aġenzija ta' intervent l-ammont proviżorju tal-prezz tal-bejgħ, li jkun ikkalkulat billi tkun immultiplikata l-kwantità indikata fil-lott bil-prezz offert għal-lott.
2. Jekk l-ammont proviżorju ma jitħallasx fil-perijodu stipulat fl-Artikolu 13(1), il-bejgħ awtomatikament jitħassar. F'dak il-każ li s-sigurtà li għaliha hemm riferenza fl-Artikolu 8 tintilef.
2. Il-kwantità ta' żejt ikkunsinnata lix-xerrej tista' ma tkunx taqbel mal-kwantità li kienet sottomessa fl-appalt, dan jiddependi mill-kwantità attwali fil-kontenitur fiż-żmien tal-konsenja."
8. It-tieni paragrafu ta' l-Artikolu 21 huwa b'dan imħassar.
Artikolu 2
Dan ir-Regolament jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
dwar l-armonizzazzjoni tal-liġijiet ta' l-Istati Membri li għandhom x'jaqsmu mat-taxxi fuq il-valur tal-bejgħ - esklużjoni tad-dipartimenti overseas Franċiżi mill-kamp ta' applikazzjoni tad-Direttiva 77/388/KEE (80/368/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikoli 99 u 100 tiegħu,
Wara li kkunsidra l-proposta mill-Kummissjoni,
Billi it-tielet subparagrafu ta' l-Artikolu 227(2) tat-Trattat jeħtieġ illi l-istituzzjonijiet Komunitarji għandhom, fil-kwadru tal-proċeduri previsti fit-Trattat, jieħdu ħsieb li l-iżvilupp ekonomiku u soċjali tad-dipartimenti overseas Franċiżi ikun possibbli;
Billi, skond is-sentenza mogħtija mill-Qorti tal-Ġustizzja fil-10 ta' Ottubru 1978 fil-Każ 148/77, it-Trattat u l-leġislazzjoni sekondarja japplikaw għad-dipartimenti overseas Franċiżi għajr jekk tittieħed deċiżjoni mill-istituzzjonijiet Komunitarji li jadottaw miżuri partikolarment adatti għall-kondizzjonijiet ekonomiċi u soċjali ta' dawk id-dipartimenti;
ADOTTA DIN ID-DIRETTIVA:
Artikolu 1
L-inċiż li ġej għandu jiżdied ma' l-Artikolu 3(2) tad-Direttiva 77/388/KEE:
"— Ir-Repubblika Franċiża: - id-dipartimenti overseas."
Artikolu 2
Din id-Direttiva għandha tapplika b'effett mill-1 ta' Jannar 1979.
Artikolu 3
Din id-Direttiva hija indirizzata lill-Istati Membri.
li tissupplimenta r-Regolament (KEE) Nru 797/80 li jaġġusta l-imposta ta’ l-esportazzjoni u r-rifużjonijiet iffissati bil-quddiem fis-settur taz-zokkor
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi il-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 3330/74 tad-19 ta’ Diċembru 1974 dwar l-organizzazzjoni komuni tas-suq taz-zokkor [1], kif l-aħħar emendat bir-Regolament (KEE) Nru 1396/78 [2], u partikolarment l-Artikoli 17 (5) u 19 (2) u (4) tiegħu,
Billi r-Regolament tal-Kummissjoni (KEE) Nru 797/80 tal-31 ta’ Marzu 1980 li jaġġusta l-imposta ta’ l-esportazzjoni u r-rifużjonijiet iffissati bil-quddiem fis-settur taz-zokkor [3] jipprovdu għal żieda fir-rifużjonijiet u tnaqqis fl-imposta ta’ l-esportazzjoni fil-każ tal-liċenzi maħruġa qabel l-1 ta’ Lulju 1980 iżda wżati minn dik id-data;
Billi, fil-każ ta’ imposta ta’ l-esportazzjoni, l-ammont tagħha jista’ jkun anqas mill-ammont ta’ l-aġġustament in kwistjoni; għalhekk, sabiex ikun evitat kull trattament mhux l-istess bejn l-operaturi, hemm bżonn li l-imsemmi Regolament ikun kumplimentat billi jkun provdut li d-differenza għandha titqies bħala rifużjoni ta’ l-esportazzjoni li għandha tingħata lill-parti interessata minflok l-imposta ta’ l-esportazzjoni li qed tintalab;
Billi l-miżuri provduti f’dan ir-Regolament huma skond l-opinjoni tal-Kumitat ta’ Tmexxija taz-Zokkor,
ADOTTAT DAN IR-REGOLAMENT:
Artikolu 1
L-Artikolu 1 tar-Regolament (KEE) Nru 797/80 għandu jkun emendat kif ġej: 1. Fl-ewwel paragrafu l-frażi "fuq it-talba tal-parti kkonċernata", hija mħassra.
2. Dan li ġej huwa mdaħħal fil-paragrafu 2 bħala t-tielet subparagrafu:
"Fejn l-ammont ta’ imposta ta’ l-esportazzjoni huwa anqas mill-ammont ta’ l-aġġustament, id-differenza bejn dawn iż-żewġ ammonti titqies bħala rifużjoni ta’ l-esportazzjoni li għandha tingħata lill-parti kkonċernata. F’każ bħal dan, l-imposta ta’ l-esportazzjoni ma tkunx pagabbli."
Artikolu 2
Dan ir-Regolament jibda’ jseħħ fl-1 ta’ Lulju 1980.
Dan ir-Regolament jorbot fl-intier tiegħu u jkun direttament applikabbli fl-iStati Membri kollha.
li temenda d- Direttiva tal- Kunsill 77/541/KEE dwar l-approssimazzjoni tal-liġijiet ta’ l-Istati Membri li għandhom x’jaqsmu maċ-ċinturini tas-sigurta’ u s-sistema ta’ rażan ta’ vetturi bil-mutur (81/576/KEE)
IL-KUNSILL TAL- KOMUNITAJIET EWROPEJ,
Wara li kkunsidra t-Trattat li jistabbilixxi il-Komunità Ekonomika Ewropea, u b’mod partikolari l-Artikolu 100 tiegħu,
Wara li kkunsidra il-proposta tal-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kunsill Ekonomiku u Soċjali [3],
Billi d-Direttiva tal-Kunsill 77/541/KEE tat-28 ta’ Ġunju 1977 dwar l-approssimazzjoni tal-liġijiet ta’ l-Istati Membri li għandhom x’jaqsmu maċ-ċinturini tas-sigurta’ u s-sistema ta’ rażan ta’ vetturi bil-mutur [4] tistipula inter alia fl-Anness I il-ħtiġiet dwar l-armar ta’ ċinturini ta’ sigurtà u s-sistemi ta’ trażżin f’vetturi li jaqgħu taħt il-kategorija M1 kif definiti fl-Anness I tad-Direttiva tal-Kunsill 70/156/KEE tas-6 ta’ Frar 1970 dwar l-approssimazzjoni tal-liġijiet ta’ l-Istati Membri li għandhom x’jaqsmu ma’ l-approvazzjoni tat-tip ta’ vetturi bil-mutur u l-karrijiet tagħhom [5], kif l-aħħar emendata mid- Direttiva 80/1267/KEE [6];
Billi fl-interessi ta’ sigurta’ fuq it-triq, l-armar ta’ ċinturini tas-sigurtà u sistemi ta’ trażżin li jikkonformaw mad-Direttiva 77/541/KEE għandu jkun meħtieġ minn issa ‘l quddiem għall-vetturi f’ċerti kategoriji M u N u permess u inkoraġġit għall-vetturi fil-kategoriji l-oħra M u N billi jiġi estiż il-kamp ta’ applikazzjoni ta’ dik id-Direttiva; billi din l-estensjoni saret possibbli minħabba il-progress tekniku fil-kostruzzjoni ta’ vetturi bil-mutur;
Billi għal dan l-iskop id- Direttiva 77/541/KEE għandha tiġi emendata;
Billi l-emenda ta’ dik id-Direttiva tfisser li ċerti ħtiġiet fl-Annessi għad-Direttiva 77/541/EEC għandhom jiġu adattati għall-progress tekniku; billi d-dħul fis-seħħ tad-dispożizzjonijiet tad- Direttiva presenti għandu jikkoinċidi ma’ dak tad-dispożizzjonijiet li, wara l-adozzjoni tad-Direttiva presenti, sejrin imbagħad jiġu adottati sabiex il-ħtiġiet ta’ l-Annessi tad-Direttiva 77/541/KEE jiġu addattati għall-progress tekniku,
ADOTTA DIN ID-DIRETTIVA:
"L-Artikolu 9
Għall-iskopijiet ta’ din id-Direttiva, "vettura" tfisser kull vettura bil-mutur fil-kategoriji M u N definita fl-Anness I tad- Direttiva 70/156/KEE maħsuba għal użu fit-triq, li għandha ta’ mill-inqas erba’ roti u veloċita’ massima ddisinjata li teċċedi 25 km/siegħa."
2. Fl-Anness I: (a) Is-Sezzjoni 3.1 hija mibdula b’dan li ġej:
"3.1. Tagħmir tal-vettura
Kull vettura li taqa’ taħt l-Artikolu 9, fil-kategoriji M1 jew N1, jew fil-kategorija M2 (ħlief għall-vetturi ta’ piż massimu permessibbli li jaqbeż il-3500 kg u dawk li jinkludu postijiet speċjalment disinjati għal passiġġieri bil-wieqfa) għandhom ikunu armati b’ ċinturini tas-sigurtà jew sistemi ta’ trażżin li jissodisfaw il-ħtiġiet ta’ din id-Direttiva u jkollhom l-arranġamenti ta’ ċinturini li ġejjin (li magħhom ma jistgħu jintużaw la ritrattaturi li jsakkru non-locking(1.8.1) jew ritrattaturi li jinfetħu manwalment (1,8,2)).
F’ każijiet fejn il-vetturi l-oħrajn li jaqgħu taħt l -Artikolu 9 huma armati b’ċinturini ta’ sigurtà jew sistemi ta’ trażżin, dawn għandhom jikkonformaw mal-ħtiġiet kollha ta’ din id- Direttiva, bl-eċċezzjoni tas-sezzjonijiet 3.1.1 sa 3.1.3."
(b) Is-Sezzjoni 3.1.1 hija mibdula b’dan li ġej:
"3.1.1. għall-pozizzjonijiet ta’ bil-qiegħda fuq in-naħa ta’ barra ta’ quddiem, ċinturini tas-sigurtà ta’ tliet punti b’ritrattaturi li jissakkru f’kas t’emerġenza u li għandhom sensittivita’ multipla (1.8.4); iżda, 3.1.1.1. għas-sedil tal-passiġġier, ritrattaturi li jissakkru awtomatikament (1.8.3) huma permessi;
3.1.1.2. għas-sedil tal-passiġġier ta’ vetturi tal-kategorija M2, ċinturini addominali, kemm jekk kollhom ritrattaturi u kemm jekk le, huma kunsidrati bħala adegwati meta l-windscreen ikun jinsab barra miż-żona ta’ referenza definita fl-Anness II tad- Direttiva 74/60/KEE.
Fir-rigward taċ-ċinturini ta’ sigurta’, il-windscreen huwa kkunsidrat bħala parti miż-żona ta’ referenza meta jkun kapaċi jidħol f’kuntatt statiku ma’ l-apparat tat-test skond il-metodu dekritt fl-Anness II tad- Direttiva 74/60/KEE."
(ċ) Is-Sezzjoni 3.1.3 hija mibdula b’dan li ġej:
"3.1.3. Fil-pozizzjonijiet ta’ bil-qiegħda ta’ wara ta’ vetturi fil-kategorija M1, iċ-ċinturini addominali jew iċ-ċinturini ta’ tlett punti, kemm jekk ikollhom ritrattaturi u kemm jekk le."
(d) Żid sezzjoni ġdida 3.1.5 kif ġej:
"3.1.5. Minkejja d-dispożizzjonijiet ta’ qabel, fuq vetturi fil-kategoriji N1 u M2, ir-ritrattatur li jissakkar f’emerġenza tat-tip 4N (1.8.5) jista’ jiġi permess minnflok ritrattatur tat-tip 4 (1.8.4), meta jintwera għas-sodisfazzjon tas-servizzi responsabbli għat-testijiet li jekk jintrama ritrattatur tat-tip 4 dan jimpedixxi lis-sewwieq."
Artikolu 2
L-Istati Membri għandhom idaħħlu fis-seħħ id-dispożizzjonijiet meħtieġa sabiex jikkonformaw ma’ din id-Direttiva fl-istess data bħal dik skedata għad-dħul fis-seħħ tad-dispożizzjonijiet meħtieġa sabiex jikkonformaw mad-Direttiva li għandhom jiġu adottati wara din id- Direttiva skond l-Artikolu 10 tad-Direttiva 77/541/KEE, sabiex il-ħtiġiet ta’ l-Annessi għal din id-Direttiva ta’ l-aħħar ikunu jistgħu jiġu adattati għall-progress tekniku. Huma għandhom jinfurmaw lill-Kummissjoni b’dan minnufih.
Artikolu 3
Din id-Direttiva hija indirizzata lill-Istati Membri.
li tadatta, bħala riżultat ta' l-adeżjoni tal-Greċja, id-Direttiva 79/869/KEE li tirrigwarda l-metodi tal-kejl u l-frekwenza tat-teħid ta' kampjuni u ta' l-analiżi ta' l-ilma tal-wiċċ maħsub għat-teħid ta' l-ilma għax-xorb fl-Istati Membri (81/855/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikoli 100 u 235 tiegħu,
Wara li kkunsidra l-proposta tal-Kummissjoni,
Wara li kkunsidra l-opinjoni tal-Parlament Ewropew [1],
Billi, bħala riżultat ta' l-isħubija tal-Greċja fil-Komunitajiet Ewropej, l-Artikolu 11(2) tad-Direttiva tal-Kunsill 79/869/KEE tad-9 ta' Ottubru 1979 li tirrigwarda l-metodi tal-kejl u tal-frekwenza tat-teħid tal-kampjuni u l-analiżi ta' l-ilma tal-wiċċ maħsub għat-teħid ta' l-ilma għax-xorb fl-Istati Membri [2] għandu jiġi adattat;
Billi, skond l-ewwel paragrafu ta' l-Artikolu 198 tat-Trattat, il-Kunsill ikkonsulta lill-Kumitat Ekonomiku u Soċjali dwar il-proposta mill-Kummissjoni; billi l-Kumitat ma kienx f'pożizzjoni li jissottometti l-opinjoni tiegħu fil-limitu taż-żmien stabbilit mill-Kunsill; billi skond it-tieni paragrafu ta' l-Artikolu 198 tat-Trattat in-nuqqas ta' opinjoni ma għandhiex twaqqaf lill-Kunsill milli jieħu azzjoni ulterjuri; billi, wara li kkunsidra kemm hi mixtieqa l-adozzjoni rapida ta' l-emendi meħtieġa, il-Kunsill jikkunsidra li huwa meħtieġ li jinqeda minn din il-possibiltà,
ADOTTA DIN ID-DIRETTIVA:
Artikolu 1
Fl-Artikolu 11(2) tad-Direttiva 79/869/KEE, "41" għandu jiġi mibdul b' "45".
Artikolu 2
Din id-Direttiva għandha tidħol fis-seħħ fl-1 ta' Jannar 1981.
Artikolu 3
Din id-Direttiva hija ndirizzata lill-Istati Membri.
ta' l-10 ta' Marzu 1981 li jemenda r-Regolament (KEE) Nru 3179/78 dwar il-konklużjoni mill-Komunità Ekonomika Ewropea tal-Konvenzjoni dwar il-Kooperazzjoni Multilaterali Futura dwar is-Sajd fl-Atlantiku tal-Majjistral
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 43 tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [1],
Billi l-Komunità, permezz tar-Regolament tal-Kunsill (KEE) Nru 3179/78 [2], approva l-Konvenzjoni dwar il-Kooperazzjoni Multilaterali Futura dwar is-Sajd fl-Atlantiku tal-Majjistral;
Billi fis-7 ta' Ġunju 1979 il-Kunsill Ġenerali ta' l-Organizzazzjoni dwar iż-Żoni ta' Sajd fil-Majjistral ta' l-Atlantiku adotta b'effett mill-1 ta' Jannar 1980 emendi għall-Anness III tal-Konvenzjoni dwar kooperazzjoniil- paragrafu 2, ta' l-istess Konvenzjoni, li jirrigwardaw id-delimitazzjoni tal-fruntiera bejn is-sottożoni statistiċi li jkopru l-ilmijiet bejn il-kosta tal-punent ta' Greenland u l-kosta tal-Kanada;
Billi t-test tal-Konvenzjoni ġie konsegwentament emendat mir-Regolament (KEE) Nru 653/80 [3], li l-applikazzjoni tiegħu kienet, madankollu, limitata għall-31 ta' Diċembru 1980, minħabba li kien ġie addottat bħala miżura proviżorja fuq il-bażi ta' l-Artikolu 103 tat-Trattat;
Billi huwa għalhekk neċessarju li jsiru provvedimenti għall-emenda definittiva tar-Regolament (KEE) Nru 3179/78,
ADOTTA DAN IR-REGOLAMENT:
L-Artikolu 1
Wara li kkunsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikolu 43 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi bir-Regolament Nru 79/65/KEE [4], kif l-aħħar emendat bir-Regolament (KEE) Nru 2910/73 [5], il-Kunsill stabbilixxa network għall-ġbir ta’ l-informazzjoni dwar il-kontabilità rigward l-introjti u x-xogħol kummerċjali ta’ l-azjendi agrikoli fil-Komunità Ekonomika Ewropea;
Billi l-firxa ta’ l-istħarriġ tan-network ta’ informazzjoni għandha tikkomprendi l-azjendi kollha agrikoli ta’ ċertu daqs ekonomiku, irrispettivament minn kull xogħol barrani li l-operatur jista’ jinvolvi ruħu fih;
Billi sabiex jinkisbu r-riżultati tal-kontabilità li jkunu omoġenizzati biżżejjed fil-livell Komunitarju, l-azjendi li jibagħtu prospett għandhom jiġu mqassma fost id-diviżjonijiet varji u fost il-kategoriji varji ta’ l-azjendi fuq il-bażi ta’ stratifikazzjoni fil-firxa ta’ l-istħarriġ ibbażata fuq it-tipoloġija Komunitarja ta’ l-azjendi agrikoli kif stabbilita bid-Deċiżjoni 78/463/KEE [6];
Billi l-azjendi kollha li jibagħtu prospett mistħarrġa fl-Istati Membri bil-għan li jirreġistraw l-introjti ta’ l-azjendi agrikoli sabiex jipprovdu l-linji gwida għall-politiki agrikoli għandhom jappartienu għan-network Komunitarju ta’ informazzjoni u jrid jiżdied kif xieraq in-numru ta’ l-azjendi li jibagħtu prospett; billi dan in-nurmu irid ikun kapaċi li jiżviluppa f’ċerti limiti u b’mod partikolari fuq il-bażi ta’ l-iżviluppi fil-firxa agrikola u l-ħtiġiet tat-tagħrif għall-politika komuni agrikola;
Billi l-aġenzija nazzjonali tal-kuntatt trid tieħu sehem qawwi fl-immaniġġjar tan-network ta’ informazzjoni; billi, għal dan il-għan, għandha tiġi fdata bi dmirijiet ġodda;
Billi l-esperjenza turi illi ma għadux aktar mixtieq illi ssir dispożizzjoni li jiġu inklużi termini supplimentari fil-kuntratt li jrid jiġi konkluż bejn l-Istat Membru u l-uffiċċji tal-kontabilità;
Billi d-diviżjonijiet tan-network ta’ informazzjoni jrid, safejn u kemm huwa possibbli, ikun identiku għal dawk użati għall-preżentazzjoni ta’ informazzjoni oħra reġjonali li tkun essenzjali sabiex jiġu pprovduti l-linji gwida għall-politika komuni agrikola; billi, f’dan ir-rigward, l-Anness tar-Regolament Nru 79/65/KEE għandu jiġi emendat,
ADOTTA DAN IR-REGOLAMENT:
Din in-nota għandha tiżdied fil-qiegħ tal-paġna:
"(1) ĠU L 148, tal-5.6.1978, p. 1."
2. L-Artikolu 4 għandu jiġi mibdul b’dan li ġej:
"L-Artikolu 4
1. Il-firxa ta’ l-istħarriġ riferit fl-Artikolu 1(2)(a) għandu jkopri l-azjendi agrikoli ta’ daqs ekonomiku ugwali għal għatba jew akbar kif espressi fl-unitajiet Ewropej tad-daqs (ESU) kif iddefinit bid-Deċiżjoni 78/463/KEE.
2. Għalbiex tikkwalifika bħala azjenda li tibgħat prospett, azjenda agrikola għandha:
(a) tkun ta’ daqs ekonomiku ugwali għal jew akbar minn għatba li trid tiġi stabbilita skond il-paragrafu 1;
(b) tinħadem minn persuna li tkun disposta u kapaċi li żżomm il-kontijiet ta’ l-azjenda agrikola u disposta wkoll li tippermetti li tingħata lill-Kummissjoni l-informazzjoni dwar il-kontabilità ta’ l-azjenda tagħha;
(ċ) tkun rappreżentattiva, flimkien ma’ azjendi oħra u fil-livell ta’ kull diviżjoni, tal-firxa ta’ l-istħarriġ.
3. In-numru massimu ta’ l-azjendi li jibagħtu prospett għandu jkun ta’ 45000.
4. Għandhom jiġu adottati, skond il-proċedura stabbilita fl-Artikolu 19, regoli dettaljati dwar l-applikazzjoni ta’ dan l-Artikolu, u b’mod partikolari l-għatba tad-daqs ekonomiku ta’ l-azjendi u tan-numru ta’ l-azjendi li jibagħtu prospett f’kull diviżjoni."
3. L-Artikolu 5 għandu jiġi mibdul b’dan li ġej:
"L-Artikolu 5
1. Kull Stat Membru għandu, qabel l-1 ta’ Frar 1982, jistabbilixxi kumitat nazzjonali għan-network ta’ informazzjoni, minn issa ’l quddiem imsejjaħ il-"Kumitat Nazzjonali".
2. Il-Kumitat Nazzjonali għandu jkun responsabbli mill-għażla ta’ l-azjendi li jibagħtu prospett. Għal dan l-għan, id-dmirijiet tiegħu għandhom, b’mod partikolari, jinkludu l-approvazzjoni ta’:
(a) il-pjan tal-għażla ta’ l-azjendi li jibagħtu prospett, fejn jispeċifikaw b’mod partikolari t-tqassim ta’ l-azjendi li jibagħtu prospett għal kull kategorija ta’ azjenda, u r-regoli dettaljati għall-għażla ta’ l-azjendi msemmija;
(b) ir-rapport dwar l-implimentazzjoni tal-pjan ta’l-għażla ta’ l-azjendi li jibagħtu prospett.
3. Il-President tal-Kumitat Nazzjonali għandu jiġi maħtur mill-Istat Membru minn fost il-membri ta’ dan il-Kumitat.
Il-Kumitat Nazzjonali għandu jieħu d-deċiżjonijiet tiegħu b’mod unanimu; fil-każ li ma tinkisibx l-unanimità, id-deċiżjonijiet għandhom jittieħdu minn awtorità maħtura mill-Istat Membru.
4. L-Istati Membri li jkollhom numru ta’ deċiżjonijiet jistgħu, għal kull diviżjoni taħt il-ġurisdizzjoni tagħhom, jistabbilixxu kumitat reġjonali għan-network ta’ informazzjoni, minn hawn ’il quddiem imsejjaħ il-’"Kumitat Reġjonali"’.
Il-Kumitat Reġjonali għandu b’mod partikolari jkollu d-dmir li jikoopera ma’ l-aġenzija tal-kuntatt riferita fl-Artikolu 6 għall-għazla ta’ l-azjendi li jibagħtu prospett.
5. Għandhom jiġu adottati regoli dettaljati sabiex jiġi applikat dan l-Artikolu skond il-proċedura stabbilita fl-Artikolu 19."
4. L-Artikolu 6 għandu jiġi mibdul b’dan li ġej:
"L-Artikolu 6
1. Kull Stat Membru għandu jaħtar aġenzija tal-kuntatt li d-dmirijiet tagħha għandhom ikunu:
(a) li tgħarraf lill-Kumitat Nazzjonali, lill-Kumitat Reġjonali u lill-uffiċiiji tal-kontabilità bir-regoli dettaljati ta’ implimentazzjoni li jirrigwardawhom u li tassigura illi dawn ir-regoli jkunu implimentati kif xieraq;
(b) li tfassal u tissottometti lill-Kumitat Nazzjonali għall-approvazzjoni tiegħu, u wara dan tibgħat lill-Kummissjoni:
- il-pjan tal-għażla ta’ l-azjendi li jibagħtu prospett, liema pjan għandu jitfassal fuq il-bażi ta’ l-informazzjoni statistika l-iktar riċenti, ippreżentata skond it-tipoloġija Komunitarja ta’ l-azjendi agrikoli,
- ir-rapport dwar l-implimentazzjoni tal-pjan għall-għażla ta’ l-azjendi li jibagħtu prospett.
(ċ) li tibni:
- il-lista ta’ l-azjendi li jibagħtu prospett,
- il-lista ta’ l-uffiċċji tal-kontabilità li jkunu disposti u kapaċi li jimlew id-dikjarazzjonijiet ta’ prospett ta’ l-azjendi agrikoli skond it-termini tal-kuntratti pprovduti fl-Artikoli 9 u 14; (d) li tgħaqqad flimkien id-dikjarazzjonijiet ta’ prospett mill-azjendi agrikoli permezz ta’ l-uffiċċji tal-kontabilità u li tivverifika fuq il-bażi ta’ programm komuni ta’ spezzjoni li dawn ikunu ġew mimlija kif dovut;
(e) li tibgħat id-dikjarazzjonijiet mimlija kif dovut lill-Kummissjoni minnufih wara li tkun saret il-verifika;
(f) li tittrasmetti lill-Kumitat Nazzjonali, lill-Kumitat Reġjonali u lill-uffiċċji tal-kontabilità t-talbiet għat-tagħrif imsemmi fl-Artikolu 16 u twassal it-tweġibiet relevanti lill-Kummissjoni.
2. Għandhom jiġu adottati regoli dettaljati sabiex jiġi applikat dan l-Artikolu skond il-proċedura stabbilita fl-Artikolu 19."
5. It-tieni subparagrafu ta’ l-Artikolu 9(2) huwa hawnhekk imħassar.
6. L-Artikolu 16(1) għandu jiġi mibdul b’dan li ġej:
"1. Il-Kumitat Nazzjonali, il-Kumitati Reġjonali, l-aġenzija tal-kuntatt u l-uffiċċji tal-kontabilità għandhom ikunu marbuta, fil-qofol ta’ l-oqsma tar-reponsabbiltajiet rispettivi tagħhom, li jfornu lill-Kummissjoni kull informazzjoni li din ta’ l-aħħar tista’ titlob mingħandhom rigward l-operat tad-doveri tagħhom skond dan ir-Regolament.
Dawn it-talbiet għal informazzjoni għandhom isiru lill-Kumitat Nazzjonali, lill-Kumitat Reġjonali jew lill-uffiċċji tal-kontabilità u t-tweġibiet relevanti għandhom jitwasslu bil-kitba permezz ta’ l-aġenzija tal-kuntatt."
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 75 tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [1],
Billi l-Kunsill ikkonsulta mal-Kumitat Ekonomiku u Soċjali dwar il-proposta tal-Kummissjoni skond l-Artikolu 198, l-ewwel paragrafu, tat-Trattat; billi l-Kumitat ma kienx f'pożizzjoni li jissottometti l-opinjoni tiegħu fil-limitu taż-żmien stabbilit mill-Kunsill; billi l-Artikolu 198, it-tieni paragrafu, tat-Trattat jippermetti li l-Kunsill jieħu azzjoni ulterjuri fin-nuqqas ta' opinjoni; billi l-Kunsill iħoss li għandu jinqeda minn din il-possibbiltà minħabba l-importanza li jiġu adottati malajr l-emendi meħtieġa;
Billi r-Regolament (KEE) Nru 1108/70 [2], kif emendat mir-Regolament (KEE) Nru 1384/79 [3], għandu jiġi addattat sabiex jinkludi in-network tal-ferroviji fil-Greċja fl-Anness tiegħu,
ADOTTA DAN IR-REGOLAMENT:
L-Artikolu 1
Dan li ġej għandu jiġi miżjud ma' l-Iskeda fl-Anness II tar-Regolament (KEE) Nru 1108/70 taħt il-punt "A.1. LINJI TAL-FERROVIJI - Networks prinċipali", wara l-iskrizzjoni "Ir-Repubblika Federali tal-Ġermanja":
"Ir-Repubblika Ellenika
- Όργανισμός Σιδηροδρόμων Έλλάδος Α.Ε. (ΟΣΕ)" .
L-Artikolu 2
Dan ir-Regolament għandu jidħol fis-seħħ fil-jum ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat id-Direttiva tal-Kunsill 66/401/KEE ta' l-14 ta' Ġunju 1966 dwar il-bejgħ taż-żerriegħa tal-pjanti għall-għalf [1], kif l-aħħar emendata permezz tad-Direttiva 81/126/KEE [2], u partikolarment l-Artikolu 21a tagħha,
Wara li kkunsidrat id-Direttiva tal-Kunsill 69/208/KEE tat-30 ta' Ġunju 1969 dwar il-bejgħ taż-żerriegħa tal-pjanti taż-żejt u tal-fibri [3], kif l-aħħar emendata permezz tad-Direttiva 81/126/KEE, u b'mod partikulari l-Artikolu 20a tagħha,
Billi, fid-dawl ta' l-iżvilupp fl-għarfien xjentifiku u tekniku, l-Annessi I u II għad-Direttivi 66/401/KEE u 69/208/KEE għandhom jiġu emendati għar-raġunijiet elenkati hawn taħt;
Billi l-kondizzjonijiet li għandhom jiġu ssodisfati mill-uċuħ tar-raba’ u miż-żerriegħa, inklużi n-normi tal-purità tal-varjetà, għandhom jiġu emendati sabiex ikunu konformi ma’ l-iskemi għaċ-ċertifikazzjoni taż-żerriegħa ddestinata għall-kummerċ internazzjonali stabbiliti mill-Organizzazzjoni għall-Kooperazzjoni Ekonomika u l-Iżvilupp (OECD); billi d-dati għall-implimentazzjoni stabbiliti fit-tieni inċiż ta' l-Artikolu 2 tad-Direttiva tal-Kummissjoni 78/386/KEE tat-18 ta' April 1978 li temenda l-Anness tad-Direttiva 66/401/KEE dwar il-bejgħ taż-żerriegħ għall-għalf [4], kif l-aħħar emendata permezz tad-Direttiva 81/126/KEE, u fl-ewwel inċiż ta' l-Artikolu 2(1) tad-Direttiva tal-Kummissjoni 78/388/KEE tat-18 ta' April 1978 li temenda l-Anness tad-Direttiva 69/208/KEE dwar il-bejgħ tal-pjanti taż-żejt u tal-fibra [5], kif l-aħħar emendata permezz tad-Direttiva 81/126/KEE, għandha konsegwentement tiġi adattata għas-sitwazzjoni attwali;
Billi ma’ kienx possibli fis-sitwazzjoni preżenti li jkun hemm provvediment għall-armonizzazzjoni fil-Komunità tal-kondizzjonijiet fir-rigward tan-normi ta' purità fil-varjetà li l-uċuħ tar-raba’ jew iż-żerriegħa għandhom jissodisfaw fil-każ ta' l-ibridi tal-ġirasol; billi, b'dankollu, għandu jsir tentattiv qabel l-1 ta' Lulju 1983 sabiex ikunu stabbiliti dawn in-normi biex tinkiseb l-armonizzazzjoni;
Billi l-miżuri li hemm provvediment dwarhom f’din id-Direttiva huma bi qbil ma l-opinjoni tal-Kumitat Permanenti dwar iż-Żerriegħa u l-Materjal tal-Propagazzjoni għall-Agrikoltura, l-Ortikultura u l-Forestrija,
ADOTTAT DIN ID-DIRETTIVA:
L-Artikolu 1
L-Anness I tad-Direttiva 66/401/KEE huwa emendat kif ġej:
1. Fit-tieni u t-tielet sentenzi tal-paragrafu 4, il-kliem "Vicia faba" huma miżjuda wara l-kliem "Pisum sativum".
2. Fit-tieni u t-tielet sentenzi tal-paragrafu 4, il-kliem "Raphanus sativus ssp. oleifera" huma mħassra.
L-Artikolu 2
L-Anness II tad-Direttiva 66/401/KEE huwa emendat kif ġej:
1. Il-Paragrafu 1 tat-Taqsima I huwa mibdul b'dan li ġej:
Il-purità minima tal-varjetà għandha tiġi eżaminata prinċipalment fl-ispezzjonijiet fuq il-post mwetqa bi qbil mal-kondizzjonijiet stabbiliti fl-Anness I."
L-Artikolu 3
L-Anness I tad-Direttiva 69/208/KEE huwa emendat kif ġej:
Il-paragrafu 3 huwa sostitwit b'dan li ġej:
- wieħed kull 30 m2 għall-produzzjoni taż-żerriegħa bażika,
- wieħed kull 10 m2 għall-produzzjoni taż-żerriegħa ċċertfikata."
L-Artikolu 4
L-Anness II tad-Direttiva 69/208/KEE huwa emendat kif ġej:
Il-paragrafu 1 tat-Taqsima I huwa mibdul b'dan li ġej:
"Iż-żerriegħa għandha jkollha biżżejjed identità tal-varjetà u purità tal-varjetà. B'mod partikolari, ż-żerriegħa ta' l-ispeċi elenkati hawn taħt għandhom ikunu konformi man-normi u l-kondizzjonijiet l-oħrajn li ġejjin: Speċi u kategorija Purità minima tal-varjetà (%) 1 2 Arachis hypogaea: —żerriegħa bażika 99,7 —żerriegħa ċċertifikata 99,5
—żerriegħa ċċertifikata 99,7 Brassica napus ssp. oleifera, varjetajiet ta' l-għalf, Brassica rapa, varjetajiet ta' l-għalf, Helianthus annuus, apparti mill-varjetajiet ibridi inklużi l-komponenti tagħhom, Sinapis alba: —żerriegħa bażika 99,7 —żerriegħa ċċertifikata, l-ewwel ġenerazzjoni 99 —żerriegħa ċċertifikata, it-tieni u l-ġenerazzjoniet ta' wara 98 Linum usitatissimum: —żerriegħa bażika 99,7 —żerriegħa ċċertifikata, ta' l-ewwel ġenerazzjoni 98 —żerriegħa ċċertifikata, tat-tieni u t-tielet ġenerazzjonijiet 97,5 Papaver somniferum: —żerriegħa bażika 99 —żerriegħa ċċertifikat 98 Glycine max: —żerriegħa bażika 97 —żerriegħa ċċertifikata 95
Il-purità minima tal-varjetà għandha tiġi eżaminata prinċipalment fl-ispezzjoniet fuq il-post imwettqa bi qbil mal-kondizzjonijiet stabbiliti fl-Anness I."
L-Artikolu 5
Fit-tieni inċiż ta' l-Artikolu 2(1) tad-Direttiva 78/386/KEE, "fl-1 ta' Jannar 1982" huwa mibdul bi "f’data li għandha tiġi stabbilita aktar’ l quddiem". L-Artikolu 6
Fl-ewwel inċiż ta' l-Artikolu 2(1) tad-Direttiva 78/388/KEE, "fl-1 ta' Jannar 1982" huwa mibdul bi "f'data li għandha tiġi stabbilita aktar ’l quddiem".
L-Artikolu 7
1. L-Istati Membri għandhom iġibu fis-seħħ il-liġijiet, ir-regolamenti jew id-dispożizzjonijiet amministrattivi meħtieġa biex ikunu konformi ma:
- id-dispożizzjonijiet t' l-Artikoli 5 u 6, b'effett mill-1 ta' Jannar 1982,
- id-dispożizzjonijiet ta' l-Artikolu 2 fir-rigward taż-żerriegħa tal-Poa spp., b'effett mill-1 ta' Jannar 1983,
- id-dispożizzjonijiet l-oħra ta' din id-Direttiva, mhux aktar tard mill-1 ta' Jannar 1983.
2. L-Istati Membri għandhom jassiguraw li ż-żerriegħa ma’ tkunx soġġetta għal ebda restrizzjoni fuq il-bejgħ minħabba d-dati differenti ta' l-implimentazzjoni ta' din id-Direttiva, bi qbil mat-tielet inċiż tal-paragrafu 1.
L-Artikolu 8
Din id-Direttiva hija indirizzata lill-Istati Membri.
Wara li kkunsidrat il-Protokoll dwar il-Privileġġi u Immunitajiet tal-Komunitajiet Ewropej, u b'mod partikolari l-Artikolu 13 tiegħu;
Wara li kkunsidrat il-proposta mill-Kummissjoni,
tas-26 ta' Ottubru 1983 rigward il-kontro-miżuri fil-qasam tat-trasport internazzjonali tal-merkanzija bil-baħar (83/573/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod speċjali l-Artikolu 84(2) tiegħu,
Billi r-riżultati tas-sistema tat-tagħrif marittimu stabbilita skond id-dispożizzjonijiet tad-Deċiżjonijiet Nru 78/774/EEC [1], 79/4/EEC [2], 80/1181/EEC [3], 81/189/EEC [4] u 82/870/EEC [5], flimkien ma' l-esperjenza ta' ċerti Stati Membri, turi illi huwa tal-parir li tiġi ddefinita proċedura xierqa Komunitarja li tirrigwarda l-kontro-miżuri li jridu jittieħdu mill-Istati Membri interessati fil-qasam tat-trasport internazzjonali tal-merkanzija bil-baħar fejn għandhom x'jaqsmu pajjiżi terzi,
ADOTTA DIN ID-DEĊIŻJONI:
L-Artikolu 3
Meta jidħlu għall-konsultazzjoni riferita fl-Artikolu 1, l-Istati Membri għandhom, jekk jixraq, jispeċifikaw kemm jista' jkun possibbli dan li ġej: (a) l-iżviluppi li wasslu għalbiex jittieħdu l-kontro-miżuri;
(b) l-erja tat-trasport bil-baħar li għaliha trid tapplika l-kontro-miżura;
(ċ) it-tip tas-servizz ta' trasport bil-baħar affettwat (per eżempju t-traffiku tal-bastimenti tal-passiġġieri);
(d) in-natura tal-kontro-miżuri mittieħda jew li jridu jittieħdu;
(e) it-tul taż-żmien tal-kontro-miżura;
(f) il-proporzjonalità tal-kontro-miżura mal-ħsara kkawżata.
L-Artikolu 4
L-Istati Membri għandhom jibqgħu ħielsa li japplikaw il-kontro-miżuri nazzjonali unilateralment.
L-Artikolu 5
Id-Deċiżjoni hija indirizzata lill-Istati Membri.
tal-10 ta’ April 1984 bażata fuq l-Artikolu 54(3)(g) tat-Trattat dwar l-approvazzjoni ta’ persuni responsabbli biex iwettqu l-verifiki statutorji ta’ dokumenti dwar kontijiet (84/253/KEE)
IL-KUNSILL TAL-KOMUNITAJIET EWROPEJ,
Wara li kunsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikolu 54(3)(ġ) tiegħu,
Wara li kunsidra l-proposta mill-Kummissjoni [1],
Wara li kunsidra l-opinjoni tal-Parlament Ewropew [2],
li kunsidra l-opinjoni tal-Kumitat Ekonomiku u Soċjali [3],
Billi, skond id-Direttiva 78/660/KEE [4], il-kontijiet annwali ta’ ċerti tipi ta’ kumpanniji għandhom jkunu verifikati minn wieħed jew aktar persuni intitolati li jwettqu verifiki bħal dawn li minnhom il-kumpanniji biss imsemmija fl-Artikolu 11 ta’ dik id-Direttiva jistgħu ikunu eżentati;
Billi d-Direttiva msemmija qabel ġiet supplimentata bid-Direttiva 83/349/KEE [5] dwar kontijiet konsolidati;
Billi l-kwalifiki ta’ persuni intitolati li jwettqu l-verifiki statutorji ta’ dokumenti dwar kontijiet għandhom ikunu armonizzati; billi għandu ikun zġurat li dawn il-persuni għandhom ikunu indipendenti u ta’ reputazzjoni tajba;
Billi l-livell għoli ta’ tagħrif teoretiku meħtieġ għall-verifiki statutorji ta’ dokumenti dwar kontijiet u l-abilità biex ikun applikat dak it-tagħrif fil-prattika għandhom ikunu żgurati permezz ta’ eżami ta’ kompetenza professjonali;
Billi l-Istati Membri għandhom ikunu mogħtija l-poter li japprovaw persuni li, filwaqt li ma jissodisfawx il-kondizzjonijiet kollha imposti dwar it-taħriġ teoretiku, madankollu jkunu wettqu attivitajiet professjonali għal żmien twil, u b’ hekk għandhom esperjenza biżżejjed fl-oqsma ta’ finanzi, liġi u kontijiet u jkunu għaddew l-eżami ta’ kompetenza professjonali;
Billi l-Istati Membri għandhom ikunu wkoll awtorizzati biex jadottaw dispożizzjonijiet transitorji għall-benefiċċju ta’ persuni professjonisti;.
Billi l-Istati Membri jkunu jistgħu japprovaw kemm persuni naturali u kemm ditti ta’ awdituri li jistgħu jkunu persuni ġuridiċi u tipi oħra ta’ kumpanniji, ditti jew soċjetajiet;
Billi persuni naturali li jwettqu verifiki statutorji ta’ dokumenti ta’ kontijiet f’isem gruppi ta’ awdituri bħal dawn għandhom jissodisfaw il-kondizzjonijiet ta’ din id-Direttiva;
Billi Stat Membru jkun jista’ japprova persuni li kisbu kwalifiki barra dak l-Istat li huma ekwivalenti minn dawk meħtieġa minn din id-Direttiva;
Billi Stat Membru li, meta din id-Direttiva tkun adottata, jirrikonoxxi kategoriji ta’ persuni naturali li jissodisfaw il-kondizzjonijiet imposti minn din id-Direttiva, imma li l-livell ta’ eżaminazzjoni u kompetenza professjonali tagħhom hi inqas minn dik ta’ eżami ta’ università ta’ livell finali, għandhom jitħallew ikomplu, taħt ċerti kondizzjonijiet u sakemm jibqa’ jkun hemm kordinazzjoni, jagħtu lil dawn il-persuni approvazzjoni speċjali bl-iskop li jwettqu l-verifiki statutorji ta’ dokumenti dwar kontijiet ta’ kumpanniji u korpi ta’ intrapriżi, ta’ daqs limitat, meta dak l-Istat Membru ma jkunx għamel użu mill-possibiltajiet ta’ eżenzjoni permessi minn Direttivi tal-Komunità dwar il-preparazzjoni ta’ kontijiet konsolidati;
Billi din id-Direttiva ma tkoprix la d-dritt ta’ l-istabbiliment u lanqas il-libertà li jingħataw servizzi fir-rigward ta’ persuni responsabbli biex iwettqu l-verifiki statutorji dwar dokumenti ta’ kontijiet;
Billi għarfien ta’ l-approvazzjoni mogħtija lil ċittadini ta’ Stati Membri oħra bl-iskop li jwettqu dawn il-verifiki ikun speċifikament regolat minn Direttivi dwar l-adozzjoni u l-insegwiment ta’ attivitajiet fl-oqsma ta’ finanzi, ekonomija u kontijiet, kif ukoll dwar il-libertà ta’ l-għoti ta’ servizzi f’ dawk l-oqsma,
ADOTTA DIN ID-DIRETTIVA:
TAQSIMA I Skop
Artikolu 1
1. Il-miżuri ta’ kordinazzjoni preskritti f’din id-Direttiva għandhom japplikaw għal-liġijiet, regolamenti u dispożizzjonijiet amministrattivi ta’ l-Istati Membri dwar persuni responsabbli għal: (a) twettiq ta’ verifiki statutorji tal-kontijiet annwali ta’ kumpanniji u ditti u verifika li r-rapporti annwali huma konsistenti ma’ dawk il-kontijiet annwali sa fejn dawn il-verifiki u din il-verifika huma meħtieġa mil-liġi tal-Komunità;
(b) twettiq ta’ verifiki statutorji tal-kontijiet konsolidati ta’ korpi ta’ intrapriżi u verifiki li r-rapporti annwali konsolidati huma konsistenti ma’ dawk il-kontijiet konsolidati sa fejn dawn il-verifiki u din il-verifika huma meħtieġa mil-liġi tal-Komunità;
2. Il-persuni msemmijin fil-paragrafu 1 jistgħu, skond il-leġiżlazzjoni ta’ kull Stat Membru, jkunu persuni naturali jew ġuridiċi jew tipi oħra ta’ kumpanniji, ditti jew soċjetajiet (gruppi ta’ awdituri kif definit f’din id-Direttiva). TAQSIMA II
Regoli dwar approvazzjoni
Artikolu 2
1. Verifiki statutorji ta’ dokumenti dwar kontijiet imsemmijin f’ l-Artikolu 1(1) għandhom ikunu mwettqa biss minn persuni approvati. L-awtoritajiet ta’ l-Istati Membri jistgħu japprovaw biss: (a) persuni naturali li jissodisfaw ta’ l-anqas il-kondizzjonijiet preskritti fl-Artikoli 3 sa 19;
(b) gruppi ta’ awdituri li jissodisfaw ta’ l-anqas il-kondizzjonijiet li ġejjin: (i) il-persuni naturali li jwettqu verifiki statutorji ta’ dokumenti dwar kontijiet imsemmijin fl-Artikolu 1 f’isem gruppi ta’ awdituri għandhom jissodisfaw ta’ l-anqas il-kondizzjonijiet imposti f’L-Artikoli 3 sa 19; l-Istati Membri jistgħu jiddisponu li dawn il-persuni naturali għandhom wkoll ikunu approvati;
(ii) għandu ikun hemm maġġoranza tad-drittijiet għal-vot minn persuni naturali jew gruppi ta’ awdituri li jissodisfaw ta’ l-anqas il-kondizzjonijiet imposti f’L-Artikoli 3 sa 19 bl-eċċezzjoni ta’ l-Artikolu 11(1)(b); l-Istati Membri jistgħu jiddisponu li dawn il-persuni naturali jew gruppi ta’ awdituri għandhom wkoll ikunu approvati. Madankollu, dawk l-Istati Membri li ma jimponux din il-maġġoranza fiż-żmien ta’ l-adozzjoni ta’ din id-Direttiva m’ għandhomx għalfejn jimponuha basta l-ishma kollha fi grupp ta’ awdituri huma reġistrati u jistgħu ikunu trasferiti biss bil-ftehim tal-grupp ta’ l-awdituri u/jew, meta l-Istat Membru hekk jiddisponi, bl-approvazzjoni ta’ l-awtorità kompetenti.
(iii) maġġoranza tal-membri tal-korp amministrattiv jew tmexxija ta’ ditta ta’ awdituri għandhom ikunu persuni naturali jew ditta ta’ awdituri li jissodisfaw ta’ l-anqas il-kondizzjonijiet imposti fl-Artikoli 3 sa 19; l-Istati Membri jistgħu jiddisponu li dawn il-persuni naturali jew ditti ta’ awdituri għandhom ikunu wkoll approvati. Meta dan il-korp m’għandux aktar minn żewġ membri, wieħed minn dawk il-membri għandu jissodisfa ta’ l-anqas dawk il-kondizzjonijiet.
Bla ħsara għall-Artikolu 14(2), l-approvazzjoni ta’ ditta ta’ awdituri għandha tkun irtirata meta xi kondizzjoni imposta f’ (b) ma tkunx imħarsa aktar. L-Istati Membri jistgħu, madankollu, jiddisponu għal perjodu ta’ grazzja ta’ mhux aktar minn sentejn bl-iskop li ikunu mħarsa l-ħtiġijiet imposti f’ (b) (ii) u (iii).
2. Għall-iskopijiet ta’ din id-Direttiva, l-awtoritajiet ta’ l-Istati Membri jistgħu jkunu assoċjazzjonijiet professjonali dejjem jekk huma awtorizzati mil-liġi nazzjonali biex jagħtu approvazzjoni kif imfissra f’din id-Direttiva.
Artikolu 3
L-awtoritajiet ta’ Stat Membru għandhom jagħtu approvazzjoni biss lil persuni ta’ reputazzjoni tajba li mhux qed iwettqu xi attività li mhux kompatibbli, skond il-liġi ta’ dak l-Istat Membru, mal-verifika statutorja tad-dokumenti msemmijin fl-Artikolu 1(1).
Artikolu 4
Persuna naturali tista’ tkun approvata biex twettaq verifiki statutorji tad-dokumenti msemmijin fl-Artikolu 1(1) biss wara li tkun kisbet livell ta’ dħul f’ università, imbagħad spiċċat kors ta’ struzzjoni teoretika, għamlet taħriġ prattiku u għaddiet eżami ta’ kompetenza professjonali ta’ livell universitarju finali organizzat jew rikonoxxut mill-Istat.
Artikolu 5
It-test tat-tagħrif teoretiku inkluż fl-eżami għandu ikopri s-suġġetti li ġejjin b’mod partikolari: (a) - verifika,
- analiżi u eżami kritiku ta’ kontijiet annwali,
- kontijiet ġenerali,
- kontijiet konsolidati,
- kontijiet ta’ spejjeż u tmexxija,
- verifika interna,
- standards li għandhom x’ jaqsmu mal-preparazzjoni ta’ kontijiet annwali u konsolidati u mal-metodi ta’ valutazzjoni ta’ affarijiet li għandhom x’ jaqsmu mal-karta tal-bilanċ u ta’ kif jinħadmu l-qliegħ u t-telf.
- standards legali u professjonali li għandhom x’jaqsmu mal-verifika statutorja ta’ dokumenti dwar kontijiet u ma’ dawk li jwettqu dik il-verifika;
(b) sa fejn għandhom x’jaqsmu mal-verifiki: - il-liġi dwar il-kumpanniji,
- il-liġi dwar fallimenti u proċeduri simili,
- il-liġi dwar it-taxxa,
- il-liġi ċivili u kummerċjali,
- il-liġi dwar is-sigurtà soċjali u l-liġi dwar l-impiegi,
- is-sistemi ta’ informazzjoni u kompjuter,
- il-kummerċ, l-ekonomija ġenerali u finanzjarja,
- il-matematika u l-istatistika,
- il-prinċipji bażiċi ta’ tmexxija finanzjarja ta’ intrapriżi.
Artikolu 7
1. B’deroga mill-Artikoli 5 u 6, Stat Membru jista’ jiddisponi li persuna li għaddiet eżami ta’ università jew ekwivalenti jew għandha grad mill-università jew kwalifika ekwivalenti f’wieħed jew aktar mis-suġġetti msemmijin fl-Artikolu 6 tista’ tiġi eżentata mit-test tat-tagħrif teoretiku fis-suġġetti koperti minn dak l-eżami jew grad.
2. B’deroga mill-Artikolu 5, Stat Membru jista’ jiddisponi li minn għandu grad universitarju jew kwalifika ekwivalenti f’wieħed jew aktar mis-suġġetti msemmijin fl-Artikolu 6 jista’ jkun eżentat mit-test dwar il-ħila li japplika fil-prattika it-tagħrif teoretiku tiegħu ta’ dawk is-suġġetti meta jkun ħa taħriġ prattiku fihom affermat minn eżami jew diploma magħrufa mill-Istat.
Artikolu 8
1. Sabiex tkun żgurata l-ħila li wieħed japplika t-tagħrif teoretiku fil-prattika, li test dwaru hu inkluż fl-eżami, dak li qed jitħarreġ għandu jagħmel mill-inqas tlett snin ta’ taħriġ prattiku ta’ fost oħrajn il-verifika tal-kontijiet annwali, tal-kontijiet konsolidati jew ta’ dikjarazzjonijiet finanzjarji bħal dawn. Ta’ lanqas żewġ terzi ta’ dak it-taħriġ prattiku għandhom ikunu saru taħt persuna approvata skond il-liġi ta’ l-Istat Membru skond din id-Direttiva; l-Istat Membru għandu, madankollu, jippermetti li taħriġ prattiku jkun imwettaq taħt persuna approvata mil-liġi ta’ Stat Membru ieħor skond din id-Direttiva.
2. L-Istati Membri għandhom jiżguraw li t-taħriġ ikun imwettaq taħt persuni li jagħtu garanziji adegwati dwar taħriġ.
Artikolu 9
L-Istati Membri jistgħu jappruvaw persuni biex iwettqu verifiki statutorji ta’ dokumenti dwar kontijiet imsemmijin fl-Artikolu 1(1) anke jekk ma jissodisfawx il-kondizzjonijiet imposti fl-Artikolu 4, jekk jistgħu juru jew: (a) li huma,għal 15-il sena, kienu involuti f’attivitajiet professjonali li permettewlhom jakkwistaw esperjenza biżżejjed fl-oqsma tal-finanzi, liġi u kontijiet u għaddew mill-eżami ta’ kompetenza professjonali msemmi fl-Artikolu 4, jew
(b) li għal seba’ snin, kienu involuti f’attivitajiet professjonali f’dawk l-oqsma u,barra minn hekk, ħadu t-taħriġ prattiku msemmi fl-Artikolu 8 u għaddew mill-eżami ta’ kompetenza professjonali msemmija fl-Artikolu 4.
Artikolu 10
1. L-Istati Membri jistgħu jnaqqsu perjodi ta’ istruzzjoni teoretika fl-oqsma msemmijin fl-Artikolu 6 mis-snin ta’ attività professjonali msemmijin fl-Artikolu 9, dejjem jekk dik l-istruzzjoni hi affermata minn eżami magħrufa minn dak l-Istat. Dik l-istruzzjoni ma għandhiex tkun ta’ inqas minn sena, u lanqas ma tista’ tnaqqas il-perjodu ta’ attività professjonali b’aktar minn erba’ snin.
2. Il-perjodu ta’ attività professjonali kif ukoll it-taħriġ prattiku ma’ għandhomx ikunu iqsar mill-programm ta’ istruzzjoni teoretika u t-taħriġ prattiku meħtieġa mill-Artikolu 4.
Artikolu 11
1. L-awtoritajiet ta’ Stat Membru jistgħu japprovaw persuni li kisbu l-kwalifiki kollha tagħhom, jew parti minnhom, fi Stat ieħor dejjem jekk jissodisfaw iż-żewġ kondizzjonijiet li ġejjin: (a) l-awtoritajiet kompetenti għandhom jikkunsidraw il-kwalifiki tagħhom bħala ekwivalenti għal dawk meħtieġa taħt il-liġi ta’ dak l-Istat Membru skond id-Direttiva; u
(b) għandhom jkunu taw prova tat-tagħrif legali meħtieġ f’dak l-Istat Membru għall-iskopijiet tal-verifika statutorja ta’ dokumenti dwar kontijiet imsemmijin f’L-Artikoli 1(1). L-awtoritajiet ta’ dak l-Istat Membru m’għandhomx, madankollu, jeħtieġu din il-prova meta jikkunsidraw it-tagħrif legali miksub fi Stat ieħor suffiċjenti.
2. L-Artikolu 3 għandu japplika.
Artikolu 12
1. Stat Membru jista’ jikkunsidra li jkunu approvati, skond din id-Direttiva, dawk il-persuni professjonisti li kienu approvati minn atti individwali ta’ l-awtoritajiet kompetenti ta’ dak l-Istat Membru qabel l-applikazzjoni tad-dispożizzjonijiet imsemmijin fl-Artikolu 30(2).
2. Id-dħul ta’ persuna naturali f’assoċjazzjoni professjonali magħrufa mill-Istat fejn, skond il-liġi ta’ dak l-Istat, dak id-dħul jagħti lill-membri ta’ dik l-assoċjazzjoni id-dritt li jwettqu verifiki statutorji ta’ dokumenti dwar kontijiet imsemmijin fl-Artikolu 1(1), jistgħu jkunu meqjusa bħala approvazzjoni ta’ att individwali għall-iskopijiet tal-paragrafu 1 ta’ dan l-Artikolu.
Artikolu 13
Sa l-applikazzjoni tad-dispożizzjonijiet imsemmijin fl-Artikolu30 (2), Stat Membru jista’ jikkunsidra approvati, skond din id-Direttiva, dawk il-persuni professjonisti li ma ġewx approvati minn atti individwali ta’ l-awtoritajiet kompetenti iżda li minkejja dan għandhom l-istess kwalifiki f’dak l-Istat Membru bħala persuni approvati minn atti individwali li fid-data ta’ l-approvazzjoni qed iwettqu verifiki statutorji ta’ dokumenti dwar kontijiet imsemmijin fl-Artikolu 1(1) f’ isem dawk il-persuni approvati.
Artikolu 14
1. Stat Membru jista’ jikkunsidra li jkunu approvati, skond din id-Direttiva, dawk id-ditti ta’ awdituri li kienu approvati minn atti individwali ta’ l-awtoritajiet kompetenti ta’ dak l-Istat Membru qabel l-applikazzjoni tad-dispożizzjonijiet imsemmijin f’ l-Artikolu 30(2).
2. Il-kondizzjonijiet imposti fl-Artikolu 2(1)(b) (ii) u (iii) għandhom jkunu mħarsa mhux aktar tard mill-aħħar ta’ perjodu li ma jistax ikun stabbilit għal aktar minn ħames snin mid-data ta’ l-applikazzjoni tad-dispożizzjonijiet imsemmijin fl-Artikolu 30(2).
3. Dawk il-persuni naturali li, sa l-applikazzjoni tad-dispożizzjonijiet imsemmijin fl-Artikolu 30(2), wettqu verifiki statutorji ta’ dokumenti dwar kontijiet imsemmijin fl-Artikolu 1(1) fl-isem ta’ ditta ta’ awdituri jistgħu, wara dik id-data, jkunu awtorizzati li jkomplu jagħmlu hekk anke jekk ma jissodisfawx il-kondizzjonijiet kollha imposti minn din id-Direttiva.
Artikolu 15
Sa sena wara l-applikazzjoni tad-dispożizzjonijiet imsemmijin fl-Artikolu30 (2), dawk il-persuni professjonisti li ma ġewx approvati minn atti individwali ta’ l-awtoritajiet kompetenti imma li minkejja dan huma kwalifikati fi Stat Membru biex iwettqu verifiki statutorji tad-dokumenti msemmijin fl-Artikolu 1(1) u fil-fatt wettqu dawk l-attivitajiet sa dik id-data jistgħu ikunu approvati minn dak l-Istat Membru skond din id-Direttiva.
Artikolu 16
Artikolu 18
1. Sa sitt snin wara l-applikazzjoni tad-dispożizzjonijiet imsemmijin fl-Artikolu 30(2), l-Istati Membri jistgħu japplikaw miżuri transitorji fir-rigward ta’ persuni li diġà qed jieħdu taħriġ professjonali jew prattiku meta dawk id-dispożizzjonijiet huma applikati li, meta jtemmu t-taħriġ tagħhom, ma jissodisfawx il-kondizzjonijiet imposti minn din id-Direttiva u li għalhekk ma jkunux jistgħu jwettqu verifiki statutorji tad-dokumenti msemmijin fl-Artikolu 1(1) li għalihom ġew imħarrġa.
2. L-Artikolu 3 għandu japplika.
Artikolu 19
L-ebda wieħed mill-persuni professjonisti msemmijin f’ l-Artikoli 15 u 16 jew minn dawk il-persuni msemmijin fl-Artikolu 18 ma jistgħu ikunu approvati b’deroga mill-Artikolu 4 sakemm l-awtoritajiet kompetenti ma jikkunsidrawx li huma tajbin biex iwettqu verifiki statutorji tad-dokumenti msemmijin fl-Artikolu 1(1) u li għandhom kwalifiki ekwivalenti għal dawk ta’ persuni approvati skond l-Artikolu 4.
Artikolu 20
Stat Membru li ma jagħmilx użu mill-possibiltà prevista fl-Artikolu 51(2) tad-Direttiva 78/660/KEE u li fih, fil-ħin meta kienet adottata din id-Direttiva, ħafna kategoriji ta’ persuni naturali jistgħu, skond leġiżlazzjoni nazzjonali, jwettqu verifiki statutorji tad-dokumenti msemmijin fl-Artikolu 1(1)(a) ta’ din id-Direttiva, jistgħu, sa fejn ikun hemm kordinazzjoni sussegwenti tal-verifiki statutorji ta’ dokumenti dwar kontijiet, japprovaw speċjalment, bl-iskop li jkunu mwettqa verifiki statutorji tad-dokumenti msemmijin fl-Artikolu 1(a) fil-każ ta’ kumpannija li ma teċċedix il-limitu ta’ tnejn mit-tliet kriterji stabbiliti fl-Artikolu 27 tad-Direttiva 78/660/KEE, persuni naturali li jaġixxu f’isimhom, li: (a) jissodisfaw il-kondizzjonijiet imposti fl-Artikoli 3 sa 19 ta’ din id-Direttiva ħlief jekk il-livell ta’ l-eżami tal-kompetenza professjonali jista’ jkun aktar baxx minn dak meħtieġ fl-Artikolu 4 ta’ din id-Direttiva; u
(b) diġà wettqu l-verifika statutorja tal-kumpannija in-kwistjoni qabel ma eċċediet il-limiti ta’ tnejn mit-tliet kriterji stabbiliti fl-Artikolu 11 tad-Direttiva 78/660/KEE.
Madankollu, jekk kumpannija tifforma parti minn korp ta’ intrapriżi li għandhom jiġu konsolidati li jeċċedu l-limiti ta’ tnejn mit-tliet kriterji stabbiliti fl-Artikolu 27 tad-Direttiva 78/660/KEE, dawn il-persuni ma jistgħux iwettqu l-verifika statutorja tad-dokumenti msemmijin fl-Artikolu 1(1)(a) ta’ din id-Direttiva fil-każ ta’ dik il-kumpannija.
Artikolu 21
Stat Membru li ma jagħmilx użu mill-possibiltà prevista fl-Artikolu 6(1) tad-Direttiva 83/349/KEE u li fih, fil-ħin meta tkun adottata din id-Direttiva, ħafna kategoriji ta’ persuni naturali jistgħu, skond leġiżlazzjoni nazzjonali, jwettqu verifiki statutorji tad-dokumenti msemmijin fl-Artikolu 1(1)(b) ta’ din id-Direttiva, jistgħu, sa fejn ikun hemm kordinazzjoni sussegwenti tal-verifiki statutorji ta’ dokumenti dwar kontijiet, japprovaw speċjalment, bl-iskop li jkunu mwettqa verifiki statutorji tad-dokumenti msemmijin fl-Artikolu 1(1)(b), persuna approvata skond l-Artikolu 20 ta’ din id-Direttiva jekk fid-data tal-karta tal-bilanċ ta’ l-intrapriża omm, il-korp ta’ intrapriżi li għandhom ikunu konsolidati ma jeċċedix, fuq il-bażi ta’ l-aħħar kontijiet annwali ta’ dawk l-intrapriżi, l-limiti ta’ tnejn mit-tliet kriterji stabbiliti fl-Artikolu 27 tad-Direttiva 78/660/KEE, dejjem jekk għandu l-poter iwettaq il-verifika statutorja tad-dokumenti msemmijin fl-Artikolu 1(1)(a) ta’ din id-Direttiva, ta’ l-intrapriżi kollha inklużi fil-konsolidazzjoni.
Artikolu 22
Stat Membru li jagħmel użu mill-Artikolu 20 jista’ jippermetti t-taħriġ prattiku tal-persuni konċernati msemmijin fl-Artikolu 8 li jitkompla taħt persuna li ġiet approvata skond il-liġi ta’ dak l-Istat Membru biex iwettaq il-verifiki statutorji msemmijin fl-Artikolu 20.
TAQSIMA III Integrità professjonali u indipendenza
Artikolu 23
Stati Membri għandhom jippreskrivu li persuni approvati biex iwettqu l-verifiki statutorji tad-dokumenti msemmijin fl-Artikolu 1(1) għandhom iwettqu dawn il-verifiki b’integrità professjonali.
Artikolu 24
Stati Membri għandhom jippreskrivu li dawn il-persuni m’għandhomx iwettqu verifiki statutorji li kienu jinħtieġu jekk dawn il-persuni ma jkunux indipendenti skond il-liġi ta’ l-Istat Membru li jeħtieġ il-verifika.
Artikolu 25
L-Artikoli 23 u 24 għandhom japplikaw ukoll għal persuni naturali li jissodisfaw il-kondizzjonijiet imposti fl-Artikoli 3 sa 19 u li jwettqu verifiki statutorji tad-dokumenti msemmijin fl-Artikolu 1(1) f’ isem ditta ta’ awdituri.
Artikolu 26
L-Istati Membri għandhom jiżguraw li persuni approvati jkunu suġġetti għal sanzjonijiet xierqa meta ma jwettqux il-verifiki skond l-Artikoli 23, 24 u 25.
Artikolu 27
L-Istati Membri għandhom jiżguraw ta’ l-anqas li l-membri u l-azzjonisti ta’ ditti approvati ta’ awdituri u l-membri tal-korpi amministrattivi, ta’ tmexxija u ta’ sorveljanza ta’ dawn id-ditti li personalment ma jissodisfawx il-kondizzjonijiet preskritti fl-Artikoli 3 sa 19 fi Stat Membru partikolari ma jindaħlux fl-esekuzzjoni ta’ verifiki tal-kontijiet f’xi mod li jipperikola l-indipendenza tal-persuni naturali li jivverifikaw id-dokumenti msemmijin fl-Artikolu 1(1) f’ isem dawk id-ditti ta’ awdituri.
TAQSIMA IV Pubbliċità
Artikolu 28
1. Stati Membri għandhom jiżguraw li l-ismijiet u l-indirizzi kollha tal-persuni naturali u tad-ditti ta’ awdituri approvati minnhom li jwettqu verifiki statutorji tad-dokumenti msemmijin fl-Artikolu 1(1) ikunu magħmula disponibbli għall-pubbliku.
2. Barra minn hekk, dawn li ġejjin għandhom ikunu disponibbli għall-pubbliku fir-rigward ta’ kull ditta approvata ta’ awdituri: (a) l-ismijiet u l-indirizzi tal-persuni naturali msemmijin fl-Artikolu 2(1)(b) (i); u
(b) l-ismijiet u l-indirizzi tal-membri jew azzjonisti tad-ditta ta’ awdituri;
(ċ) l-ismijiet u l-indirizzi tal-membri tal-korp amministrattiv jew ta’ tmexxija tad-ditta ta’ awdituri.
3. Meta persuna naturali titħalla twettaq verifiki statutorji tad-dokumenti msemmijin fl-Artikolu 1(1) fil-każ ta’ kumpannija skond il-kondizzjonijiet imsemmijin fl-Artikoli 20, 21 u 22, il-paragrafu 1 ta’ dan l-Artikolu għandu japplika. Il-kategorija ta’ kumpanniji jew ditti jew il-korpi ta’ intrapriżi li għalihom titħalla ssir verifika bħal din għandha, madankollu, tkun indikata.
TAQSIMA V Dispożizzjonijiet finali
Artikolu 29
Il-Kumitat ta’ Kuntatt stabbilit bl-Artikolu 52 tad-Direttiva 78/660/KEE għandu wkoll: (a) jiffaċilita, bla ħsara għall-Artikoli 169 u 170 tat-Trattat, l-applikazzjoni armonizzata ta’ din id-Direttiva permezz ta’ laqgħat regolari li jittrattaw b’mod partikolari, il-problemi prattiċi li jqumu in-konnessjoni ma’ l-applikazzjoni tagħha;
(b) jagħti parir lill-Kummissjoni, jekk meħtieġ, dwar żidiet jew emendi għal din id-Direttiva.
Artikolu 30
1. L-Istati Membri għandhom idaħħlu fis-seħħ qabel l-1 ta’ Jannar 1988 il-liġijiet, ir-regolamenti u d-dispożizzjonijiet amministrattivi neċessarji għalihom biex iħarsu din id-Direttiva. Huma għandhom minnufih jinfurmaw lill-Kummisjoni b’dan.
2. L-Istati Membri jistgħu jiddisponu li d-dispożizzjonijiet imsemmijin fil-paragrafu 1 m’għandhomx japplikaw sa l-1 ta’ Jannar 1990.
3. L-Istati Membri għandhom jiżguraw li jikkomunikaw lill-Kummissjoni t-test tad-dispożizzjonijiet prinċipali ta’ liġi nazzjonali li huma jadottaw fil-qasam kopert minn din id-Direttiva.
4. L-Istati Membri għandhom jiżguraw ukoll li jikkomunikaw, lill-Kummissjoni, listi ta’ l-eżamijiet organizzati jew rikonoxxuti skond l-Artikolu 4.
Artikolu 31
Din id-Direttiva hi indirizzata lill-Istati Membri.
Wara li kkunsidra r-Regolament tal-Kunsill (KEE) Nru 136/66 tat-22 ta’ Settembru, 1966 dwar l-organizzazzjoni komuni tas-suq fiż-żjut u x-xaħmijiet [1], kif l-aħħar emendat bir-Regolament (KEE) Nru 2260/84 [2] u b’mod partikolari Artikolu 5(4) ta’ dan,
Wara li kkunsidra l-proposta mill-Kummissjoni,
Billi Artikolu 5 tar-Regolament Nru 136/66/KEE jdaħħal sistema ta’ għajnuna għall-produzzjoni taż-żejt taż-żebbuġa; billi din l-għajnuna għar-rigward żoni b’żebbuġ ta’ ċerta data tingħata lil produtturi li huma membri ta’ organizzazzjonijiet tal-produtturi speċifikati f’Artikolu 20ċ (1) tar-Regolament Nru 136/66/KEE u li l-produzzjoni medja tagħhom hija ta’ l-anqas 100 kilogramm ta’ żejt għal kull sena ta’ bejgħ u lil produtturi oħra fuq il-bażi tal-għadd u l-potenzjal ta’ produzzjoni ta’ siġar taż-żebbuġ u l-ġabriet minn dawn is-siġar, kif deċiż bi qbil ma’ metodu komuni, u bil-kundizzjoni li ż-żebbuġ prodott ikun ġie effettivament maqtugħ;
Billi, sakemm ikun stabbilit ir-reġistru tal-kultivazzjoni taż-żebbuġ, għajnuna għall-produtturi konċernati għandha tkun kalkolata fuq il-bażi tal-medja ta’ l-ammonti miġbura mis-siġar taż-żebbuġ;
Billi, biex ikun żgurat it-tħaddim xieraq tas-sistema ta’ għajnuna, huwa meħieġ li jkunu deċiżi t-tipi ta’ żejt taż-żebbuġa li għalihom tingħata għajnuna;
Billi, biex ikun żgurat it-tħaddim xieraq tas-sistema tal-għajnuna, għandhom ikunu elenkati d-drittijiet u l-obbligi ta’ dawk kollha konċernati, jiġifieri organizzazzjonijiet tal-produtturi u assoċjazzjonijiet ta’ organizzazzjonijiet tal-produtturi kif ukoll l-Istati Membri;
Billi l-assoċjazzjonijiet ta’ organizzazzjonijiet tal-produtturi taż-żejt taż-żebbuġa msemmija f’Artikolu 20ċ (2) ta’ l-imsemmi Regolament għandhom ikunu magħmula minn għadd minimu ta’ gruppi jew ikunu jirrappreżentaw perċentwal minimu ta’ produzzjoni nazzjonali; billi dawn il-għadd jew perċentwali minimi għandhom ikunu iffissati f’livelli li jkunu jippermettu t-twettiq b’mod effettiv tal-kordinament speċjali u xogħol ta’ verifika li huwa l-obbligu ta’ assoċjazzjonijiet bħal dawn;
Billi Artikolu 20ċ ta’ l-imsemmi Regolament jispeċifika li organizzazzjonijiet tal-produtturi u assoċjazzjonijiet ta’ organizzazzjonijiet tal-produtturi għandhom iwettqu ċerti xogħlijiet ta’ verifika u kordinament; billi għalhekk għandha tkun imfissra n-natura preċiża ta’ dawn ix-xogħlijiet;
Billi fl-interessi ta’ l-amministrazzjoni xierqa, organizzazzjonijiet tal-produtturi u assoċjazzjonijiet tagħhom għandhom japplikaw għand l-awtoritajiet nazzjonali kompetenti għal għarfien fi żmien biżżejjed qabel il-bidu tas-sena ta’ bejgħ; billi l-Istat Membru konċernat għandu jiddeċiedi dwar l-applikazzjoni tagħhom fi żmien raġonevoli;
Billi, bi qbil ma’ Artikolu 20d (1) ta’ l-imsemmi Regolament, perċentwali ta’ l-għajnuna jista’ jinżamm biex jikkontribwixxi lejn l-ispiża magħmula minn organizzazzjonijiet tal-produtturi jew assoċjazzjonijiet tagħhom biex jagħmlu l-verifiki; billi għandhom jittieħdu passi biex ikun żgurat li s-somom miżmuma jintużaw biss għall-iffinanzjar tax-xogħlijiet li għalihom jipprovdi Artikolu 20ċ (1) u (2) ta’ l-imsemmi Regolament;
Billi Artikolu 20d (2) ta’ l-imsemmi Regolament jipprovdi li assoċjazzjonijiet biss għandhom jikkwalifikaw għal ħlas bil-quddiem fuq l-ammont tal-għajnuna; billi għal raġunijiet ta’ tmexxija soda dan il-ħlas bil-quddiem ma għandhux jaqbeż ċertu perċentwali ta’ l-ammont tal-għajnuna;
Billi, biex ikun żgurat it-tħaddim xieraq tas-sistema ta’ għajnuna għall-produzzjoni għal produtturi li jagħmlu parti minn organizzazzjonijiet tal-produtturi, għandha ssir dispożizzjoni biex isir biss ħlas ta’ għajnuna fir-rigward il-kwantitajiet miksuba f’imtieħen approvati; billi, għall-finijiet ta’ din l-approvazzjoni, l-imtieħen konċernati għandhom iwettqu ċerti kundizzjonijiet;
Billi l-għajnuna fil-kwistjoni hija ta’ vantaġġ konsiderevoli għal produtturi taż-żejt u tirrappreżenta piż finanzjarju fuq il-Komunità; billi biex ikun garanit li l-għajnuna tingħata biss fir-rigward żejt li jikkwalifika għaliha, għandha ssir dispożizzjoni għal sistema xierqa ta’ verifiki amministrattivi;
Billi, fl-interessi ta’ l-amministrazzjoni xierqa tas-sistema ta’ għajnuna, għandha ssir dispożizzjoni għall-Istati Membri biex jistabbilixxu l-kwantità ta’ żejt taż-żebbuġa eliġibbli għal għajnuna f’każi fejn ikun hemm dubju dwar il-produzzjoni effettiva tal-produttur taż-żebbuġ;
Billi l-esperjenza wrietli, minkejja l-għadd kbir ta’ verifiki speċifiċi introdotti, l-għadd ta’ produtturi li kellhom ikunu ikkontrollati jagħmel diffiċli l-iċċekkjar u l-verifika dettaljati u effettivi; billi huwa meħtieġ li dawn id-diffikultajiet ikunu riżolti bit-twaqqif f’kull Stat Membru ta’ fajl kompjuterizzat li jkun fih it-tagħrif meħtieġ biex jiffaċilita l-verifika u l-kxif malajr ta’ irregolaritajiet,
ADOTTA DAN IR-REGOLAMENT
Artikolu 1
Mis-sena ta’ bejgħ 1984/85, ir-regoli ġenerali elenkati f’dan ir-Regolament japplikaw għall-għoti tal-għajnuna għall-produzzjoni taż-żejt taż-żebbuġa msemmi f’Artikolu 5 tar-Regolament Nru 136/66/KEE.
3. L-għajnuna għandha tingħata fuq applikazzjoni mill-partijiet konċernati lill-Istat Membru li fih iż-żebbuġ ikun ġie prodott.
4. Fil-każ ta’ produtturi taż-żebbuġ li huma membri ta’ xi organizzazzjoni tal-produtturi kif speċifikat f’Artikolu 20ċ (1) tar-Regolament Nru 136/66/KEE u li l-produzzjoni medja tagħhom ma tkunx anqas minn 100 kilogramm ta’ żejt taż-żebbuġa għal kull sena ta’ bejgħ, tingħata l-għajnuna, bi qbil mat-tieni inċiż ta’ Artikolu 5(2) ta’ dak ir-Regolament, fir-rigward il-kwantità ta’ żejt effettivament prodott f’mitħna approvata, bla ħsara għal Artikolu 7.
Fil-każ ta’ produtturi oħra taż-żebbuġ, l-għajnuna tingħata bi qbil mat-tieni inċiż ta’ Artikolu 5(2) tar-Regolament Nru 136/66/KEE u tkun ugwali għal dik li tirriżulta mill-applikazzjoni ta’ żebbuġ u żejt miġbura, iffissati skond il-metodu komuni li għalih jipprovdi Artikolu 18 għall-għadd ta’ siġar taż-żebbuġ fi produzzjoni.
5. Għas-snin ta’ bejgħ 1984/85 u 1985/86, Stati Membri produtturi jiddeċiedu liema produtturi taż-żebbuġ li l-produzzjoni medja tagħhom tkun ta’ l-anqas 100 kilogramma ta’ żejt għal kull sena ta’ bejgħ li huma intitolati għal għajnuna mogħtija skond il-kwantità ta’ żejt effettivament prodott bl-applikazzjoni taż-żebbuġ miġbur u taż-żejt miġbur iffissati skond Artikolu 18 għall-għadd ta’ siġar taż-żebbuġ fi produzzjoni.
6. Qabel il-31 ta’ Marzu, 1986 il-Kunsill, waqt li jaġixxi b’maġġoranza kwalifikata fuq proposta mill-Kummissjoni, jistabilixxi l-kriterji li għandhom ikunu applikati mis-sena ta’ bejgħ 1986/87 il quddiem biex ikunu deċiżi liema produtturi taż-żebbuġ għandhom medja ta’ produzzjoni ta’ mill-anqas ta’ 100 kilogramma ta’ żejt kull sena ta’ bejgħ.
Artikolu 3
1. Kull produttur taż-żebbuġ, fil-bidu ta’ kull sena ta’ bejgħ u qabel data li għandha tkun stabbilita, jibgħat lill-awtoritajiet kompetenti ta’ l-Istat Membru konċernat dikjarazzjoni dwar il-kultivazzjoni li jkun fiha, fl-ewwel okkażjoni li tintbagħat:
- partikolaritajiet tas-siġar taż-żebbuġ imkabbra u l-lokalità tagħhom,
- kopja tad-dikjarazzjoni mibgħuta għall-fini ta’ ġbir tar-reġistru tal-kultivazzjoni taż-żebbuġ. Fir-rigward tal-Greċja u sakemm ir-reġistru tal-kultivazzjoni taż-żebbuġ ikun inġabar mill-Istat Membru, din id-dikjarazzjoni tista’ titbiddel b’dik imsemmija f’Artikolu 1(1) tar-Regolament (KEE) Nru 1590/83.
2. Għas-snin ta’ wara ta’ bejgħ kull kabbar taż-żebbuġ, qabel data li għandha tkun stabbilita, jibgħat dikjarazzjoni supplimentari li fiha jindika kull tibdil li jkun seħħ jew li jiddikjara li d-dikjarazzjoni tiegħu ta’ qabel dwar il-produzzjoni tkun għadha tapplika.
3. Produtturi taż-żebbuġ li huma membri ta’ organizzazzjoni tal-produtturi, sa data li għandha tkun stabbilita, jibagħtu lill-organizzazzjoni li tagħha huma membri applikazzjoni individwali għall-għajnuna li tipprovdi prova li ż-żebbuġ ikun ġie mgħaffeġ jew fattura ta’ bejgħ għaż-żebbuġ jew iż-żewġ dokumenti.
4. Il-produtturi taż-żebbuġ li għalihom jirreferi l-paragrafu 3 jibagħtu d-dikjarazzjoni dwar il-kultivazzjoni u l- applikazzjoni għall-għajnuna permezz ta’ l-organizzazzjoni tagħhom.
Organizzazzjonijiet tal-produtturi jinnotifikaw lill-Istat Membru konċernat bl-ismijiet tal-produtturi taż-żebbuġ li għalihom jirreferi t-tieni subparagrafu.
6. Fil-każ ta’ produtturi taż-żebbuġ li ma jkunux membri ta’ organizzazzjoni tal-produtturi, id-dikjarazzjoni dwar il-kultivazzjoni mibgħuta individwalment tgħodd bħala applikazzjoni għall-għajnuna sakemm tkun supplimentata qabel data li għandha tkun stabbilita minn:
- dikjarazzjoni li għas-sena ta’ bejgħ fil-kwistjoni huma jkunu ħasdu ż-żebbuġ tagħhom, u
- tagħrif dwar l-użu maħsub għaż-żebbuġ.
7. Produtturi taż-żebbuġ li jonqsu li jikkonformaw ma’ l-obbligi mniżżla f’dan l-Artikolu jkunu miċħuda l-għajnuna.
Artikolu 4
1. Mingħajr preġudizzju għall-ħtiġijiet l-oħra ta’ Artikolu 20ċ (1) tar-Regolament Nru 136/66/KEE organizzazzjoni tal-produtturi tista’ ma tingħatax għarfien taħt dak ir-Regolament kemm-il darba:
(a) ma tkunx tikkonsisti, fil-każ ta’ organizzazzjonijiet li jipproduċu u jkabbru l-valur tas-suq taż-żebbuġ u ż-żejt taż-żebbuġa, f’ta’ l-anqas 700 produttur taż-żebbuġ; jew
(b) ma tkunx tikkonsisti, f’każi oħra, f’ta’ l-anqas 1200 produttur taż-żebbuġ; jekk organizzazzjoni waħda jew aktar li tkun tipproduċi u tkabbar il-valur tas-suq taż-żebbuġ u taż-żejt taż-żebbuġa tkun membru ta’ l-organizzazzjoni fil-kwistjoni, il-produtturi konċernati jitqiesu individwalment għall-finijiet tal-kalkolu tal-għadd minimu ta’ produtturi meħtieġa; jew
(ċ) ma tkunx tirrappreżenta ta’ l-anqas 25 % tal-produtturi taż-żebbuġ jew tal-produzzjoni taż-żejt taż-żebbuġa fir-reġjun ekonomiku li fih tkun twaqqfet.
2. Dawn li ġejjin biss jistgħu jagħmlu parti minn organizzazzjoni tal-produtturi: produtturi taż-żebbuġ li jkunu sidien ta’ masġar taż-żebbuġ li jkunu jisfruttaw jew produtturi taż-żebbuġ li jkunu ilhom jisfruttaw masġar taż-żebbuġ għal żmien ta’ mill-anqas tliet snin.
Għal din il-fini, produtturi taż-żebbuġ jibagħtu lill-organizzazzjonijiet tal-produtturi li tagħhom ikunu membri t-tagħrif meħtieġ biex ikun stabbilit li huma persuni li jisfruttraw masġar taż-żebbuġ u tagħrif dwar kull bidla li tkun seħħet mill-applikazzjoni tagħhom għal sħubija.
3. Għall-finijiet ta’ dan ir-Regolament, "reġjun ekonomiku" jfisser reġjun li, skond kriterji li għandhom ikunu ffissati mill-Istat Membru konċernat, ikollu kundizzjonijiet simili ta’ produzzjoni mil-lat ta’ tkabbir taż-żebbuġ.
4. L-Istati Membri jieħdu l-azzjoni meħtieġa biex iħajjru t-twaqqif ta’ gruppi tal-produtturi kif speċifikat fir-Regolament (KEE) Nru 1360/78 [4] jew ta’ organizzazzjonijiet oħra li jipproduċu u jkabbru l-valur tas-suq taż-żebbuġ u żejt taż-żebbuġa li jistgħu jiġu rikonoxxuti bħala organizzazzjonijiet tal-produtturi għall-finijiet ta’ dan ir-Regolament.
Artikolu 5
1. Organizzazzjonijiet tal-produtturi li jixtiequ jiksbu għarfien mill-bidu tas-sena ta’ bejgħ japplikaw għand l-awtorità kompetenti ta’ l-Istat Membru konċernat mhux katar tard mit-30 ta’ Ġunju tas-sena ta’ qabel ta’ bejgħ.
2. Sal-15 ta’ Ottubru, wara li tkun irċeviet l-applikzzjoni, sa l-aktar tard, l-awtorità kompetenti, wara li tivverifika jekk l-organizzazzjoni tilħaqx il-ħtiġijiet ta’ Artikolu 20ċ (1) tar-Regolament Nru 136/66/KEE u ta’ Artikolu 4, tiddeċiedi dwar l-applikazzjoni u tinnotifika minnufih lill-organizzazzjoni konċernata u lill-Kummissjoni.
L-għarfien jidħol fis-seħħ mill-bidu tas-sena ta’ bejgħ li tiġi wara dik li fiha tkun saret l-applikazzjoni.
3. Organizzazzjonijiet rikonoxxuti tal-produturi jiddikjaraw sat-30 ta’ Ġunju ta’ kull sena lill-awtorità kompetenti kull tibdil magħmul fl-istrutturi minn meta kisbu l-għarfien tagħhom jew mill-aħħar dikjarazzjoni annwali u jirrappurtaw kull notifika ta’ irtirar ta’ jew applikazzjoni għal sħubija li jirċievu.
L-awtorità kompetenti tiżgura, fuq il-bażi ta’ din id-dikjarazzjoni u ta’ kull stħarriġ xieraq, jekk il-kundizzjonijiet għal għarfien komplewx ikunu mħarsa.
Jekk ma jkunux baqgħu aktar imħarrsa jew jekk l-istruttura ta’ organizzazzjoni ma tkunx tippermetti li l-produzzjoni tal-membri tagħha tkun verifikata, l-awtorità kompetenti għandha, mingħajr dewmien u sa l-aktar tard qabel il-bidu tas-sena li jkun imiss ta’ bejgħ, tirtira l-għarfien u tinnotifika lill-Kummissjoni bid-deċiżjoni li tagħmel dwar dan.
Artikolu 6
1. Organizzazzjonijiet rikonoxxuti tal-produtturi:
- jagħmlu d-dikjarazzjonijiet dwar il-kultivazzjoni tal-membri tagħhom kollha bi qbil ma’ Artikolu 3(1),
- jagħmlu l-verifiki fuq il-post dwar it-tagħrif mogħti f’perċentwali li għandu jkun stabbilit ta’ dawn id-dikjarazzjonijiet,
- jibagħtu darba fix-xahar f’formola komuni addattata għall-ipproċessar tal-kompjuter kif provdut f’Artikolu 16 l-applikazzjonijiet għall-għajnuna tal-membri tagħhom. Tintalab għajnuna għall-kwantità prodotta minn dawk il-membri li jkunu temmew il-produzzjoni tagħhom taż-żejt, bil-kundizzjoni li l-verifiki speċifikati f’Artikolu 8 jkunu saru u jkunu twettqu l-obbligi li jirriżultaw.
L-applikazzjonijiet marbuta mal-produzzjoni ta’ sena waħda ta’ bejgħ għandhom, fuq piena li jitħallew barra, jintbagħtu qabel data li trid tkun speċifikata.
2. F’każi fejn organizzazzjoni tal-produtturi tkun tagħmel sehem minn assoċjazzjoni ta’ dawk l-organizzazzjonijiet, id-dikjarazzjonijiet dwar il-kultivazzjoni u l-applikazzjonijiet għall-għajnuna tal-produtturi membri għandhom jintbagħtu mill-assoċjazzjoni.
Artikolu 7
F’każi fejn produttur taż-żebbuġ li huwa membru ta’ organizzazzjoni tal-produtturi
- ikun kera wkoll imsaġar taż-żebbuġ għal perjodu ta’ anqas minn tliet snin,
- ikun biegħ jew parti mill-produzzjoni tiegħu taż-żebbuġ jew kollha kemm hi, u
- ikun issieħeb fl-organizzazzjoni matul is-sena ta’ bejgħ,
Artikolu 8
1. Qabel tintbagħat l-applikazzjoni għall-għajnuna kull organizzazzjoni tal-produtturi tivverifika l-kwantità ta’ żejt taż-żebbuġa li għaliha saret applikazzjoni għall-għajnuna minn kull wieħed mill-membri tagħha. Għall-finijiet ta’ din il-verifika l-organizzazzjoni tiċċekkja b’mod partikolari:
- li l-produzzjoni ta’ żebbuġ dikjarata minn kull produttur bħala li kien ġie ppressat f’mitħna approvata tkun taqbel mad-dettalji mogħtija fid-dikjarazzjoni tiegħu dwar il-kultivazzjoni, fuq il-bażi ta’ kriterji li għandhom ikunu stabbiliti,
- li d-dettalji mogħtija minn kull produttur għall-kwantitajiet ta’ żebbuġ ippressat u l-kwantitajiet ta’ żejt miksub ikunu jikkorrispondi mal-kwantitajiet ta’ żebbuġ u żejt dikjarati fir-reġistri tal-ħażna ta’ l-imtieħen approvati.
2. L-organizzazzjonijiet tal-produtturi jibagħtu l-files dwar il-membri tagħhom lill-awtoritajiet kompetenti ta’ l-Istat Membru konċernat fil-każi li ġejjin:
- fejn id-dettalji li għalihom jirreferi l-ewwel inċiż tal-paragrafu 1 jidhru li ma jkunux jaqblu wara li l-organizzazzjoni tkun akkwistat id-dokumenti kollha ta’ sostenn u kull tagħrif li jista’ jintuża biex tkun stabbilita l-kwantità prodotta,
- fejn id-dettalji li għalihom jirreferi t-tieni inċiż tal-paragrafu 1 jidhru li ma jkunux jikkorrispondu,
- fejn id-dettalji tad-dikjarazzjoni dwar il-kultivazzjoni ma jkunux jikkorrispondu mas-sitwazzjoni żvelata mill-iċċekkjar.
Artikolu 9
1. Mingħajr preġudizzju għall-ħtiġijiet ta’ Artikolu 20ċ (2) tar-Regolament Nru 136/66/KEE assoċjazzjoni tista’ ma tkun rikonoxxuta jekk ma tkunx magħmula minn mill-inqas 10 organizzazzjonijiet tal-produtturi rikonoxxuti taħt Artikolu 5 jew għadd ta’ organizzazzjonijiet li jkunu jagħmlu tajjeb għal ta’ l-anqas 5 % taż-żejt taż-żebbuġa prodott fl-Istat Membru konċernat.
Iżda, l-organizzazzjonijiet tal-produtturi li jiffurmaw assoċjazzjoni għandhom ikunu magħmula minn żewġ reġjuni ekonomiċi jew aktar.
2. Id-dispożizzjonijiet dwar l-għarfien u l-irtirar imniżżla f’Artikolu 5 japplikaw ukoll għal assoċjazzjonijiet. Artikolu 10
L-assoċjazzjonijiet speċifikati f’Artikolu 20ċ (2) tar-Regolament Nru 136/66/KEE:
- jikkordinaw l-attivitajiet ta’ l-organizzazzjonijiet li minnhom huma magħmula u jiżguraw li dawn l-attivitajiet jaqblu mad-dispożizzjonijiet ta’ dan ir-Regolament, u b’mod partikolari jivverifikaw direttament u bi qbil ma’ perċentwali li għandu jkun stabbilit il-mod li bih isir l-iċċekkjar speċifikat f’Artikoli 6 u 8,
- jibagħtu lill-awtoritajiet kompetenti d-dikjarazzjonijiet dwar il-kultivazzjoni u l-applikazzjonijiet għall-għajnuna mgħoddija lilhom mill-organizzazzjonijiet li minnhom huma magħmula,
- jirċievu mill-Istat Membru konċernat ħlasijiet bil-quddiem tal-għajnuna għall-produzzjoni, kif imsemmi f’Artikolu 12, u l-bilanċ tal-għajnuniet, u minnufih jaqsmuhom bejn il-produtturi li huma membri ta’ l-organizzzzjonijiet li minnhom huma magħmula.
Artikolu 11
1. L-ammont ts-somma miżmuma li għaliha jirreferi Artikolu 20d (1) tar-Regolament (KEE) Nru) 136/66 jintuża bil-mod li ġej:
(a) somma li għandha tkun deċiża titħallas lil kull assoċjazzjoni fuq il-bażi tal-għadd ta’ membri ta’ l-organizzazzjonijiet tal-produtturi li minnhom hija magħmula;
(b) il-bilanċ jitħallas lill-organizzazzjonijiet kollha tal-produtturi fuq il-bażi ta’:
- l-għadd ta’ applikazzjonijiet għall-għajnuna individwali mibgħuta lil kull organizzazzjoni mill-membri tagħha,
- iċċekkjar li jkun sar skond il-proċedura tal-għajnuna.
2. L-Istati Membri li fihom huwa prodott iż-żejt taż-żebbuġa jiżguraw li s-somom mgħoddija lill- assoċjazzjonijiet u lil organizzazzjonijiet tal-produtturi fl-applikazzjoni tal-paragrafu 1 jintużaw minnhom biss għall-iffinanzjar ta’ l-attivitajiet li għalihom huma responsabbli taħt dan ir-Regolament.
3. Jekk is-somom ma jintuzawx, kollha kemm huma jew parti minnhom, kif speċifikat fil-paragrafu 2, għandhom jitħallsu lura lill-Istati Membri konċernati, u jitnaqqsu mill-ispiża finanzjata mill-EAGGF.
4. Biex ikun faċilitat it-tħaddim ta’ ssoċjazzjonijiet u organizzazzjonijiet tal-produtturi, l-Istati Membru huma awtorizzati li jħallsuhom, fil-bidu ta’ kull sena ta’ bejgħ, ħlas bil-quddiem li għandu jkun kalkolat fuq il-bażi ta’ rata uniformi skond l-għadd ta’ membri.
5. Stati Membri produtturi jistabilixxu regoli dwar l-allokazzjoni tal-għajnuna u l-limiti ta’ żmien għal ħlas lil produtturi taż-żebbuġ.
Artikolu 12
1. Stati Membri produtturi ikunu awtorizzati li jħallsu lil assoċjazzjonijiet ta’ organizzazzjonijiet tal-produtturi ħlas bil-quddiem fuq l-ammont ta’ għajnuniet mitluba.
2. Matul is-snin ta’ bejgħ 1984/85, 1985/86 u 1986/87, il-ħlas bil-quddiem li għalih jirreferi l-paragrafu 1 lil kull produttur m’għandux jaqbeż:
- l-ammont li jirriżulta mill-applikazzjoni tal-ġbir ta’ żebbuġ u ta’ żejt iffissat skond Artikolu 18, mal-għadd ta’ siġar taż-żebbuġ fi produzzjoni kif dikjarat fid-dikjarazzjoni dwar il-kultivazzjoni, jew l-ammont li jirriżulta mill-kwantità msemmija fl-applikazzjoni jekk dik il-kwantità tkun anqas minn dik li għaliha hemm referenza hawn fuq, jew
- 50 % ta’ l-ammont li jirriżulta mill-medja tal-għajnuniet effettivament imħallsa matul is-sentejn preċedenti ta’ bejgħ.
Artikolu 13
1. Stati Membri japprovaw biss imtieħen li s-sidien tagħhom:
(a) ikunu bagħtu lill-Istat Membru relevanti, bi qbil ma’ regoli li għandhom ikunu deċiżi, it-tagħrif kollu dwar it-tagħmir tekniku u l-kapaċità effettiva tal-pressa u kull tibdil f’dan it-tagħrif;
(b) ikunu qablu li ssirilhom kull verifika li għaliha tipprovdi l-proċedura tal-għajnuna, li jaċċettaw fuq il-postijiet tagħhom kull mezz ta’ kontroll meqjus meħtieġ u li jippermettu kull iċċekkjar tal-kontijiet tagħhom;
(ċ) ma jkunux ġew soġġetti, matul is-sena preċedenti ta’ bejgħ, għal proċeduri dwar irregolaritajiet innotati matul verifiki magħmula bis-saħħa ta’ Artikolu 14 u bis-saħħa ta’ dan l-Artikolu fir-rigward l-approvazzjoni għas-sena ta’ bejgħ 1984/85;
- ma jkunux ġew soġġetti għal proċeduri għal irregolaritajiet innotati matul verifiki magħmula għas-sena ta’ bejgħ 1983/84 bis-saħħa ta’ Artikoli 7 u 9 tar-Regolament (KEE) Nru 2959/82 [5], u
- ma kellhomx l-applikazzjoni tagħhom irtirata għal perjodu li jestendi lil hinn mill-31 ta’ Ottubru, 1984 skond dak ir-Regolament;
(d) jaqblu li jżommu reġistri komuni dwar ħażniet skond kriterji li għandhom ikunu stabbiliti.
2. Stati Membri jivverifikaw qabel jagħtu l-approvazzjoni jekk il-kundizzjonijiet għal approvazzjoni jkunux ġew imħarsa, u b’mod partikolari jivverifikaw fuq il-post it-tagħmir tekniku u l-kapaċità effettiva tal-pressa ta’ l-imtieħen.
3. Matul is-snin ta’ bejgħ 1984/85 u 1985/86, l-Istati Membri konċernati jistgħu jagħtu approvazzjoni proviżorja lill-mitħna involuta malli tintbagħat l-applikazzjoni għall-approvazzjoni li jkun fiha t-tagħrif li għalih jirreferi l-paragrafu 1.
Approvazzjoni proviżorja bħal din issir definittiva malli l-Istat Membru konċernat ikun żgura li huma rispettati l-kundizzjonijiet għal approvazzjoni mniżżla fil-paragrafu 1.
Jekk jinstab li xi waħda mill-kundizzjonijiet speċifikati fil-paragrafu 1 ma tkunx ġiet imwettqa, l-approvazzjoni proviżorja tkun irtirata.
4. F’każi fejn waħda mill-kundizzjonijiet għal approvazzjoni mniżżla fil-paragrafu 1 ma tkunx għadha aktar imwettqa, l-approvazzjoni tkun irtirata għal perjodu skond il-gravità tan-nuqqas.
5. F’każi fejn l-approvazzjoni tkun irtirata bi qbil mal-paragrafi 3 u 4, ebda applikazzjoni ġdida għal approvazzjoni ma tista’ tingħata f’xi żmien matul il-perjodu ta’ l-irtirar:
- lill-istess persuna naturali jew persuna legali li tkun tħaddem il-mitħna fil-kwistjoni, jew
- lil xi persuna naturali jew persuna legali li tkun tixtieq tħaddem il-mitħna fil-kwistjoni, sakemm dik il-persuna ma turix, għas-sodisfazzjon tal-Membru konċernat, li l-applikazzjoni għal approvazzjoni ġdida ma tkunx maħsuba biex tiskappa s-sanzjoni imposta.
Artikolu 14
1. Kull Stat Membru produttur japplika sistema ta’ verifiki biex jiżgura li l-prodott li dwaru l-għajnuna tingħata jkun eliġibbli għal dik l-għajnuna.
2. Stati Membri produtturi jivverifikaw l-attivitajiet ta’ kull organizzazzjoni tal-produtturi u assoċjazzjoni u, b’mod partikolari, li t-tħaddim tal-verifika jkun twettaq minn dawn il-korpi.
3. Matul is-sena ta’ bejgħ u matul il-perjodu ta’ l-ippressar taż-żejt b’mod partikolari, Stati Membri produtturi jagħmlu verifiki fuq il-post ta’ l-attivitajiet u r-reġistri ta’ ħażna ta’ perċentwali li għandu jkun deċiż ta’ mtieħen approvati.
L-imtieħen magħżula għandhom ikunu rappreżentattivi tal-kapaċità ta’ l-ippressar ta’ żona ta’ produzzjoni.
4. Fil-każ taż-żejt taż-żebbuġa mfisser fil-punt wieħed ta’ l-Anness li jinsab mar-Regolament Nru 136/66/KEE u prodott minn produtturi li ma humiex membri ta’ organizzazzjoni tal-produtturi, l-iċċekkjar isir permezz ta’ kampjuni fuq il-post u għandhom jivverifikaw:
- li d-dikjarazzjonijiet dwar il-kultivazzjoni huma eżatti,
- li żebbuġ maħsud għandu jintuża biex jipproduċi żejt u, jekk hu possibbli, li jkun ġie effettivament ipproċessat f’żejt.
Il-verifiki jsiru fuq perċentwali ta’ produtturi li għandu jkun stabbilit fuq il-bażi tad-daqsijiet ta’ l-imsaġar b’mod partikolari.
5. Għal dan l-iċċekkjar u verifiki Stati Membri jużaw fost oħrajn il-files bit-tagħrif kompjuterizzat kif hemm provdut f’Artikolu 16.
Dawn il-files jintużaw biex jiggwidaw t-tħaddim tal-verifika li għandu jsir skond il-paragrafi 1 sa 4.
Artikolu 15
1. Stati Membri jiddeċiedu l-kwantità ta’ żejt eliġibbli għal għajnuna fuq il-bażi ta’ l-applikazzjonijiet mibgħuta skond Artikoli 3 u 6, billi jagħtu kas tal-fatti relevanti, u b’mod partikolari l-iċċekkjar u l-verifiki kollha li għalihom jipprovdi dan ir-Regolament.
Il-kwantità ta’ żejt taż-żebbuġa li għaliha jirreferi l-punt 4 ta’ l-Anness li jinsab mar-Regolament Nru 136/66/KEE li għaliha l-għajnuna tista’ tingħata tkun deċiża fuq il-bażi ta’ produzzjoni tat-tip ta’ żejt imfisser fil-punt 1 ta’ dak l-Anness.
2. Fil-każ ta’ produtturi li l-files tagħhom ikunu ntbagħtu lil Stat Membru mill-organizzazzjoni tagħhom bi qbil ma’ Artikolu 8(2) huwa jiddeċiedi l-kwantità ta’ żejt li għaliha tingħata l-għajnuna. 3. Fejn il-verifiki speċifikati f’Artikoli 13 u 14 ma jikkonfermawx iċ-ċifri fir-reġistri tal-ħażna ta’ mitħna approvata, l-Istat Membru konċernat, mingħajr preġudizzju għal kull sanzjoni li tista’ tkun imposta fuq il-mitħna, jiddeċiedi, għal kull produttur li jkun membru ta’ organizzazzjoni li kellha ż-żebbuġ tagħha ppressat fil-mitħna fil-kwistjoni, il-kwantità ta’ żejt li għaliha tingħata l-għajnuna.
4. Għall-fini li tkun deċiża l-kwantità eliġibbli għal għajnuna f’każi koperti mill-paragrafi 2 u 3, l-Istat Membru b’mod partikolari, juża l-ammont miġbur ta’ żebbuġ u l-ammont miġbur ta’ żejt iffissati bi qbil mal-metodu komuni ta’ Artikolu 18.
Artikolu 16
1. Kull Stat Membru produttur jfassal u jżomm aġġornati files permanenti kompjuterizzati ta’ tagħrif dwar produzzjoni taż-żebbuġ u taż-żejt taż-żebbuġa.
2. Dawn il-files għandu jkun fihom ta’ l-anqas it-tagħrif li ġej:
(a) għal kull produttur taż-żebbuġ u għal kull sena ta’ bejgħ li għaliha jkun għamel applikazzjoni għal għajnuna:
- it-tagħrif li jkun hemm fid-dikjarazzjoni dwar il-kultivazzjoni kif hemm provdut fl-Artikolu 3,
- il-kwantitajiet ta’ żejt prodotti li għalihom tkun saret applikazzjoni għal għajnuna għall-produzzjoni u l-kwantitajiet li għalihom tkun titħallas għajnuna,
- it-tagħrif li jirriżulta mill-verifiki fuq il-post magħmula fuq il-produttur taż-żebbuġ;
(b) għal organizzazzjonijiet tal-produtturi u assoċjazzjonijiet ta’ organizzazzjonijiet tal-produtturi, it-tagħrif kollu meħtieġ biex ikunu verifikati l-attivitajiet tagħhom b’konnessjoni mas-sistema preżenti ta’ għajnuna kif ukoll ir-riżultati tal-verifiki magħmula mill-Istati Membri;
(ċ) għall-imtieħen taż-żejt u għal kull sena ta’ bejgħ it-tagħrif li jidher fir-reġistri tal-ħażna, tagħrif dwar it-tagħmir tekniku u l-kapaċità ta’ l-ippressar u r-riżultati tal-verifiki magħmula skond dan ir-Regolament;
(d) l-ammont annwali indikattivi ta’ ġbir għal kull żona omoġenea ta’ produzzjoni.
Artikolu 17
1. Il-files li għalihom jirreferi Artikolu 16 ikunu kunfidenzjali.
Dawn li ġejjin ikollhom aċċess għalihom:
- l-awtoritajiet nazzjonali li għandhom is-setgħa mill-Istat Membru,
- Impjegati tal-Kummissjoni b’koperazzjoni ma’ l-uffiċjali kompetenti ta’ l-Istati Membri u bi qbil mar-Regolament (KEE) Nru 729/70 [6], kif l-aħħar emendat bir-Regolament (KEE) Nru 3509/80 [7], b’mod partikolari dwar il-proċeduri mniżżla,
- organizzazzjonijiet tal-produtturi u l-assoċjazzjonijiet tagħhom, fir-rigward ta’ l-aspetti li l-Istati Membri jqisu meħtieġa biex jivverifikaw b’mod effettiv il-membri eżistenti rispettivi tagħhom.
2. Il-files tat-tagħrif imhejjija u s-sistemi ta’ proċessar użati biex ikunu ċċekkjati għandhom ikunu kompatibbli mas-sistemi kompjuterizzati wżati minn kull Stat Membru produttur għar-reġistru tal-kultivazzjoni taż-żebbuġ.
Artikolu 18
L-ammont ta’ żebbuġ miġbur u l-ammont ta’ żejt miġbur imsemmija fit-tieni inċiż ta’ l-ewwel subparagrafu ta’ Artikolu 5(2) tar-Regolament Nru 136/66/KEE jkunu ffissati skond żoni ta’ produzzjoni omoġenji, mhux aktar tard mill-31 ta’ Mejju ta’ kull sena, fuq il-bażi taċ-ċifri provduti mill-Istati Membri produtturi mhux aktar tard mit-30 ta’ April ta’ kull sena.
Artikolu 19
Regoli dettaljati għall-applikazzjoni ta’ dan ir-Regolament ikunu adottati bi qbil mal-proċedura mniżżla f’Artikolu 38 tar-Regolament Nru 136/66/KEE.
Dawn li ġejjin għandhom ikunu ffissati bi qbil ma’ l-istess proċedura:
- l-ammont li jinġabar li għalih jirreferi Artikolu 18
- is-somma li għaliha jirreferi Artikolu 11(1)(a).
Artikolu 20
Biex tkun żgurata transizzjoni bla xkiel mill-arranġamenti fis-seħħ fil-preżent għal dawk stabbiliti taħt dan ir-Regolament, il-Kummissjoni tista’ tiddeċiedi dwar kull miżura meħtieġa għas-sena ta’ bejgħ 1984/85 bi qbil mal-proċedura li għaliha jirreferi Artikolu 38 tar-Regolament Nru 136/66/KEE.
Artikolu 21
Qabel it-tmiem tat-tielet sena ta’ l-applikazzjoni ta’ dan ir-Regolament, il-Kummissjoni tgħaddi lill-Kunsill rapport dwar it-tħaddim ta’ l-arranġamenti mniżżla f’dan ir-Regolament akkumpanjat bil-proposti li jagħtu s-setgħa lill-Kunsill li jirrevedi l-arranġamenti.
Artikolu 22
L-Istati Membri jinnotifikaw lill-Kummissjoni bil-miżuri meħuda skond dan ir-Regolament.
Artikolu 23
Dan ir-Regolament jidħol fis-seħħ fil-jum li fih ikun ippublikat fil-Ġurnal Uffiċjali tal-Komunitajiet Ewropej.
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment l-Artikolu 43 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi, biex tagħmel is-salvagwardji tas-saħħa offruti lill-konsumatur uniformi, id-Direttiva 64/433/KEE [4], kif l-aħħar emendata bid-Direttiva 83/90/KEE [5], ipprovdiet għall-implimentazzjoni ta’ l-ispezzjonijiet tas-saħħa u l-kontrolli fir-rigward tal-laħam frisk li x’aktarx ikun involut fil-kummerċ intra-Kommunitarju;
Billi, biex tissalvagwardja s-saħħa umana u ta’ l-annimali fil-Komunità, id-Direttiva 72/462/KEE [6], kif l-aħħar emendata bid-Direttiva 83/91/KEE [7], tipprovdi għall-kontrolli tas-saħħa li għandhom jitwettqu mill-awtoritajiet kompetenti ta’ l-Istati Membri fuq l-importazzjoni tal-laħam frisk u għall-ispezzjonijiet li għandhom jitwettqu mill-veterinarji esperti ta’ l-Istati Membri u l-Kummissjoni fil-pajjiżi terzi esportaturi;
Billi d-Direttiva 64/433/KEE għandha x’taqsam biss ma’ laħam frisk li x’aktarx ikun involut f’kummerċ inta-Kummunitarju; billi, madankollu, l-awtoritajiet ta’ l-Istati Membri introduċew il-kontrolli nazzjonali għal laħam frisk intiż biss għas-suq nazzjonali;
Billi d-Direttiva tal-Kunsill 71/118/KEE [8], kif l-aħħar emendata bid-Direttiva 84/642/KEE [9], tagħmel dispożizzjoni għall-ispezzjonijiet ta’ saħħa u għall-kontrolli ta’ laħam tat-tjur frisk;
Billi dawn l-ispezzjonijiet ta’ saħħa u kontrolli jagħtu lok għall-ġbir ta’ miżati li huma fil-preżent iffinanzjati b’metodi differenti fl-Istati Membri individwali; billi dawn id-differenzi jistgħu jaffetwaw il-kundizzjonijiet ta’ kompetizzjoni bejn linji ta’ produzzjoni li huma fil-parti kbira tagħhom koperti b’organizzazzjonijiet komuni tas-swieq;
Billi, biex tirrimedja din is-sitwazzjoni, regoli armonizzati fuq l-iffinanzjament ta’ l-imsemmija spezzjonijiet tas-saħħa u kontrolli għandhom ikunu stabbiliti;
Billi, minħabba d-dispożizzjonijiet u l-proċeduri amministrattivi ta’ maniġjar nazzjonali u finanzjar, perijodu iżjed ta’ sentejn għandu jkun mogħti biex jippermetti lir-Repubblika Ħellenika tapplika l-mekkaniżmu neċessarju għall-ġbir tal-miżati li għandhom x’jaqsmu ma l-ispezzjonijiet u l-kontrolli,
ADOTTA DIN ID-DIRETTIVA:
Artikolu 1
1. Mill-1 ta’ Jannar 1986 l-Istati Membri għandhom jassiguraw li:
- miżati miġbura meta l-annimali riferuti fil-paragrafu 2 huma maqtula għall-ispejjeż li jirriżultaw mill-ispezzjonijiet tas-saħħa u l-kontrolli,
- biex mill-banda waħda tassigura ekwivalenza fit-trattament kif ipprovdut fl-Artikolu 15 tad-Direttiva 71/118/KEE u mill-banda l-oħra tkopri l-ispejjeż li hemm ipprovduti fid-Direttiva 72/462/KEE, dispożizzjoni tkun magħmula għall-ġbir ta’ miżata fuq il-laħam riferut f’dawk id-Direttivi li hu importat minn pajjiżi terzi,
- kwalunkwe rifużjoni diretta jew indiretta tal-miżati hu pprojbit.
1. Il-Kunsill, jaġixxi b’maġġoranza kwalifikata fuq proposta mill-Kummissjoni għandu, qabel l-1 ta’ Jannar 1986, jieħu deċiżjoni fuq il-livell standard jew il-livelli tal-miżati riferuti fl-ewwel żewġ inċiżi ta’ l-Artikolu 1(1) u fuq ir-regoli dettaljati u l-prinċipji għall-implimentazzjoni ta’ din id-Direttiva, u fuq eċċezzjonijiet possibli. Madanakollu, il-livelli tal-miżati għandhom ikunu miġbura għal-laħam li ġej minn biċċeriji li mhumiex approvati skond id-Direttiva 64/433/KEE m’għandhomx ikunu ffissati ħlief inkonnessjoni ma’ l-adozzjoni mill-Kunsill qabel id-data tar-regoli ta’ spezzjoni għal dak il-laħam.
2. L-Istati Membri għandhom ikunu awtorizzati li jiġbru ammont li jeċċedi l-livell jew livelli riferuti fil-paragrafu 1 dejjem jekk il-miżata totali miġbura għal kull Stat Membru tibqa’ inqas minn jew daqs il-figura reali għall-ispejjeż ta’ l-ispezzjoni.
Artikolu 3
Qabel l-1 ta’ Jannar 1990 il-Kummissjoni għandha tissottometti rapport fuq l-esperjenza akkwistata, flimkien mall-proposti għall-emendi possibbli għall-Artikoli msemmijin fuq.
Artikolu 4
L-Istati Membri għandhm iġibu fis-seħħ il-liġijiet, ir-regolamenti u d-dispożizzjonijiet amministrattivi neċessarji biex ikunu konformi ma’ din id-Direttiva mhux iktar tard mill-1 ta’ Jannar 1986. Huma għandhom jinfurmaw lill-Kummissjoni b’dan.
Madankollu, ir-Repubblika Ħellenika għandu jkollha żmien addizzjonali ta’ sentejn biex tikkonforma mad-dispożizzjonijiet l-oħrajn.
Artikolu 5
Din id-Direttiva hija indirizzata lill-Istati Membri.
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi, skond it-Trattat, it-trattament diskriminatorju kollu bbażat fuq iċ-ċittadinanza fir-rigward ta l-istabbiliment u l-provvista ta servizzi huwa pprojbit mit-tmiem tal-perjodu transitorju; billi l-prinċipju ta’ dan it-trattament ibbażat fuq iċ-ċittadinanza japplika, b’mod partikolari, għall-għoti ta kull awtorizzazzjoni meħtieġa għall-prattika ta’ ċerti attivitajiet, u anke għar-reġistrazzjoni ma jew sħubija ma organizzazzjonijiet jew korpi professjonali;
Billi jidher madanakollu mixtieq li li ċerti dispożizzjonijiet jiġu introdotti sabiex jiffaċilitaw l-eżerċizzju effettiv tad-dritt ta stabbiliment;
Billi, skond l-Artikolu 54(3) (h) tat-Trattat, l-Istati Membri huma meħtieġa li ma jagħtux ebda forma ta’ għajnuna li x’aktarx tiddistorċi l-kondizzjonijiet ta stabbiliment;
Billi f’ċerti Stati Membri l-aċċess għal ċerti attivitajiet fil-qasam tal-farmaċija huwa, minbarra l-għoti tad-diploma, ċ-ċertifikat jew kwalifika formali oħra rilevanti, suġġett għall-ħtieġa ta’ esperjenza professjonali addizzjonali; billi, ladarba m’għad hemm ebda konverġenza ta’ opinjonijiet bejn l-Istati Membri fuq dan il-punt, huwa mixtieq, sabiex jintgħelbu d-diffikultajiet, li tiġi rikonoxxuta bħala kondizzjoni suffiċjenti l-esperjenza prattika approprjata ta’ tul ekwivalenti akkwistata fi Stat Membru ieħor;
Billi, taħt il-politiċi nazzjonali tagħhom fl-isfera tas-saħħa pubblika, li jfittxu inter alia li jassiguraw it-tqassim soddisfaċenti ta’ prodotti mediċinali tul it-territorji kollha tagħhom, ċerti Stati Membri jirrestrinġu n-numru ta’ spiżjeriji ġodda li jistgħu jiġu stabbiliti, waqt li oħrajn ma adottaw l-ebda dispożizzjonijiet ta’ din ix-xorta; billi f’dawn iċ-ċirkostanzi huwa prematur li jiġi previst li l-effetti tar-rikonoxximent ta’ diplomi, ċertifikati u provi oħrajn ta’ kwalifiki formali fil-farmaċija għandhom jestendu wkoll għat-twettiq ta’ l-attivitajiet ta’ spiżjar bħala l-kontrollur ta’ spiżjerija miftuħa għall-pubbliku għal inqas minn tliet snin; billi din il-problema għandha tiġi eżaminata mill-ġdid mill-Kummissjoni u l-Kunsill fi żmien ċertu perjodu;
Billi, fir-rigward tal-pussess ta’ ċertifikat formali ta taħriġ, ladarba Direttiva dwar ir-rikonoxximent reċiproku ta diplomi ma timplikax neċessarjament ekwivalenza fit-taħriġ kopert minn dawn id-diplomi, l-użu ta’ dawn il-kwalifiki għandu jiġi awtorizzat biss fil-lingwa ta’ l-Istat Membru ta’ l-oriġini jew ta’ l-Istat Membru li minnu jkun ġej iċ-ċittadin barrani;
Billi, sabiex tiġi ffaċilitata l-applikazzjoni ta’ din id-Direttiva mill-awtoriajiet nazzjonali, l-Istati Membri jistgħu jippreskrivu illi, f’addizzjoni għal ċertifikati formali ta’ taħriġ, il-persuna li tissodisfa l-kondizzjonijiet ta’ taħriġ meħtieġa b’din id-Direttiva għandha tipprovdi ċertifikat mill-awtoritajiet kompetenti tal-pajjiż ta’ l-oriġini jew tal-pajjiż li tiġi minnu li jiddikjara li dawn iċ-ċertifikati ta’ taħriġ huma dawk koperti bid-Direttiva;
Billi din id-Direttiva ma taffetwax id-dispożizzjonijiet stabbiliti bil-liġi, b’regolament jew b’azzjoni amministrattiva fl-Istati Membri li jipprojbixxu kumpanniji milli jipprattikaw ċerti attivitajiet jew jimponu fuqhom ċerti kondizzjonijiet għal din il-prattika;
Billi huwa diffiċli li jiġi stmat sa fejn ir-regoli mmirati għall-faċilitazzjoni tal-libertà ta’ l-ispiżjara biex jipprovdu servizzi jista fil-present ikun approprjat; billi, f’dawn iċ-ċirkostanzi, mhuwiex ta’ min jiġu adottati dawn ir-regoli għalissa;
Billi, fir-rigward tal-karattru tajjeb u tar-reputazzjoni tajba, għandha ssir distinzjoni bejn il-ħtiġiet li għandhom jiġi sodisfatti malli tinbeda l-professjoni u dawk li għandhom jiġu sodisfatti sabiex din tiġi pprattikata;
Billi, sa fejn huma kkonċernati l-attivitajiet ta’ persuni impjegati, ir-Regolament tal-Kunsill (KEE) Nru 1612/68 tal-15 ta’ Ottubru 1968 dwar il-libertà tal-moviment għall-ħaddiema fil-Komunità [5] ma jistabbilixxi ebda dispożizzjonijiet speċifiċi li jirrelataw mal-karattru tajjeb jew ir-reputazzjoni tajba, id-dixxiplina professjonali jew l-użu ta titolu għall-professjonijiet koperti; billi, skond l-Istat Membru individwali, dawn ir-regoli huma jew jistgħu jkunu applikabbli kemm għall-persuni impjegati kif ukoll għal dawk impjegati għal rashom; billi l-attivitajiet soġġetti fl-Istati Membri għall-pussess ta diploma, ċertifikat jew prova oħra ta’ kwalifika formali fil-farmaċija huma mwettqa kemm minn persuni impjegati kif ukoll minn dawk li jaħdmu għal rashom, jew mill-istess persuni fiż-żewġ kapaċitajiet matul il-karriera professjonali tagħhom; billi, sabiex jiġi inkoraġġit kemm jista jkun il-moviment ħieles ta’ dawk il-persuni professjonali fil-Komunità, jidher għalhekk neċessarju li l-applikazzjoni ta’ din id-Direttiva tiġi estiża għal persuni impjegati.
ADOTTA DIN ID-DIRETTIVA:
L-Artikolu 1
L-Artikolu 2
1. Kull Stat Membru għandu jirrikonoxxi d-diplomi, iċ-ċertifikati u provi oħrajn ta kwalifiki formali stabbiliti fl-Artikolu 4 mogħtija lil ċittadini ta Stati Membri minn Stati Membri oħrajn skond l-Artikolu 2 tad-Direttiva 85/432/KEE billi jagħti lil dawn il-kwalifiki, fir-rigward tad-dritt ta’ aċċess għal u t-twettiq ta’ l-attivitajiet imsemmija fl-Artikolu 1, l-istess effett fit-territorju tiegħu bħal dawk id-diplomi, iċ-ċertifikati u kwalifiki formali oħrajn, elenkati fl-Artikolu 4, li huwa stess jagħti.
2. Madanakollu, l-Istati Membri m’għandhomx għalfejn japplikaw id-diplomi, ċ-ċertifikati u ċertifikati formali oħrajn imsemmija fil-paragrafu 1 fir-rigward ta l-istabbiliment ta spiżjeriji ġodda miftuħa għall-pubbliku. Għall-iskopijiet ta’ l-applikazzjoni ta’ din id-Direttiva, l-ispiżjeriji li ilhom jaħdmu għal inqas minn tliet snin għandhom ukoll jitqiesu bħala ġodda.
Ħames snin wara d-data stipulata fl-Artikolu 19(1), il-Kummissjoni għandha tissottometti rapport lill-Kunsill dwar il-mod li bih l-Istati Membri jkunu implimentaw is-subparagrafu preċedenti u dwar il-possibbilità li jiġu estiżi l-effetti tar-rikonoxximent reċiproku tad-diplomi, ċ-ċertifikati u ċertifikati formali oħrajn imsemmija fil-paragrafu 1. Hija għandha tagħmel kull propost approprjat.
L-Artikolu 3
1. B’deroga mill-Artikolu 2 u mingħajr preġudizzju għall-Artikolu 45 ta’ l-Att ta’ l-Adeżjoni ta’ l-1979, ir-Repubblika Ellenika m’ għandhiex tkun meħtieġa tapplika kif stabbilit fl-Artikolu 2 d-diplomi, ċ-ċertifikati u kwalifiki formali oħrajn mogħtija minn Stati Membri oħrajn ħlief fil-kas tat-twettiq bħala persuna impjegata skond ir-Regolament (KEE) Nru 1612/68 ta’ l-attivitajiet imsemmija fl-Artikolu 1.
Sakemm ir-Repubblika Ellenika tagħmel użu minn din id-deroga u mingħajr preġudizzju għall-Artikolu 45 ta’ l-Att ta’ l-Adeżjoni ta’ l-1979, l-Istati Membri l-oħrajn m’għandhomx ikunu meħtieġa japplikaw kif stabbilit fl-Artikolu 2 għaċ-ċertifikati msemmija fl-Artikolu 4(d) ħlief fil-każ tat-twettiq bħala persuna impjegata skond ir-Regolament (KEE) Nru 1612/68 ta’ l-attivitajiet imsemmija fl-Artikolu 1.
2. Għaxar snin wara d-data stipulata fl-Artikolu 19, il-Kummissjoni għandha tissottometti lill-Kunsill il-proposti approprjati sabiex testendi l-effetti tar-rikonoxximent reċiproku ta’ diplomi, ċertifikati u kwalifiki formali oħrajn bl-iskop li jiġi ffaċilitat l-eżerċizzju effettiv tad-dritt ta’ stabbiliment bejn ir-Repubblika Ellenika u l-Istati Membri l-oħrajn. Il-Kunsill għandu jaġixxi fuq dawn il-proposti skond il-proċedura stabbilita fit-Trattat KEE.
L-Artikolu 4
Id-diplomi, ċ-ċertifikati u provi oħrajn ta’ kwalifiki formali msemmija fl-Artikolu 2 huma li ġejjin:
(a) fil-Belġju:
Le diplôme légal de pharmacien/het wettelijk diploma van apoteker (id-diploma legali fil-farmaċija) mogħtija mill-fakultajiet tal-mediċina u l-farmaċija ta’ l-Universitajiet, mill-bord ta’ l-eżamijiet Ċentrali jew mill-bords ta’ l-eżamijiet ta’ l-Istat għall-edukazzjoni universitarja;
(b) fid-Danimarka:
Bevis for bestaaet farmaceutisk kandidateksamen (iċ-ċertifikat tal-farmaċija ta’ l-università);
(ċ) fir-Repubblika Federali tal-Ġermanja:
(1) Zeugnis ueber die staatliche Pharmazeutische Pruefung (iċ-ċertifikat ta’ l-eżami ta’ l-Istat fil-farmaċija) mogħti mill-awtoritajiet kompetenti;
(2) Ċertifikati mill-awtoritajiet kompetenti tar-Repubblika Federali tal-Ġermanja li jiddikjaraw li d-diplomi mogħtija wara t-8 Mejju 1945 mill-awtoritajiet kompetenti tar-Repubblika Demokratika tal-Ġermanja huma rikonoxxuti bħala ekwivalenti għal dawk imsemmija fil-punt 1 hawn fuq;
(d) fil-Greċja:
Πιατοποιητικό των αρμοδίων αρχών, ικανότητας άσκησης της φαρμακευτικής, χορηγούμενο μετά κρατική εξέταση(iċ-ċertifikat li juri l-kompetenza fit-twettiq ta’ l-attività ta’ spiżjar/a) maħruġ mill-awtoritajiet kompetenti wara eżami ta’ l-Istat;
(e) fi Franza:
Id-diploma ta’ l-Istat fil-farmaċija mogħtija mill-universitajiet jew id-diploma ta’ l-Istat ta’ Dottorat fil-farmaċija mogħtija mill-universitajiet;
(f) fl-Irlanda:
Iċ-ċertifikat ta’ Spiżjar Farmaċewtiku Reġistrat;
(g) fl-Italja:
Id-diploma jew ċertifikat li jagħti d-dritt li wieħed jipprattika l-farmaċija, ottenut billi wieħed jgħaddi mill-eżami ta l-Istat;
(h) fil-Lussemburgu:
Id-diploma ta’ l-Istat fil-farmaċija mogħtija mill-Bord ta’ l-Eżamijiet ta’ l-Istat u ffirmata mill-Ministru Nazzjonali għall-Edukazzjoni;
(i) fl-Olanda:
Het getuigschrift van met goed gevolg afgelegd apothekersexamen (iċ-ċertifikat tal-farmaċija ta’ l-università);
(j) fir-Renju Unit:
Iċ-ċertifikat ta’ Spiżjar Farmaċewtiku Reġistrat.
L-Artikolu 5
Fejn, fi Stat Membru, l-aċċess għal jew it-twettiq ta’ waħda mill-attivitajiet imsemmija fl-Artikolu 1 ma jkunux soġġetti biss għall-pussess ta’ diploma, ċertifikat jew kwalifika formali oħra msemmija fl-Artikolu 4 iżda ukoll għall-ħtieġa ta’ esperjenza professjonali addizzjonali, dak l-Istat għandu jaċċetta bħala prova suffiċjenti f’dan ir-rigward ċertifikat maħruġ mill-awtoritajiet kompetenti ta’ l-Istat Membru ta’ l-oriġini tal-persuna jew ta’ l-Istat Membru minn fejn ikun ġej, li juri li huwa wettaq l-attivitajiet imsemmija għal perjodu ekwivalenti fl-Istat Membru ta’ l-oriġini tiegħu jew fl-Istat Membru minn fejn ikun ġej.
Madanakollu, dan ir-rikonoxximent m’għandux japplika fir-rigward tal-perjodu ta’ sentejn ta’ esperjenza professjonali meħtieġa mill-Gran Dukat tal-Lussemburgu għall-għoti ta’ konċessjoni ta’ l-Istat għal spiżerija pubblika.
L-Artikolu 6
Id-diplomi, iċ-ċertifikati u l-kwalifiki oħrajn universitarja jew ekwivalenti fil-farmaċija li ġew mogħtija lill-ċittadini ta’ Stati Membri minn Stati Membri u li ma jissodisfawx il-ħtiġiet kollha ta’ taħriġ minimu stabbiliti fl-Artikolu 2 tad-Direttiva 85/432/KEE għandhom jiġu trattati bħal diplomi li jissodisfaw dawn il-ħtiġiet jekk:
u, f’ kull każ, jekk:
- dawn ikunu akkumpanjati minn ċertifikat li jiddikjara li t-titolari tagħhom kienu effettivament u legalment ingaġġati f’waħda mill-attivitajiet imsemmija fl-Artikolu 1(2) tad-Direttiva 85/432/KEE fi Stat Membru għal mill-inqas tliet snin konsekuttivi matul il-ħames snin li jippreċedu l-għoti taċ-ċertifikat, sakemm din l-attività tkun regolata f’dak l-Istat. IL-KAPITOLU IV
L-Użu ta’ titolu akkademiku
L-Artikolu 7
1. Mingħajr preġudizzju għall-Artikolu 14, l-Istati Membri ospitanti għandhom jassiguraw li ċittadini ta’ Stati Membri li jissodisfaw il-kondizzjonijiet stabbiliti fl-Artikoli 2, 5 u 6 jkollhom id-dritt li jużaw it-titolu akkademiku legali u, meta approprjat, l-abbrevjazzjoni tiegħu, ta’ l-Istat Membru ta’ l-oriġini tagħhom jew ta’ l-Istat Membru li jiġu minnu, fil-linġwa ta’ dak l-Istat. L-Istati Membri ospitanti jistgħu jeħtieġu li dan it-titolu jiġi segwit bl-isem u l-post ta’ stabbiliment jew bord ta’ l-eżami li jkun tah.
2. Jekk it-titolu akkademiku użat fl-Istat Membru ta’ l-oriġini, jew fl-Istat Membru li minnu jiġi ċ-ċittadin, ikun jista’ jiġi konfuż fl-Istat Membru ospitanti ma’ titolu li jkun jeħtieġ f’ dak l-Istat taħriġ addizzjonali li l-persuna kkonċernata ma tkunx ħadet, l-Istat Membru ospitanti jista’ jeħtieġ li din il-persuna tuża t-titolu użat fl-Istat Membru ta’ l-oriġini jew fl-Istat Membru li minnu tkun ġejja fi kliem addattat li għandu jiġi indikat mill-Istat Membru ospitanti.
L-Artikolu 8
1. Stat Membru ospitanti li jeħtieġ miċ-ċittadini tiegħu prova ta’ karattru tajjeb jew reputazzjoni tajba meta dawn jibdew għall-ewwel darba xi waħda mill-attivitajiet imsemmija fl-Artikolu 1 għandu jaċċetta bħala prova suffiċjenti, fir-rigward ta’ ċittadini ta’ Stati Membri oħrajn, ċertifikat maħruġ minn awtorità kompetenti fl-Istat Membru ta’ l-oriġini jew fi Stat Membru li minnu jiġi ċ-ċittadin barrani, li juri li l-ħtiġiet ta’ l-Istat Membru dwar il-karattru tajjeb jew ir-reputazzjoni tajba għall-bidu ta’ l-attività inkwistjoni jkunu ġew issodisfati.
2. Meta l-Istat Membru ta’ l-oriġini jew l-Istat Membru li minnu jkun ġej iċ-ċittadin barrani ma jeħtieġx prova ta’ karattru tajjeb jew ta’ reputazzjoni tajba minn persuni li jixtiequ jibdew l-attività inkwistjoni għall-ewwel darba, l-Istat Membru ospitanti jista’ jeħtieġ minn ċittadini ta’ l-Istat Membru ta’ l-oriġini jew ta’ l-Istat Membru minn fejn ikun ġej iċ-ċittadin barrani estratt mir-reġistru ġudizzjarju jew, fin-nuqqas ta’ dan, dokument ekwivalenti maħruġ minn awtorità kompetenti fl-Istat Membru ta’ l-oriġini jew l-Istat Membru minn fejn ikun ġej iċ-ċittadin barrani.
4. L-Istati Membri għandhom jassiguraw il-kunfidenzjalità ta’ l-informazzjoni li tintbagħat.
L-Artikolu 9
1. Meta, fi Stat Membru ospitanti, dispożizzjonijiet stabbiliti bil-liġi, b’regolament jew b’ azzjoni amministrattiva jkunu fis-seħħ u jistabilixxu ħtiġiet dwar il-karattru tajjeb jew ir-reputazzjoni tajba, inklużi dispożizzjonijiet għal azzjoni dixxiplinarja fir-rigward ta’ kondotta ħażina serja professjonali jew l-arrest għal reati kriminali u li jirrigwardaw it-twettiq ta’ xi attivitajiet imsemmija fl-Artikolu 1, l-Istat Membru ta’ l-oriġini jew l-Istat Membru li minnu jiġi ċ-ċittadin barrani għandu jgħaddi lill-Istat Membru ospitanti l-informazzjoni kollha neċessarja li tirrigwarda miżuri jew azzjoni dixxiplinarja ta’ natura professjonali jew amministrattiva fir-rigward tal-persuna kkonċernata, jew pieni kriminali imposti fuqha fit-twettiq tal-professjoni tagħha fl-Istat Membru ta’ l-oriġini jew l-Istat Membru li tiġi minnu.
2. Jekk l-Istat Membru ospitanti jkollu tagħrif dettaljat ta’ materja serja li, qabel l-istabbiliment f’dak l-Istat tal-persuna inkwistjoni, tkun seħħet barra t-territorju tiegħu u x’ aktarx taffetwa t-twettiq fit-territorju tiegħu ta’ l-attività kkonċernata, dan jista’ jinforma l-Istat Membru ta’ l-oriġini jew l-Istat Membru li minnu jiġi ċ-ċittadin barrani.
L-Istat Membru ta’ l-oriġini jew l-Istat Membru li minnu jiġi ċ-ċittadin barrani għandu jivverifika l-eżattezza tal-fatti jekk dawn x’aktarx jaffetwaw f’dak l-Istat Membru it-twettiq ta’ l-attività inkwestjoni. L-awtoritajiet f’ dak l-Istat għandhom jiddeċiedu dwar in-natura u l-kobor ta’ l-investigazzjonijiet li għandhom isiru u għandhom jinformaw lill-Istat Membru ospitanti b’ kull azzjoni konsegwenzjali li huma jieħdu fir-rigward ta’ l-informazzjoni li huma jkunu għaddew skond il-paragrafu 1.
3. L-Istati Membri għandhom jiżguraw il-kunfidenzjalità ta’ l-informazzjoni li tintbagħat.
L-Artikolu 10 Meta Stat Membru ospitanti jeħtieġ miċ-ċittadini tiegħu li jixtiequ jibdew jew iwettqu xi waħda mill-attivitajiet imsemmija fl-Artikolu 1, ċertifikat ta’ saħħa fiżika jew mentali, dak l-Istat għandu jaċċetta bħala prova suffiċjenti ta’ dan, il-preżentazzjoni tad-dokument meħtieġ fl-Istat Membru ta’ l-oriġini jew fl-Istat Membru li minnu jiġi ċ-ċittadin barrani.
Meta l-Istat Membru ta’ l-oriġini jew l-Istat Membru li minnu jiġi ċ-ċittadin barrani ma jimponi l-ebda ħtieġa ta’ din in-natura fuq dawk li jixtiequ jibdew jew iwettqu l-attività inkwistjoni, l-Istat Membru ospitanti għandu jaċċetta minn dawn iċ-ċittadini ċertifikat maħruġ minn awtorità kompetenti f’dak l-Istat li jikkorrispondi maċ-ċertifikati maħruġa fl-Istat Membru ospitanti.
L-Artikolu 11
Id-dokumenti msemmija fl-Artikoli 8, 9 u 10 ma jistgħux jiġu ppreżentati iktar minn tliet xhur wara d-data tal-ħruġ tagħhom.
L-Artikolu 12
1. Il-proċedura għall-awtorizzazzjoni tal-persuna kkonċernata sabiex tibda xi waħda mill-attivtajiet imsemmija fl-Artikolu 1, skond l-Artikoli 8, 9 u 10, għandha tiġi kkompletata mill-aktar fis u mhux aktar tard minn tliet xhur wara s-sottomissjoni tad-dokumenti kollha li jirrigwardaw din il-persuna, mingħajr preġudizzju għal-dewmien li jirriżulta minn xi appell li jista’ jsir mal-kompletazzjoni ta’ din il-proċedura.
2. Fil-każijiet imsemmija fl-Artikoli 8(3) u 9(2), talba għall-eżami mill-ġdid għandha tissospendi l-perjodu stipulat fil-paragrafu 1.
Meta jiġi kkonsultat, l-Istat Membru ta’ l-oriġini jew l-Istat Membru li minnu jiġi ċ-ċittadin barrani għandu jagħti r-risposta tiegħu fi żmien tliet xhur.
Ma’ l-irċevuta tar-risposta jew fl-aħħar ta’ dak il-perjodu, l-Istat Membru ospitanti għandu jkompli bil-proċedura msemmija fil-paragrafu 1.
L-Artikolu 13
Meta Stat Membru ospitanti jeħtieġ miċ-ċittadini tiegħu proprji li jixtiequ jieħdu jew iwettqu xi waħda mill-attivitajiet imsemmija fl-Artikolu 1 li jieħdu ġurament jew jagħmlu dikjarazzjoni solenni u meta l-forma ta’ dan il-ġurament jew dikjarazzjoni ma tkunx tista’ tiġi użata minn ċittadini ta’ Stati Membri oħrajn, dak l-Istat Membru għandu jassigura li forma approprjata u ekwivalenti ta’ ġurament jew dikjarazzjoni tiġi offerta lill-persuni kkonċernati.
L-Artikolu 14
Meta fi Stat Membru ospitanti, l-użu ta’ titolu professjonali li jirrigwarda waħda mill-attivitajiet imsemmija fl-Artikolu 1 huwa rregolat, ċittadini ta’ Stati Membri li jissodisfaw il-kondizzjonijiet ta’ kwalifika professjonali stabbiliti fl-Artikoli 2, 5 u 6 għandhom ikunu intitolati għat-titolu professjonali ta’ l-Istat Membru ospitanti li f’dak l-Istat jikkorrispondi għal dawk il-kondizzjonijiet, u għandhom jużaw l-abbrevjazzjoni tiegħu.
L-Artikolu 15
1. L-Istati Membri għandhom jieħdu l-miżuri neċessarji sabiex jippermettu lill-persuni kkonċernati li jottjenu l-informazzjoni dwar il-liġijiet tas-saħħa u s-sigurtà u, meta applikabbli, dwar l-etika professjonali ta’ l-Istat Membru ospitanti.
Għal dan l-iskop, l-Istati Membri jistgħu jistabilixxu ċentri ta’ informazzjoni li minnhom dawn il-persuni jistgħu jottjenu l-informazzjoni neċessarja. L-Istati Membri ospitanti jistgħu jeħtieġu lill-persuni kkonċernati sabiex jikkuntattjaw lil dawn iċ-ċentri.
2. L-Istati Membri jistgħu jistabilixxu ċ-ċentri msemmija fil-paragrafu 1 taħt il-protezzjoni ta’ l-awtoritajiet u l-korpi kompetenti li huma għandhom jinnominaw fil-perjodu stabbilit fl-Artikolu 19(1).
3. L-Istati Membri għandhom jaraw illi, meta approprjat, il-persuni kkonċernati jakkwistaw, fl-interess tagħhom u dak tal-klijenti tagħhom, it-tagħrif lingwistiku neċessarju għall-prattika tal-professjoni tagħhom fl-Istat Membru ospitanti.
L-Artikolu 16
Fil-każ ta’ dubji ġustifikati, l-Istat Membru ospitanti jista’ jeħtieġ mill-awtoritajiet kompetenti ta’ Stat Membru ieħor konferma ta’ l-awtentiċità tad-diplomi, ċertifikati u kwalifiki formali oħrajn maħruġa f’dak l-Istat Membru l-ieħor u msemmija fil-Kapitoli II u III, u wkoll konferma tal-fatt li l-persuna kkonċernata tkun issodisfat il-ħtiġiet kollha ta’ taħriġ stabbilit fid-Direttiva 85/432/KEE.
L-Artikolu 17
Fil-limitu taż-żmien stabbilit fl-Artikolu 19(1), l-Istati Membri għandhom jinnominaw l-awtoritajiet u l-korpi kompetenti sabiex joħorġu jew jirċievu d-diplomi, ċ-ċertifikati u kwalifiki formali oħrajn kif ukoll id-dokumenti u l-informazzjoni msemmija f’din id-Direttiva u għandhom minnufih jinformaw lill-Istat Membri l-oħrajn u lill-Kummissjoni b’ dan.
L-Artikolu 18
Din id-Direttiva għandha tapplika wkoll għal ċittadini ta’ Stati Membri li, skond ir-Regolament (KEE) Nru 1612/68, qed iwettqu jew sejrin iwettqu bħala persuni impjegati waħda mill-attivitajiet imsemmija fl-Artikolu 1. L-Artikolu 19
1. L-Istati Membri għandhom iġibu fis-seħħ il-miżuri neċessarja sabiex jikkonformaw ma’ din id-Direttiva qabel l-1 ta’ Ottubru 1987. Huma għandhom jinformaw minnufih lill-Kummissjoni b’dan.
2. L-Istati Membri għandhom jikkomunikaw lill-Kummissjoni t-test tad-dispożizzjonijiet prinċipali tal-liġi nazzjonali li huma jadottaw fil-qasam kopert minn din id-Direttiva.
L-Artikolu 20
Meta Stat Membru jiltaqa’ ma’ diffikultajiet kbar f’ċerti oqsma fl-applikazzjoni ta’ din id-Direttiva, il-Kummissjoni għandha teżamina dawn id-diffikultajiet flimkien ma’ dak l-Istat u għandha titlob l-opinjoni tal-Kumitat Farmaċewtiku stabbilit taħt id-Deċiżjoni 75/320/KEE [6].
Meta neċessarju, il-Kummissjoni għandha tissottometti proposti approprjati lill-Kunsill.
L-Artikolu 21
Din id-Direttiva hija indirizzata lill-Istati Membri.
ta’ l-20 ta’ Diċembru 1985 dwar il-koordinazzjoni ta’ liġijiet, regolamenti u dispożizzjonijiet amministrattivi li jirrelataw għal impriżi ta’ investiment kollettiv f’titoli trasferibbli (UCITS) (85/611/KEE)
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi l-liġijiet ta’ l-Istati Membri li għandhom x’jaqsmu ma’ impriżi ta’ investiment ivarjaw b’mod apprezzabbli minn Stat għall-ieħor, b’mod partikolari fir-rigward ta’ l-obbligi u l-kontrolli li huma imposti fuq dawk l-impriżi; billi dawk id-differenzi jwasslu għal distorsjoni tal-kondizzjonijiet ta’ kompetizzjoni bejn dawk l-impriżi u ma jassigurawx protezzjoni ekwivalenti għal titolari ta’ unitajiet;
Billi, waqt li jiġu kkunsidrati dawn l-objettivi, huwa mixtieq li jiġu stabbiliti regoli bażiċi komuni għall-awtorizzazzjoni, is-sorveljanza, l-istruttura u l-attivitajiet ta’ impriżi ta’ investiment kollettiv li jinstabu fl-Istati Membri u l-informazzjoni li huma għandhom jippubblikaw;
Billi l-applikazzjoni ta’ dawn ir-regoli komuni hija garanzija suffiċjenti biex impriżi ta’ investiment kollettiv li jinstabu fi Stati Membri, jiġu permessi soġġett għad-dispożizzjonijiet applikabbli li għandhom x’jaqsmu ma’ movimenti fil-kapital, li jdaħħlu fis-suq l-unitajiet tagħhom fi Stati Membri oħrajn mingħajr ma dawk l-Istati Membri l-oħrajn ma jkunu jistgħu jissuġġettaw lil dawk l-impriżi jew l-unitajiet tagħhom għal kull dispożizzjoni barra minn dispożizzjonijiet li, f’dawk l-Istati, ma jidħlux fil-qasam kopert minn din id-Direttiva; billi, madanakollu, jekk impriża ta’ investiment kollettiv li tinstab fi Stat Membru wieħed iddaħħal fis-suq l-unitajiet tagħha fi Stat Membru differenti għandha tieħu l-passi kollha neċessarja biex tassigura li titolari ta’ l-unitajiet f’dak l-Istat Membru l-ieħor jistgħu jeżerċitaw id-drittijiet finanzjari tagħhom hemmhekk bil-faċilità u huma pprovduti bl-informazzjoni neċessarja,
Billi l-koordinazzjoni tal-liġijiet ta’ l-Istati Membri għandha tkun limitata inizjalment għal impriżi ta’ investiment kollettiv barra minn dawk tat-tip "magħluqa" li jippromwovu l-bejgħ ta’ l-unitajiet tagħhom lill-pubbliku fil-Komunità u li l-uniku l-objettiv tagħhom hu l-investiment f’titoli trasferibbli (li huma essenzjalment titoli trasferibbli uffiċjalment elenkati fil-boroż jew swieq simili rregolati); billi r-regolament ta’ l-impriżi ta’ investiment kollettiv li mhumiex koperti b’din id-Direttiva joħloq varjetà ta’ problemi li għandhom jiġu ttrattati permezz ta’ dispożizzjonijiet oħrajn, u dawn l-impriżi ikunu għalhekk is-suġġett ta’ koordinazzjoni aktar tard; billi fl-istennija ta’ din il-koordinazzjoni kull Stat Membru jista’, inter alia, jistabbilixxi dawk il-kategoriji ta’ impriżi għal investiment kollettiv f’titoli trasferibbli (UCITS) esklużi mill-iskop ta’ din id-Direttiva minħabba l-investiment u l-poloz ta’ self tagħhom u jistabbilixxi dawk ir-regoli speċifiċi li huma soġġetti għalihom dawn l-UCITS fit-twettiq tan-negozju tagħhom fit-territorju tiegħu;
Billi l-marketing liberu ta’ l-unitajiet maħruġa minn UCITS awtorizzati li jinvestu sa 100 % ta’ l-assi tagħhom f’titoli trasferibbli maħruġa mill-istess korp (Stat, awtorità lokali, eċċ.) ma jistax ikollu l-effett dirett jew indirett li jiddisturba l-funzjoni tas-suq kapitali jew tal-finanjzament ta’ l-Istati Membri jew tal-ħolqien ta’ sitwazzjonijiet ekonomiċi simili għal dawk li l-Artikolu 68(3) tat-Trattat ifittex li jipprevjeni;
Billi għandu jittieħed kont tas-sitwazzjonijiet speċjali tas-swieq finanzjarji tar-Repubblika Ellenika u tar-Repubblika Portugiża, billi dawk il-pajjiżi jitħallew perijodu addizjonali biex fih jimplementaw din id-Direttiva,
ADOTTA DIN ID-DIRETTIVA:
IT-TAQSIMA I Id-dispożizzjonijiet ġenerali u l-qasam ta’ l-applikazzjoni
3. Dawn l-impriżi jistgħu jiġu kkostitwiti skond il-liġi, jew taħt it-liġi ta’ kuntratt (bħala fondi komuni amministrati minn kumpanniji ta’ amministrazzjoni) jew il-liġi dwar it-"trusts" (bħala unitajiet ta’ trust) jew taħt statut (bħala kumpanniji ta’ investiment).
Għall-iskopijiet ta’ din id-Direttiva "fondi komuni" għandhom ukoll jinkludu unitajiet ta’ trust.
4. Kumpanniji ta’ investiment li l-assi tagħhom huma investiti permezz ta’ l-intermedjarju ta’ kumpanniji sussidjarji prinċipalment ta’ xort’ oħra milli f’titoli trasferibbli m’għandhomx, madanakollu, ikunu suġġetti għal din id-Direttiva.
5. L-Istati Membri għandhom jipprojbixxu UCITS li huma soġġetti għal din id-Direttiva milli jittrasformaw irwieħhom f’impriżi ta’ investiment kollettiv li mhumiex koperti b’din id-Direttiva.
6. Soġġett għad-dispożizzjonijiet li jirregolaw il-movimenti tal-kapital u għall-Artikoli 44, 45 u 52(2), l-ebda Stat Membru ma jista’ japplika xi dispożizzjonijiet oħrajn huma x’inhuma, fil-qasam kopert minn din id-Direttiva għal UCITS li jinstabu fi Stat Membru ieħor jew għall-unitajiet maħruġa minn dawn l-UCITS, meta jdaħħlu fis-suq l-unitajiet tagħhom fit-territorju tiegħu.
7. Mingħajr preġudizzju għall-paragrafu 6, Stat Membru jista’ japplika għal UCITS li jinstabu fit-territorju tiegħu, ħtiġiet li huma aktar stretti minn, jew addizzjonali għal dawk stabbiliti fl-Artikolu 4 et seq. ta’ din id-Direttiva, sakemm dawn ikunu ta’ applikazzjoni ġenerali u ma jkunux f’kunflitt mad-dispożizzjonijiet ta’ din id-Direttiva.
L-Artikolu 2
- UCITS li l-unitajiet tagħhom, skond ir-regoli tal-fondi jew l-istrumenti ta’ inkorporazzjoni tal-kumpannija ta’ investiment, jistgħu jinbiegħu biss lill-pubbliku f’pajjiżi mhux membri;
- kategoriji ta’ UCITS preskritti mir-regolamenti ta’ l-Istati Membri li fihom dawn l-UCITS ikunu jinstabu, li għalihom ir-regoli stabbiliti fit-Taqsima V u l-Artikolu 36 huma inapproprjati invista ta’ l-investiment u l-poloz ta’ self tagħhom.
2. Ħames snin wara l-implimentazzjoni ta’ din id-Direttiva, il-Kummissjoni għandha tissottometti lill-Kunsill, rapport dwar l-implimentazzjoni tal-paragrafu 1 u, b’mod partikolari, tar-raba’ inċiż tiegħu. Jekk neċessarju, għandha tipproponi miżuri xierqa biex jiġi estiż l-iskop.
L-Artikolu 3
Għall-iskopijiet ta’ din id-Direttiva, UCITS għandha titqies li tinstab fl-Istat Membru li fih il-kumpannija ta’ investiment jew il-kumpannija ta’ amministrazzjoni ta’ l-unità ta’ trust ikollha l-uffiċju rreġistrat tagħha; l-Istat Membru għandu jeħtieġ li l-uffiċju ewlieni jkun jinstab fl-istess Stat Membru bħall-uffiċċju rreġistrat. IT-TAQSIMA II
L-Awtorizzazzjoni ta’ UCITS
L-Artikolu 4
1. L-ebda UCITS m’għandha twettaq attivitajiet sakemm ma tkunx ġiet awtorizzata mill-awtoritajiet kompetenti ta’ l-Istat Membru li tkun tinstab fih, hawnhekk iżjed ’il quddiem magħrufa bħala l-"awtoritajiet kompetenti".
Din l-awtorizzazzjoni għandha tkun valida għall-Istati Membri kollha.
2. Unità ta’ trust għandha tkun awtorizzata biss jekk l-awtoritajiet kompetenti jkunu approvaw il-kumpannija ta’ amministrazzjoni, ir-regoli dwar il-fondi u l-għażla ta’ depositarju. Kumpannija ta’ investiment għandha tkun awtorizzata biss jekk l-awtoritajiet kompetenti jkunu approvaw kemm l-istrumenti ta’ inkorporazzjoni tagħha u kemm l-għażla ta’ depositarju.
3. L-awtoritajiet kompetenti ma jistgħux jawtorizzaw UCITS jekk id-diretturi tal-kumpannija ta’ amministrazzjoni, tal-kumpannija ta’ investiment jew tad-depositarju ma jkunux ta’ reputazzjonitajba biżżejjed jew ma jkollhomx l-esperjenza meħtieġa għat-twettiq tad-doveri tagħhom. Għal dak l-iskop, l-ismijiet tad-diretturi tal-kumpannija ta’ amministrazzjoni, tal-kumpannija ta’ l-investiment u tad-depositarji u ta’ kull persuna li tilħaq minflokhom fil-kariga għandhom ikunu ikkomunikati minnufih lill-awtoritajiet kompetenti.
"Diretturi" għandha tfisser dawk il-persuni li, skond il-liġi jew l-istrumenti ta’ l-inkorporazzjoni, jirrappreżentaw lill-kumpannija ta’ l-amministrazzjoni, lill-kumpannija ta’ investiment jew lid-depositarju, jew li effettivament jiddeterminaw il-politika tal-kumpannija ta’ amministrazzjoni, il-kumpannija ta’ investiment jew id-depositarju.
4. La l-kumpannija ta’ amministrazzjoni u lanqas id-depositarju ma jistgħu jiġu ssostitwiti, u lanqas ma jistgħu r-regoli tal-fond jew l-istrumenti ta’ inkorporazzjoni tal-kumpannija ta’ investiment jiġu emendati, mingħajr l-approvazzjoni ta’ l-awtoritajiet kompetenti. IT-TAQSIMA III
Obbligi li jirrigwardaw l-istruttura ta’ unitajiet ta’ trust’
L-Artikolu 5
Kumpannija ta’ amministrazzjoni għandu jkollha riżorsi finanzjarji suffiċjenti għad-dispożizzjoni tagħha biex jgħinuha tikkonduċi n-negozju tagħha effettivament u tissodisfa l-impennji tagħha.
L-Artikolu 6
L-ebda kumpanija ta’ amministrazzjoni ma tista’ tingaġġa f’attvitajiet oħrajn barra mill-amministrazzjoni ta’ unitajiet ta’ trust u ta’ kumpanniji ta’ investiment.
L-Artikolu 7
1. L-assi ta’ unità ta’ trust għandhom ikunu fdati lil depositarju biex jinżammu fis-sigurtà.
2. Ir-responsabbiltà ta’ depositarju kif imsemmija fl-Artikolu 9 m’għandhiex tiġi effettwata bil-fatt li tkun fdat lil parti terza l-assi kollha jew parti minnhom biex jinżammu fis-sigurtà.
(d) jassigura li f’operazzjonijiet li jinvolvu l-assi ta’ unità ta’ trust kull konsiderazzjoni tkun mibgħuta lilu fil-limiti taż-żmien tas-soltu;
(e) jassigura li l-introjtu ta’ unità ta’ trust jiġi applikat skond il-liġi u r-regoli tal-fond;
L-Artikolu 8
1. Depositarju għandu jew ikollu l-uffiċċju rreġistrat tiegħu fl-istess Stat Membru bħal dak tal-kumpannija ta’ amministrazzjoni jew ikun stabbilit f’dak l-Istat Membru jekk l-uffiċċju rreġistrat tiegħu ikun fi Stat Membru ieħor.
2. Depositarju għandu jkun istituzzjoni li tkun suġġetta għall-kontroll pubbliku. Għandu wkoll iforni garanziji finanzjarji u professjonali biżżejjed biex ikun jista’ effettivament isegwi n-negozju tiegħu bħala depositarju u jissodisfa l-impenni inerenti f’dik il-funzjoni.
3. L-Istati Membri għandhom jiddeterminaw liema mill-kategoriji ta’ istituzzjonijiet imsemmija fil-paragrafu 2 għandhom ikunu eliġibbli li jkunu depositarji.
L-Artikolu 9
Depositarju għandu, skond il-liġi nazzjonali ta’ l-Istat li fih ikun jinstab l-uffiċċju rreġistrat ta’ kumpannija ta’ amministrazzjoni, jkun responsabbli lill-kumpannija ta’ amministrazzjoni u lit-titolari ta’ l-unitajiet għal xi telf soffert minnhom bħala riżultat tan-nuqqas mingħajr ġustifikazzjoni tiegħu li jwettaq l-obbligi tiegħu jew it-twettiq mhux xieraq tagħhom. Reponsabbiltà lil titolari ta’ unitajiet tista’ tkun invokata jew direttament jew indirettament permezz ta’ kumpannija ta’ amministrazzjoni, jiddependi min-natura ġuridika tar-relazzjoni bejn id-depositarju, il-kumpannija ta’ amministrazzjoni u t-titolari ta’ l-unitajiet.
L-Artikolu 10
1. L-ebda kumpannija singola ma għandha taġixxi kemm bħala kumpannija ta’ amministrazzjoni u kemm bħala depositarju.
2. Fil-kuntest tal-rwoli rispettivi tagħhom, il-kumpannija ta’ amministrazzjoni u d-depositarju għandhom jaġixxu indipendentament u biss fl-interess tat-titolari ta’ l-unitajiet.
L-Artikolu 11
Il-liġi jew ir-regoli tal-fond għandhom jistabilixxu l-kondizzjonijiet għas-sostituzzjoni tal-kumpannija amministrattiva u d-depositarju u r-regoli biex jassiguraw il-protezzjoni ta’ titolari ta’ unitajiet fil-każ ta’ din is-sostituzzjoni. IT-TAQSIMA IV
Obbligi li jirrigwardaw l-istruttura ta’ kumpanniji ta’ investiment u d-depositarji tagħhom
L-Artikolu 12
L-Istati Membri għandhom jiddeterminaw il-forma legali li kumpannija ta’ investiment għandha tieħu. Għandu jkollha kapital imħallas suffiċjenti biex tkun tista’ twettaq in-negozju tagħha effettivament u tissodisfa r-responsabbiltajiet tagħha.
L-Artikolu 13
L-ebda kumpannija ta’ investiment ma tista’ tingaġġa f’attivitajiet ta’ xort’ oħra minn dawk imsemmija fl-Artikolu 1(2).
L-Artikolu 14
1. L-assi ta’ kumpannija ta’ investiment għandhom ikunu fdati lil depositarju biex jinżammu fis-sigurtà.
2. Ir-responsabbiltà ta’ depositarju kif imsemmija fl-Artikolu 16 m’għandhiex tkun effetwata bil-fatt li tkun fdat lil parti terza l-assi kollha jew parti minnhom biex jinżammu fis-sigurtà tagħha.
3. Depositarju għandu, madanakollu:
(a) jassigura li l-bejgħ, il-ħruġ, ix-xiri mill-ġdid, il-fidwa u l-kanċellazzjoni ta’ unitajiet effetwati minn jew f’isem kumpannija jkunu mwettqa skond il-liġi u skond l-istrumenti ta’ inkorporazzjoni tal-kumpannija;
(ċ) jassigura li l-introjtu ta’ kumpannija jiġi applikat skond il-liġi u l-istrumenti ta’ inkorporazzjoni tagħha.
4. Stat Membru jista’ jiddeċiedi li kumpanniji ta’ investiment li jinstabu fit-territorju tiegħu li jqiegħdu fis-suq l-unitajiet tagħhom esklussivament permezz ta’ borża waħda jew aktar li fihom l-unitajiet tagħhom jiġu ammessi għal elenkar uffiċjali ma jkunux meħtieġa jkollhom depositarji fis-sens ta’ din id-Direttiva.
L-Artikoli 34, 37 u 38 m’għandhomx japplikaw għal dawn il-kumpanniji. Madanakollu, ir-regoli għall-valutazzjoni ta’ l-assi ta’ dawn il-kumpanniji għandhom jiġu ddikjarati fil-liġi jew fl-istrumenti ta’ l-inkorporazzjoni tagħhom.
5. Stat Membru jista’ jiddeċiedi li kumpanniji ta’ investiment li jinstabu fit-territorju tiegħu li jqiegħdu fis-suq mill-anqas 80 % ta’ l-unitajiet tagħhom permezz ta’ borża waħda jew aktar innominati fl-istrumenti ta’ l-inkorporazzjoni tagħhom m’għandhomx ikunu meħtieġa jkollhom depositarji fis-sens ta’ din id-Direttiva sakemm l-unitajiet tagħhom ikunu ammessi fl-elenkar uffiċjali fil-boroż ta’ dawk l-Istati Membri li fit-territorji tagħhom l-unitajiet ikunu mdaħħla fis-suq, u li kull operazzjoni li din il-kumpannija tista’ teffetwa barra l-boroż tiġi effettwata biss bil-prezzijiet tal-boroż. Strumenti ta’ l-inkorporazzjoni ta’ kumpannija għandhom jispeċifikaw il-borża fil-pajjiż tal-marketing li l-prezzijiet tagħha jiddeterminaw il-prezzijiet li bihom dik il-kumpannija teffetwa kull operazzjoni barra l-boroż f’dak il-pajjiż.
Stat Membru għandu jagħmel użu mill-għażla prevista fis-subparagrafu preċedenti biss jekk jikkunsidra li titolari ta’ l-unitajiet ikollhom protezzjoni ekwivalenti għal dik ta’ titolari ta’ unitajiet f’UCITS li jkollhom depositarji fis-sens ta’ din id-Direttiva.
(b) jintervjenu fis-suq biex jipprevjenu l-valuri fil-borża ta’ l-unitajiet tagħhom milli jvarjaw aktar minn 5 % mill-valuri netti ta’ l-assi tagħhom;
(ċ) jistabilixxu il-valuri netti ta’ l-assi ta’ l-unitajiet tagħhom, jikkomunikawhom lill-awtoritajiet kompetenti mill-anqas darbtejn fil-ġimgħa u jippubblikawhom darbtejn fix-xahar.
Mill-anqas darbtejn fix-xahar, awditur independenti għandu jassigura li l-kalkolu tal-valur ta’ l-unitajiet jiġi effetwat skond il-liġi u l-istrumenti ta’ inkorporazzjoni tal-kumpanija. F’dawn l-okkażjonijiet, l-awditur għandu jassigura li l-assi tal-kumpannija jiġu investiti skond ir-regoli stabbiliti bil-liġi u l-istrumenti ta’ inkorporazzjoni tal-kumpannija.
6. L-Istati Membri għandhom jinfurmaw lill-Kummissjoni bl-identitajiet tal-kumpanniji li jibbenefikaw mid-derogi previsti fil-paragrafi 4 u 5.
Il-Kummissjoni għandha tirrapporta lill-Kumitat ta’ Kuntatt dwar l-applikazzjoni tal-paragrafi 4 u 5 fi żmien ħames snin mill-implementazzjoni ta’ din id-Direttiva. Wara li takkwista l-opinjoni tal-Kumitat ta’ Kuntatt, il-Kummissjoni għandha, jekk meħtieġ, tipproponi miżuri approprjati.
L-Artikolu 15
1. Depositarju għandu jew ikollu l-uffiċċju rreġistrat tiegħu fl-istess Stat Membru bħal dak tal-kumpannija ta’ investiment jew ikun stabbilit f’dak l-Istat Membru jekk l-uffiċċju rreġistrat tiegħu ikun fi Stat Membru ieħor.
2. Depositarju għandu jkun istituzzjoni li tkun suġġetta għal kontroll pubbliku. Għandu wkoll iforni garanziji finanzjarji u professjonali suffiċjenti biex ikun jista’ jwettaq effettivament in-negozju tiegħu bħala depositarju u jissodisfa l-impennji inerenti f’dik il-funzjoni.
3. L-Istati Membri għandhom jiddeterminaw liema mill-kategoriji ta’ istituzzjonijiet imsemmija fil-paragrafu 2 għandhom ikunu eliġibbli li jkunu depositarji.
L-Artikolu 16
Depositarju għandu, skond il-liġi nazzjonali ta’ l-Istat li fih il-kumpannija ta’ investiment ikollha l-uffiċċju rreġistrat tagħha, jkun responsabbli lill-kumpannija ta’ investiment u lit-titolari ta’ l-unitajiet għal kul telf soffert minnhom bħala riżultat tan-nuqqas tiegħu mingħajr ġustifikazzjoni li jwettaq l-obbligi tiegħu jew it-twettiq mhux xieraq tagħhom.
L-Artikolu 17
1. L-ebda kumpannija singola m’għandha taġixxi kemm bħala kumpannija ta’ investiment u kemm bħala depositarju.
2. Fit-twettiq tad-doveri tiegħu bħala depositarju, id-depositarju għandu jaġixxi biss fl-interessi tat-titolari ta’ l-unitajiet.
L-Artikolu 18
Il-liġi jew l-istrumenti ta’ inkorporazzjoni tal-kumpannija ta’ investiment għandhom jistabilixxu l-kondizzjonijiet għas-sostituzzjoni tad-depositarju u r-regoli biex jassiguraw il-protezzjoni tat-titolari ta’ l-unitajiet fil-każ ta’ din is-sostituzzjoni.
IT-TAQSIMA V Obbligi li jikkonċernaw il-poloz ta’ investiment ta’ UCITS
L-Artikolu 19
(b) titoli trasferibbli ttrattati f’ suq irregolat ieħor fi Stat Membru li jopera regolarment u li hu rikonoxxut u miftuħ għall-pubbliku u/jew;
(ċ) titoli trasferibbli ammessi għall-elenkar uffiċjali f’borża fi Stat mhux membru jew ittrattati f’suq irregolat ieħor fi Stat mhux membru li jopera regolarment u li hu rikonoxxut u miftuħ għall-pubbliku sakemm l-għażla tal-borża jew tas-suq tkun ġiet approvata mill-awtoritajiet kompetenti jew tkun prevista fil-liġi jew fir-regoli tal-fond jew l-istrumenti ta’ l-inkorporazzjoni tal-kumpannija ta’ l-investiment u/jew;
(a) UCITS tista’ tinvesti mhux aktar minn 10 % ta’ l-assi tagħha f’titoli trasferibbli barra minn dawk imsemmija fil-paragrafu 1;
(b) Stat Membru jista’ jipprovdi li UCITS ma tistax tinvesti aktar minn 10 % ta’ l-assi tagħha fi strumenti ta’ dejn li, għall-iskopijiet ta’ din id-Direttiva, għandhom jiġu ttrattati, minħabba l-karatteristiċi tagħhom, bħala ekwivalenti għal titoli trasferibbli u li huma, inter alia, trasferibbli, likwidi u li jkollhom valur li jista’ jkun determinat b’eżatezza fi kwalunkwe żmien jew mill-anqas bil-frekwenza stipulata fl-Artikolu 34;
(ċ) kumpannija ta’ investiment tista’ takkwista proprjetà mobbli u immobbli li tkun essenzjali għat-twettiq dirett tan-negozju tagħha;
(d) UCITS ma tistax takkwista metalli prezzjużi jew ċertifikati li jirrappreżentawhom.
3. It-total ta’ l-investimenti msemmija fil-paragrafu 2(a) u (b) ma jista’, taħt l-ebda ċirkostanzi, jammonta għal aktar minn 10 % ta’ l-assi ta’ UCITS.
4. Unitajiet ta’ trust u kumpanniji ta’ investiment jistgħu jippossjedu assi likwidi anċillari.
L-Artikolu 20
(b) dettalji ta’ kull emenda li huma jikkontemplaw li jagħmlu lil-listi ta’ strumenti msemmija f’(a) jew lil xi strumenti oħrajn li huma jikkontemplaw li jittrattaw bħala ekwivalenti għal titoli trasferibbli, flimkien mar-raġunijiet biex jagħmlu dan.
1. L-Istat Membru jista’ jawtorizza lill-UCITS biex jimpjegaw tekniċi u strumenti li jirrelataw għal titoli trasferibbli skond il-kundizzjonijiet u fil-limiti li huma jistabilixxu basta li dawn it-tekniċi u l-istrumenti jintużaw għall-iskop ta’ l-amministrazzjoni effiċjenti ta’ portfolio.
2. L-Istati Membri jistgħu wkoll jawtorizzaw UCITS biex jimpjegaw tekniċi u strumenti intiżi biex jipprovdu protezzjoni kontra r-riskji tal-kambju fil-kuntest ta’ amministrazzjoni ta’ l-assi u r-responsabbiltajiet tagħhom.
L-Artikolu 22
1. L-UCITS jistgħu jinvestu mhux aktar minn 5 % ta’ l-assi tagħhom f’titoli trasferibbli maħruġa mill-istess korp.
2. L-Istati Membri jistgħu jgħollu l-limitu stabbilit fil-paragrafu 1 għal massimu ta’ 10 %. Madanakollu, l-valur totali ta’ titoli trasferibbli miżmuma mill-UCITS fil-korpi tal-ħruġ li f’kull wieħed minnhom jinvestu aktar minn 5 % ta’ l-assi tagħhom m’għandhomx imbagħad jeċċedu 40 % tal-valur ta’ l-assi tagħhom.
3. L-Istati Membri jistgħu jgħollu l-limitu stabbilit fil-paragrafu 1 għal massimu ta’ 35 % jekk is-titoli trasferibbli jkunu maħruġa jew garantiti minn Stat Membru, mill-awtoritajiet lokali tiegħu, minn Stat li mhux membru jew minn korpi pubbliċi internazzjonali li minnhom Stat Membru wieħed jew iktar huma membri.
L-Artikolu 23
1. B’deroga mill-Artikolu 22 u mingħajr preġudizzju għall-Artikolu 68(3) tat-Trattat, l-Istati Membri jistgħu jawtorizzaw lill-UCITS biex jinvestu skond il-prinċipju tat-tixrid tar-riskju sa 100 % ta’ l-assi tagħhom f’titoli trasferibbli differenti maħruġa jew iggarantiti minn kull Stat Membru, l-awtoritajiet lokali tiegħu, Stat mhux membru jew korpi pubbliċi internazzjonali li tagħhom Stat Membru wieħed jew iktar huma membri.
L-awtoritajiet kompetenti għandhom jagħtu din id-deroga biss jekk huma jikkunsidraw li titolari ta’ unitajiet fl-UCITS ikollhom protezzjoni ugwali għal dik ta’ titolari ta’ unitajiet fl-UCITS li jikkonformaw mal-limiti stabbiliti fl-Artikolu 22.
Dawn l-UCITS għandhom iżommu titoli minn almenu sitt ħarġiet differenti, imma titoli minn kull ħruġ wieħed ma jistgħux jagħtu kont ta’ aktar minn 30 % ta’ l-assi totali tagħhom.
2. L-UCITS imsemmija fil-paragrafu 1 għandhom isemmu espressament fir-regoli tal-fond jew fl-istrumenti ta’ inkorporazzjoni ta’ kumpannija ta’ investiment ta’ l-Istati, ta’ l-awtoritajiet lokali jew ta’ korpi pubbliċi internazzjonali li joħorġu jew jiggarantixxu titoli li fihom huma jkollhom l-intenzjoni li jinvestu aktar minn 35 % ta’ l-assi tagħhom; dawn ir-regoli tal-fondi jew l-istrumenti ta’ inkorporazzjoni għandhom jiġu approvati mill-awtoritajiet kompetenti.
3. F’addizzjoni kull UCITS imsemmija fil-paragrafu 1, għandha tinkludi dikjarazzjoni prominenti fil-prospektus tagħha u kull letteratura promozzjonali li tiġbed attenzjoni għal din l-awtorizzazzjoni u tindika lill-Istati, lill-awtoritajiet lokali u/jew il-korpi pubbliċi internazzjonali li fis-titoli tagħhom hi jkollha l-intenzjoni li tinvesti jew tkun investiet aktar minn 35 % ta’ l-assi tagħha.
L-Artikolu 24
1. UCITS ma tistax takkwsita l-unitajiet ta’ impriżi oħra ta’ investiment kollettiv tat-tip "miftuħa" sakemm dawn ma jkunux impriżi kollettivi ta’ investiment fis-sens ta’ l-ewwel u t-tieni inċiż ta’ l-Artikolu 1(2).
2. UCITS ma jistgħux jinvestu aktar minn 5 % ta’ l-assi tagħhom fl-unitajiet ta’ dawn l-impriżi kollettivi ta’ investiment.
3. Investiment f’unitajiet ta’ unità ta’ trust amminisrata mill-istess kumpannija ta’ amministrazzjoni jew minn xi kumpannija oħra li magħha l-kumpannija ta’ amministrazzjoni tkun marbuta b’amministrazzjoni jew kontrol komuni, jew bi proprjetà sostanzjali diretta jew indiretta, għandu jkun permissibbli biss fil-każi ta’ "trust" li, skond ir-regoli tagħha, tkun speċjalizzat f’investiment f’żona ġeografika speċifika jew fis-settur ekonomiku, u sakemm dan l-investiment ikunu awtorizzat mill-awtoritajiet kompetenti. Awtorizzazzjoni għandha tingħata biss jekk it-"trust" tkun ħabbret l-intenzjoni tagħha li tagħmel użu minn dik l-għażla u li l-għażla tkun ġiet iddikjarata espressament fir-regoli tagħha.
Kumpannija ta’ amministrazzjoni ma tistax timponi ħlasijiet jew spejjeż minħabba operazzjonijiet li jirrelataw għal unitajiet ta’ "unità ta’ trust" meta uħud mill-assi ta’ unità ta’ "trust" ikunu investiti fl-unitajiet ta’ "unità ta’trust" oħra amministrata mill-istess kumpannija ta’ amministrazzjoni jew minn xi kumpannija oħra li magħha l-kumpannija ta’ amministrazzjoni tkun marbuta b’amministrazzjoni jew b’kontroll komuni, jew bi proprjetà sostanzjali diretta jew indiretta.
4. Il-Paragrafu 3 għandu wkoll japplika meta kumpannija ta’ investiment takkwista unitajiet f’kumpannija oħra ta’ investiment li magħha tkun marbuta fis-sens tal-paragrafu 3.
1. Kumpanija ta’ investiment jew kumpanija ta’ amministrazzjoni li taġixxi inkonnessjoni ma’ l-unitajiet ta’ trust kollha li hi tamministra u li jidħlu fl-iskop ta’ din id-Direttiva ma tistax takkwista xi ishma li jkollhom drittijiet tal-vot li kienu jawtorizzawha biex teżerċita influwenza sinifikanti fuq l-amministrazzjoni ta’ korp tal-ħruġ.
Fl-istennija ta’ iktar koordinazzjoni, l-Istati Membri għandhom jieħdu kont ta’ regoli eżistenti li jiddiffenixxu l-prinċipju ddikjarat fl-ewwel subparagrafu skond il-leġislazzjoni ta’ l-Istati Membri l-oħrajn.
- 10 % ta’ titoli ta’ dejn ta’ xi korp tal-ħruġ;
- 10 % ta’ unitajiet ta’ xi impriża singola ta’ investiment kollettiv fis-sens ta’ l-ewwel u t-tieni inċiż ta’ l-Artikolu 1 (2).
Il-limiti stabbiliti fit-tieni u t-tielet inċiżi jistgħu jiġu injorati fil-waqt ta’ l-akkwist jekk f’dak il-waqt, l-ammont gross tas-titoli ta’ dejn jew l-ammont nett tas-titoli fil-ħruġ ma jkunx jista’ jiġi kkalkolat.
(d) ishma miżmuma minn IIKST fil-kapital ta’ kumpannija inkorporata fi Stat li mhux membru li tinvesti l-assi tagħha prinċipalment f’titoli ta’ korpi ta’ ħruġ li jkollom l-uffiċċji rreġistrati tagħhom f’dak l-Istat, meta skond il-leġislazzjoni ta’ dak l-Istat din il-proprjetà tirrappreżenta l-uniku mezz li bih l-UCITS tkun tista’ tinvesti fit-titoli ta’ korpi tal-ħruġ ta’ dak l-Istat. Din id-deroga, madanakollu, għandha tapplika biss jekk fil-politika tagħha ta’ investiment il-kumpannija mill-Istat mhux-membru tikkonforma mal-limiti stabbiliti fl-Artikoli 22, 24 u 25(1) u (2). Meta l-limiti stabbiliti fl-Artikoli 22 u 24 ikunu maqbuża. L-Artikoli 26 għandhu japplika mutatis mutandis;
(e) ishma miżmuma minn kumpannija ta’ investiment fil-kapital ta’ kumpanniji sussidjarji li jwettqu n-negozju ta’ amministrazzjoni, konsultazzjoni jew marketing f’isimha.
L-Artikolu 26
1. UCITS m’hemmx għalfejn jikkonformaw mal-limiti stabbiliti f’din it-Taqsima meta jeżerċitaw id-drittijiet ta’ sottoskrizzjoni li huma marbuta ma’ titoli trasferibbli li jiffurmaw parti mill-assi tagħhom.
Waqt li jassiguraw osservanza tal-prinċipju ta’ tixrid ta’ riskju, l-Istati Membri jistgħu jippermettu lill-UCITS awtorizzati riċentement li jidderogaw mill-Artikoli 22 u 23 għal sitt xhur wara d-data ta’ l-awtorizzazzjoni tagħhom.
2. Jekk il-limiti msemmija fil-paragrafu 1 ikunu maqbuża għal raġunijiet lil hinn mill-kontroll ta’ UCITS jew bħala riżultat ta’ eżerċizzju tad-drittijiet ta’ sottoskrizzjoni, dik l-UCITS għandha tadotta bħala objettiv ta’ prijorità għall-operazzjonijiet ta’ bejgħ tagħha r-rimedju ta’ dik is-sitwazzjoni, b’kont meħud ta’ l-interessi tat-titolari ta’ l-unitajiet tagħha. IT-TAQSIMA VI
Obbligi li jikkonċernaw l-informazzjoni għandhom jiġu forniti lil titolari ta’ unitajiet A. Pubblikazzjoni ta’ prospektus u rapporti perijodiċi
L-Artikolu 27
1. Kumpannija ta’ investiment u, għal kull waħda mit-’trusts’ li tamministra, kumpannija ta’ amministrazzjoni għandha tippubblika:
- xahrejn fil-każ tar-rapport ta’ nofs is-sena.
L-Artikolu 28
1. Prospektus għandu jinkludi l-informazzjoni neċessarja biex investituri jkunu jistgħu jagħmlu ġudizzju infurmat ta’ l-investiment propost lilhom. Għandu jinkludi almenu l-informazzjoni prevista fl-Iskeda A annessa ma’ din id-Direttiva, sal-limiti li dik l-informazzjoni ma tidhirx diġà fid-dokumenti annessi mal-prospektus skond l-Artikolu 29(1).
2. Ir-rapport annwali għandu jinkludi balance-sheet jew dikjarazzjoni ta’ l-assi u r-responsabbiltajiet, kont dettaljat ta’ introjtu u nfiq għas-sena finanzjarja, rapport ta’ l-attivitajiettassena finanzjarja u l-informazzjoni l-oħra prevista fl-Iskeda B annessa ma’ din id-Direttiva, kif ukoll kull informazzjoni sinifikanti li tkun tista’ tgħin lil investituri biex jagħmlu ġudizzju infurmat dwar l-iżvilupp ta’ l-attivitajiet ta’ l-UCITS u r-riżultati tagħhom.
3. Ir-rapport ta’ nofs is-sena għandu jinkludi mill-anqas l-informazzjoni prevista fil-Kapitoli I sa IV ta’ l-Iskeda B annessa ma’ din id-Direttiva; meta l-UCITS tkun ħallset jew tipproponi li tħallas dividend interim, il-figuri għandhom jindikaw ir-riżultati wara t-taxxa għal nofs is-sena kkonċernata u d-dividend interim imħallas jew propost.
L-Artikolu 29
1. Ir-regoli tal-fond jew ta’ l-istrumenti ta’ inkorporazzjoni ta’ kumpannija ta’ investiment għandhom jiffurmaw parti integrali mill-prospektus u għandhom ikunu annessi miegħu.
2. Id-dokumenti msemmija fil-paragrafu 1 m’għandhomx, madanakollu, ikunu annessi mal-prospekus sakemm it-titolari ta’ unità jkun infurmat li fuq talba hu jew hi jintbagħtu dawk id-dokumenti jew isiru jafu bil-post fejn, f’kull Stat Membru li fih jitqiegħdu l-unitajiet fis-suq, hu jew hi jistgħu jikkonsultawhom.
L-Artikolu 30
L-elementi essenzjali tal-prospektus għandhom jinżammu aġġornati.
L-Artikolu 31
L-informazzjoni dwar il-kontijiet mogħtija fir-rapport annwali għandha tiġi vverifikata minn persuna waħda jew aktar mogħtija s-setgħa bil-liġi biex jivverifikaw il-kontijiet skond id-Direttiva tal-Kunsill 84/253/KEE ta’ l-10 ta’ April 1984 ibbażata fuq l-Artikolu 54(3)(g) tat-Trattat KEE dwar l-approvazzjoni ta’ persuni responsabbli għat-twettiq tal-verifiki statutorji ta’ dokumenti tal-kontijiet [4]. Ir-rapport ta’ l-awditur, inklużi kwalifiki, għandhom jiġu prodotti kompletament fir-rapport annwali.
L-Artikolu 32
L-UCITS għandha tibgħat il-prospektus tagħha u kull emenda lilha, kif ukoll ir-rapporti annwali u ta’ nofs is-sena tagħha, lill-awtoritajiet kompetenti.
L-Artikolu 33
1. Il-prospektus, ir-rapport annwali l-aktar reċenti u kull rapport sussegwenti ta’ nofs is-sena ppubblikat, għandu jiġi offert lill-kontributuri mingħajr ħlas, qabel il-konklużjoni ta’ kuntratt.
2. Minbarra dan, ir-rapporti annwali u ta’ nofs is-sena, għandhom ikunu disponibbli għall- pubbliku fil-postijiet speċifikati fil-prospektus.
3. Ir-rapporti annwali u ta’ nofs is-sena għandhom ikunu fornuti lil titolari ta’ l-unitajiet mingħajr ħlas fuq talba.
B. Il-Pubblikazzjoni ta’ informazzjoni oħra
L-Artikolu 34
L-UCITS għandha tagħmel pubbliċi f’manjiera approprjata il-prezz tal-ħruġ, tal-bejgħ, tax-xiri mill-ġdid jew tal-ħlas lura ta’ l-unitajiet tagħha kull darba li toħroġhom, tbigħhom, tixtrihom mill-ġdid jew tagħtihom lura, mill-anqas darbtejn fix-xahar. L-awtoritajiet kompetenti jistgħu, madanakollu, jippermettu li l-UCITS tnaqqas il-frekwenza għal darba f’ xahar bil-kundizzjoni li din id-deroga ma tippreġudikax l-interessi tat-titolari ta’ l-unitajiet.
L-Artikolu 35
Il-pubbliċità kollha li tinkludi stedina għal xiri ta’ l-unitajiet ta’ l-UCITS għandha tindika li jeżisti prospektus u l-postijiet minn fejn dan ikun jista’ jiġi akkwistat mill-pubbliku.
IT-TAQSIMA VII L-obbligi ġenerali ta’ UCITS
L-Artikolu 36
2. B’ deroga mill-paragrafu 1, Stat Membru jista jawtorizza UCITS tissellef:
(a) sa 10 % - ta’ l-assi tagħha, fil-każ ta’ kumpannija ta’ investiment, jew - tal-valur tal-fond, fil-każ ta’ "unità ta’ trust",
sakemm is-self ikun fuq bażi temporanju;
(b) sa 10 % ta’ l-assi tagħha, fil-każ ta’ kumpannija ta’ investiment, sakemm is-self jagħmel possibbli l-akkwist ta’ proprjetà immobbli essenzjali għat-twettiq dirett tan-negozju tagħha; f’dan il-każ is-self u dak imsemmi fis-sub-paragrafu (a) ma jistax, fi kwalunkwe każ, jaqbeż fit-total, il-15 % ta’ l-assi ta’ min jissellef.
L-Artikolu 37
1. UCITS għandha tixtri mill-ġdid jew tagħti lura l-unitajiet tagħha fuq it-talba ta’ kull titolari ta’ unità.
(b) l-Istati Membri jistgħu jippermettu lill-awtoritajiet kompetenti li jkunu jenħtieġu s-sospensjoni tax-xiri mill-ġdid jew tal-ħlas lura ta’ unitajiet fl-interess ta’ titolari ta’ unitajiet jew tal-pubbliku.
3. Fil-każijiet imsemmija fil-paragrafu 2(a), UCITS għandha mingħajr dewmien tikkomunika id-deċiżjoni tagħha lill-awtoritajiet kompetenti u lill-awtoritajiet ta’ l-Istati Membri kollha li fihom hi tqiegħed fis-suq l-unitajiet tagħha.
L-Artikolu 38
Ir-regoli għall-valutazzjoni ta’ assi u r-regoli għal kalkolu tal-bejgħ jew tal-prezz tal-ħruġ u tax-xiri mill-ġdid jew tal-prezz ta’ ħlas lura ta’ l-unitajiet ta’ UCITS għandhom jiġu stabbiliti fil-liġi, fir-regoli tal-fond jew fl-istrumenti ta’ inkorporazzjoni tal-kumpannija ta’ investiment.
L-Artikolu 39
Id-distribuzzjoni jew l-investiment mill-ġdid ta’ l-introjtu ta’"unità ta’ trust" jew ta’ kumpannija ta’ investiment għandhom jiġu effetwati skond il-liġi u r-regoli tal-fond jew ta’ l-istrumenti ta’ inkorporazzjoni tal-kumpannija ta’ investiment.
L-Artikolu 40
Unità ta’ UCITS ma tistax tinħareġ sakemm l-ekwivalenti tal-prezz nett ta’ ħruġ ma jkunx imħallas lill-assi ta’ l-UCITS fil-limiti taż-żmien tas-soltu. Din id-dispożizzjoni m’għandhiex tipprekludi id-distribuzzjoni ta’ unitajiet ta’ bonus.
L-Artikolu 41
1. Mingħajr preġudizzju għall-applikazzjoni ta’ l-Artikoli 19 u 21, la:
- kumpannija ta’ investiment, lanqas - kumpannija amministrattiva jew depositarju li jaġixxu f’isem "unità ta’ trust" ma jistgħu jagħtu self jew jaġixxu bħala garanzija f’isem partijiet terzi.
2. Il-Paragrafu 1 m’għandux jipprevjeni dawn l-impriżi milli jakkwistaw titoli trasferibbli li ma jkunux kompletament imħallsa.
L-Artikolu 42
L-Artikolu 43
Il-liġi jew ir-regoli tal-fond għandhom jippreskrivu r-remunerazzjoni u l-infiq li kumpannija ta’ amministrazzjoni tkun awtorizzata titlob minn "unità ta’trust" u l-metodu tal-kalkolu ta’ din ir-remunerazzjoni.
Il-liġi jew l-istrumenti ta’ inkorporazzjoni ta’ kumpannija ta’ investiment għandhom jippreskrivu n-natura ta’ l-ispejjeż li għandhom jintrefgħu mill-kumpannija. IT-TAQSIMA VIII
Dispożizzjonijiet speċjali applikabbli għal UCITS li jinnegozjaw l-unitajiet tagħhom fi Stati Membri barra minn dawk li fihom ikunu jinstabu
L-Artikolu 44
1. UCITS li tqiegħed fis-suq l-unitajiet tagħha fi Stat Membru ieħor għandha tikkonforma mal-liġijiet, ir-regolamenti u dispożizzjonijiet amministrattivi fis-seħħ f’dak l-Istat li ma jidħlux fil-qasam irregolat minn din id-Direttiva.
2. Kull UCITS tista’ tirreklama l-unitajiet tagħha fl-Istat Membru li fih huma mqiegħda fis-suq. Għandha tikkonforma mad-dispożizzjonijiet li jirregolaw ir-reklamar f’dak l-Istat.
3. Id-dispożizzjonijiet imsemmija fil-paragrafi 1 u 2 għandhom jiġu applikati mingħajr diskriminazzjoni.
L-Artikolu 45
Fil-każ imsemmi fl-Artikolu 44, l-UCITS għandha, inter alia, skond il-liġijiet, ir-regolamenti u d-dispożizzjonijiet amministrattivi fis-seħħ fl-Istat Membru tat-tqegħid fis-suq, tieħu l-miżuri neċessarji sabiex jiġi assigurat li jkunu disponibbli f’dak l-Istat faċilitajiet biex isiru pagamenti lil titolari ta’ unitajiet, għal xiri mill-ġdid jew ħlas lura ta’ unitajiet u biex tkun disponibbli l-informazzjoni li l-UCITS jkunu obbligati li jipprovdu.
L-Artikolu 46
- ir-regoli tagħha tal-fond jew l-istrumenti tagħha ta’ inkorporazzjoni,
- il-prospektus tagħha,
- meta approprjat, ir-rapport annwali l-aktar riċenti u kull rapport sussegwenti ta’ nofs is-sena u - dettalji ta’ l-arranġamenti magħmula għat-tqegħid fis-suq ta’ l-unitajiet tagħha f’dak l-Istat Membru l-ieħor.
Jekk UCITS tqiegħed fis-suq l-unitajiet tagħha fi Stat Membru barra minn dak li fih tkun tinstab, hi għandha tqassam f’dak l-Istat Membru l-ieħor, mill-anqas f’waħda mill-lingwi uffiċjali ta’ dak l-Istat Membru l-ieħor, id-dokumenti u l-informazzjoni li għandhom jiġu ppubblikati fl-Istat Membru li fih tkun tinstab, skond l-istess proċeduri bħal dawk previsti f’dak l-Istat ta’ l-aħħar.
L-Artikolu 48
Għall-iskop tat-twettiq ta’ l-attivitajiet tagħha, UCITS tista’ tuża l-istess isem ġeneriku (bħal kumpannija ta’ investiment jew unità ta’ trust) fil-Komunità bħal ma tuża fl-Istat Membru li fih tkun tinstab. Fil-każ li jkun hemm xi perikolu ta’ konfużjoni, l-Istat Membru li jospita jista’, għall-iskopijiet ta’ kjarifika, jenħtieġ li l-isem ikun akkumpanjat minn ċerti dettalji ta’ spjegazzjoni. IT-TAQSIMA IX
Dispożizzjonijiet li jikkonċernaw l-awtoritajiet responsabbli għal awtorizzazzjoni u sorveljanza
L-Artikolu 49
1. L-Istati Membri għandhom jinnominaw l-awtoritajiet li għandhom iwettqu d-doveri previsti f’din id-Direttiva. Għandhom jinfurmaw lill-Kummissjoni dwar dan, u jindikaw kull diviżjoni ta’ doveri.
2. L-awtoritajiet imsemmija fil-paragrafu 1 għandhom ikunu awtoritajiet pubbliċi jew korpi maħtura minn awtoritajiet pubbliċi.
3. L-awtortajiet ta’ l-Istat li fih UCITS tkun tinstab għandhom ikunu kompetenti biex jissorveljaw dik l-UCITS. Madanakollu, l-awtoritajiet ta’ l-Istat li fih UCITS tinnegozja l-unitajiet tagħha skond l-Artikolu 44 għandhom ikunu kompetenti biex jissorveljaw il-konformità mat-Taqsima VIII.
4. L-awtoritajiet ikkonċernati għandhom jingħataw il-poteri kollha neċessarja biex iwettqu id-dover tagħhom.
L-Artikolu 50
1. L-awtoritajiet ta’ l-Istati Membri msemmija fl-Artikolu 49 għandhom jikkollaboraw mill-qrib sabiex iwettqu id-dover tagħhom u għandhom għal dak l-iskop biss jikkomunikaw lil xulxin l-informazzjoni kollha meħtieġa.
2. L-Istati Membri għandhom jipprovdu li l-persuni kollha impjegati jew li qabel kienu impjegati mill-awtoritajiet imsemmija fl-Artikolu 49 għandhom ikunu marbuta b’segretezza professjonali. Dan ifisser li kull informazzjoni konfidenzjali riċevuta matul id-doveri tagħhom ma tistax tinkixef lil xi persuna jew awtorità ħlief permezz tad-dispożizzjonijiet stabbiliti bil-liġi.
3. Il-Paragrafu 2 m’għandux, madanakollu, jipprekludi komunikazzjonijiet bejn l-awtoritajiet ta’ l-Istati Membri varji msemmija fl-Artikolu 49, kif previst f’din id-Direttiva. Informazzjoni hekk skambjata għandha tkun koperta bl-obbligu ta’ segretezza professjonali dwar persuni impjegati jew li qabel kienu impjegati mill-awtoritajiet li jirċievu l-informazzjoni.
4. Mingħajr preġudizzju għal każijiet koperti b’liġi kriminali, awtorità tat-tip imsemmija fl-Artikolu 49 li tirċievi din l-informazzjoni tista’ tagħmel użu minnha biss għat-twettiq tad-doveri tagħha jew fil-kuntest ta’ appelli amministrattivi jew proċeduri legali li jirrelataw għal dan it-twettiq.
L-Artikolu 51
1. L-awtoritajiet imsemmija fl-Artikolu 49 għandhom jagħtu r-raġunijiet għal kull deċiżjoni li jirrifjutaw awtorizzazzjoni u kull deċiżjoni negattiva meħuda fl-implementazzjoni tal-miżuriġeneraliadottati fl-applikazzjoni ta’ din id-Direttiva, u jikkomunikaw hom lill-applikanti.
2. L-Istati Membri għandhom jipprovdu li deċiżjonijiet meħuda fir-rigward ta’ UCITS skond il-liġijiet, ir-regolament u d-dispożizzjonijiet amministrattivi adottati skond din id-Direttiva huma suġġetti għad-dritt ta’ applikazzjoni lill-qrati; l-istess għandu japplika jekk l-ebda deċiżjoni ma tittieħed fi żmien sitt xhur mis-sottomissjoni tagħha dwar applikazzjoni għal awtorizzazzjoni magħmula minn UCITS li tinkludi l-informazzjoni kollha meħtieġa skond id-dispożizzjonijiet fis-seħħ.
L-Artikolu 52
1. Biss l-awtoritajiet ta’ l-Istat Membru li fih tkun tinstab UCITS għandu jkollhom il-poter li jieħdu azzjoni kontra jekk tikser xi liġi, regolament jew dispożizzjoni amministrattiva jew xi regolament stabbilit fir-regoli tal-fond jew fl-istrumenti ta’ inkorporazzjoni tal-kumpannija ta’ investiment.
2. Madanakollu, l-awtoritajiet ta’ l-Istat Membru li fih l-unitajiet ta’ UCITS ikunu mqiegħda fis-suq jistgħu jieħu azzjoni kontra jekk tikser id-dispożizzjonijiet imsemmija fit-Taqsima VIII.
3. Kull deċiżjoni għall-irtirar ta’ awtorizzazzjoni, jew xi miżura serja oħra meħuda kontra UCITS, jew kull sospenzjoni għal xiri mill-ġdid jew ħlas lura imposta fuqha, għandhom jiġu kkomunikati mingħajr dewmien mill-awtoritajiet ta’ l-Istat Membru ta’ fejn tkun tinstab l-UCITS inkwistjoni, lill-awtoritajiet ta’ l-Istati Membri l-oħrajn li fihom l-unitajiet tagħhom ikunu mqiegħda fis-suq.
IT-TAQSIMA X Il-Kumitat ta’ Kuntatt
L-Artikolu 53
1. Kumitat ta’ Kuntatt, hawnhekk iżjed ’il quddiem magħruf bħala "il-Kumitat", għandu jiġi stabbilit biswit il-Kummissjoni. Il-funzjoni tiegħu għandha tkun:
(a) li jiffaċilita, mingħajr preġudizzju għall-Artikoli 169 u 170 tat-Trattat, l-implementazzjoni armonizzata ta’ din id-Direttiva permezz ta’ konsultazzjonijiet regolari dwar xi problemi prattiċi li joriġinaw mill-applikazzjoni tagħha u li dwarha l-iskambju ta’ opinjonijiet huwa meqjus bħala utili;
(b) li jiffaċilita konsultazzjoni bejn Stati Membri jew fuq ħtiġiet aktar rigorużi jew ħtiġiet addizzjonali li huma jistgħu jadottaw skond l-Artikolu 1(7), jew fuq id-dispożizzjonijiet li huma jistgħu jadottaw skond l-Artikoli 44 u 45;
(ċ) li jagħti parir lill-Kummissjoni, jekk neċessarju, dwar addizzjonijiet jew emendi li għandhom isiru lil din id-Direttiva.
2. M’għandhiex tkun il-funzjoni tal-Kumitat li jevalwa l-merti tad-deċiżjonijiet meħuda f’każijiet individwali minn awtoritajiet imsemmija fl-Artikolu 49.
3. Il-Kumitat għandu jkun kompost minn persuni maħtura mill-Istati Membri u minn rappreżentanti tal-Kummissjoni. Il-President għandu jkun rappreżentant tal-Kummissjoni. Is-servizzi segretarjali għandhom jiġu pprovduti mill-Kummissjoni.
4. Laqgħat tal-Kumitat għandhom jissejħu mill-president tiegħu, jew fuq l-inizjattiva tiegħu stess jew fuq it-talba ta’ delegazzjoni ta’ Stat Membru. Il-Kumitat għandu jfassal ir-regoli tiegħu ta’proċedura. IT-TAQSIMA XI
Dispożizzjonijiet transitorji, derogi u dispożizzjonijiet finali
L-Artikolu 54
Biss għall-iskop ta’ UCITS Daniżi, pantebreve maħruġa fid-Danimarka għandhom jiġu ttrattati bħala ekwivalenti għal titoli trasferibbli imsemmija fl-Artikolu 19(1)(b).
L-Artikolu 55
B’deroga mill-Artikoli 7(1) u 14(1), l-awtoritajiet kompetenti jistgħu jawtorizzaw dawk l-UCITS li, fid-data ta’ l-adozzjoni ta’ din id-Direttiva, kellhom żewġ depositarji jew aktar skond il-liġi nazzjonali tagħhom biex jżommu dak in-numru ta’ depositarji jekk dawk l-awtoritajiet ikollhom garanziji li l-funzjonijiet li għandhom jitwettqu taħt l-Artikoli 7(3) u 14(3) jitwettqu fil-prattika.
L-Artikolu 56
1. B’deroga mill-Artikolu 6, l-Istati Membri jistgħu jawtorizzaw kumpanniji ta’ amministrazzjoni biex joħorġu ċċertifikati bearer li jirrappreżentaw is-titoli irreġistrati ta’ kumpanniji oħrajn.
2. L-Istati Membri jistgħu jawtorizzaw lil dawk il-kumpanniji ta’ amministrazzjoni li, fid-data ta’ l-adozzjoni ta’ din id-Direttiva, iwettqu wkoll attivitajiet barra minn dawk previsti fl-Artikolu 6 biex jitkomplew dawk l-attivitajiet l-oħrajn għal ħames snin wara dik id-data.
L-Artikolu 57
1. L-Istati Membri għandhom iġibu fis-seħħ mhux aktar tard mill-1 ta’ Ottubru 1989 il-miżuri neċessarji biex jikkonformaw ma’ din id-Direttiva. Għandhom minnufih jinfurmaw lill-Kummissjoni bihom.
2. L-Istati Membri jistgħu jagħtu lil UCITS li jkunu jeżistu fid-data ta’ l-implementazzjoni ta’ din id-Direttiva, perijodu ta’ mhux altar minn 12-il xahar minn dik id-data sabiex jikkonformaw mal-leġislazzjoni nazzjonali ġdida.
3. Ir-Repubblika Ellenika u r-Repubblika Portugiża għandhom ikunu awtorizzati jipposponu l-implementazzjoni ta’ din id-Direttiva sa l-1 ta’April 1992, l-aktar tard.
Sena qabel dik id-data l-Kummissjoni għandha tagħmel rapport lill-Kunsill dwar il-progress fl-implementazzjoni tad-Direttiva u dwar xi diffikultajiet li r-Repubblika Ellenika jew ir-Repubblika Portugiża jistgħu jiltaqgħu magħhom fl-implementazzjoni tad-Direttiva msemmija fl-ewwel sub-paragrafu.
Il-Kummissjoni għandha, jekk meħtieġ, tipproponi lill Kunsill li jestendi l-posponiment sa erba’ snin.
L-Artikolu 58
L-Istati Membri għandhom jassiguraw li l-Kummissjoni tkun infurmata bit-test tal-liġijiet, tar-regolamenti u tad-dispożizzjonijiet amministrattivi prinċipali li huma jaddottaw fil-qasam kopert b’din id-Direttiva.
L-Artikolu 59
Din id-Direttiva hija indirizzata lill-Istati Membri.
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment Artikolu 235 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi żvilupp armonjuż ta’ l-attivitajiet ekonomiċi u għal tkabbir kontinwu u bilanċjat fil-Kommunità kollha jiddependu billi jiġi stabbilit u jiffunzjona bla xkiel suq komuni li joffri kundizzjonijiet analogi ma’ dawk ta’ suq nazzjonali; billi sabiex ikun stabbilit dan is-suq waħdieni u tiżdied l-unita tiegħu għandu jinbena qafas legali li jiffaċilita l-addattament ta’ l-attivitajiet tagħhom skond il-kundizzjonijiet tal-Kommunità partikolarment għal persuni naturali, kumpaniji, ditti u korpi oħra legali; billi għal dan l-iskop jinħtieġ illi dawn il-persuni naturali, kumpanniji, ditti u korpi oħra jkunu kapaċi li jikkoperaw effettivament b’mod trans-konfini;
Billi koperazzjoni ta’ din in-natura tista’ tiltaqa’ ma’ diffikultajiet legali, fiskali jew psikoloġiċi; billi l-ħolqien ta’ strument legali apposta tal-Kommunità fil-forma ta’ għaqda fi Gruppi Ewropej b’Interess Ekonomiku għandu jikkontribwixxi għall-ksib ta’ l-għanijiet imsemmija hawn fuq u għalhekk jixhed li dan il-ħolqien huwa meħtieġ;
Billi t-Trattat ma jipprovdix il-poteri meħtieġa għall-ħolqien ta’ dan l-istrument legali;
Billi l-abbiltà ta’ dan il-grupp sabiex jadatta għall-kundizzjonijiet ekonomiċi għandha tiġi garantita bil-liberta konsiderevoli għall-membri tagħha fir-relazzjonijiet kontrattwali tagħhom u fl-organizzazzjoni interna tal-grupp;
Billi grupp jiddifferixxi minn ditta jew kumanija prinċipalment fil-għan tiegħu, li huwa qiegħed biss sabiex iħaffef jew jiżviluppa l-attivitijatet ekonomiċi tal-membri tiegħu għalbiex jgħinhom itejbu r-riżultati tagħhom infushom; billi, minħabba din in-natura anċillari, l-attivitajiet tal-grupp għandu jkollhom x’jaqsmu ma’ l-attivitajiet ekonomiċi tal-membri tiegħu imma mhux li joħdilhom posthom hekk li, b’dan l-iskop, per eżempju, grupp ma jistax fih innifsu, rigward parti terzi, jipprattika professjoni, fil-waqt li l-kunċett ta’ l-attivitajiet ekonomiċi jiġu intepretati fl-iktar mod wiesa;
Billi l-aċċess għall-forma tal-grupp għandu jinfetaħ kemm jista’ jkun għall-persuni naturali, il-kumpaniji, id-ditti u korpi oħra legali, biż-żamma mal-għanijiet ta’ dan ir-Regolament; billi dan ir-Regolament ma għandhux, madankollu, jippreġudika l-applikazzjoni f’livell nazzjonali tar-regoli legali u/jew il-kodiċijiet etiċi rigward il-kundizzjonijiet tat-twettieq ta’ attivitajiet tan-negozju u professjonali;
Billi dan ir-Regolament innifsu ma jagħtix lil kull persuna d-dritt li tipparteċipa fi grupp, saħansitra fejn jiġu mwettqa l-kundizzjonijiet li jippreskrivi;
Billi l-poter mogħti minn dan ir-Regolament sabiex jipprojbixxi jew jirrestrinġi l-parteċipazjoni fi grupp għal raġunijiet ta’ interess pubbliku huwa mingħajr preġudizzju għal-liġijiet ta’ l-Istati Membri li jirregolaw it-twettieq ta’ attivitajiet u li jistgħu jipprovdu iktar projbizzjonijiet jew restrizzjonijiet inkella b’xi mod ieħor jikkontrollaw jew jissorveljaw il-parteċipazzjoni fi grupp minn kull persuna naturali, kumpanija, ditta jew korp ieħor legali jew kull klassi tagħhom;
Billi, sabiex grupp ikun jista’ jilħaq il-għan tiegħu, għandu jiġi mogħni b’kapaċita legali u għandhom jintgħamlu dispożizzjonijiet sabiex jiġi rappreżentat vis-à-vis partijiet terzi minn organu legalment separat mill-kompożizzjoni tal-membri tiegħu;
Billi l-protezzjoni ta’ partijiet terzi teħtieġ pubbliċita wiesgħa; billi l-membri ta’ grupp għandhom responsabbiltà bla qies flimkien u kull wieħed għad-djun u l-responsabilitajiet l-oħra tal-grupp, inklużi dawk li għandhom x’jaqsmu mat-taxxa jew is-sigurta soċjali, mingħajr, iżda, ma dan il-prinċipju jaffettwa l-liberta li teskludi jew li tirrestrinġi l-responsabbiltà ta’ wieħed jew iktar mill-membri tiegħu rigward dejn partikolari jew responsabbiltà oħra permezz ta’ kuntratt speċifiku bejn il-grupp u parti terza;
Billi materji li għandhom x’jaqsmu ma’ l-i status jew il-ħila ta’ persuna naturali u l-ħila ta’ persuni legali huma regolati bil-liġi nazzjoni;
Billi r-raġunijiet għall-istralċ li huma partikolari biss għal aggrupp għandhom jiġu speċifikati fil-waqt li jsir riferiment għal-liġi nazzjonali dwar il-likwidazzjoni u t-temma ta’ din;
Billi l-gruppi huma bla ħsara għal-liġijiet nazzjonali dwar il-falliment u l-waqfien tal-ħlasijiet; billi dawn il-liġijiet jistgħu jipprovdu raġunijiet oħra għall-istralċ tal-gruppi;
Billi dan ir-Regolament jipprovdi illi l-profitti jew it-telf li jirriżultaw mill-attivitajiet ta’ grupp għandhom ikunu taxxabbli biss f’idejn il-membri tiegħu; billi huwa miftiehem illi, jekk ikun xorta oħra, japplikaw il-liġijiet nazzjonali dwar it-taxxa, partikolarment, fejn jidħlu it-taqsim tal-profitti, il-proċeduri tat-taxxa u kull obbligu impost mil-liġi nazzjonali tat-taxxa;
Billi f’materji mhux koperti b’dan ir-Regolament il-liġijiet ta’ l-Istati Membri u l-liġi tal-Komunità huma applikabbli, per eżempju rigward:
- il-liġijiet soċjali u tax-xogħol,
- il-liġi tal-kompetizzjoni,
- il-liġi dwar il-proprjetà intellettwali;
Billi l-attivitajiet tal-gruppi huma soġġetti għad-dispożizzjonijiet tal-liġijiet ta’ l-Istati Membri dwar is-segwiment u s-sorveljanza ta’ l-attivitajiet; billi fil-każ ta’ abbuż jew tidwir mal-liġijiet ta’ Stat Membru minn grupp jew mill-membri tiegħu dan l-Istat Membru jista’ jimponi s-sanzjonijiet xierqa;
Billi l-Istati Membri huma ħielsa li japplikaw jew jadottaw kull liġi, regolament jew miżura amministrattiva li ma jmorrux kontra l-iskop jew l-għanijiet ta’ dan ir-Regolament;
Billi dan ir-Regolament għandu jidħol fis-seħħ immedjatament fl-intier tiegħu; billi l-implimentazzjoni ta’ xi wħud mid-dispożizzjonijiet għandhom madankollu jiġu diferiti għalbiex jagħtu lok lill-Istati Membri biex l-ewwel iwaqqfu l-makkinarju meħtieġ għar-reġistrazzjoni tal-gruppi fit-territorji tagħhom u għal kxif ta’ ċerti materji li għandhom x’jaqsmu mal-gruppi; billi, b’effett mid-data ta’ l-implimentazzjoni ta’ dan ir-Regolament, il-gruppi mwaqqfa jistgħu jaħdmu mingħajr restrizzjonijiet territorjali,
ADOTTA DAN IR-REGOLAMENT:
Għalhekk, partijiet li beħsiebhom jiffurmaw grupp għandhom jikkonkludu kuntratt u jkollhom imwettqa r-reġistrazzjoni provduta f’Artikolu 6.
1. Il-għan ta’ grupp għandu jkun li jiffaċilta jew jiżviluppa l-attivitajiet ekonomiċi tal-membri tiegħu u li jtejjeb jew iżid ir-riżultati ta’ dawn l-attivitajiet; l-iskop tiegħu mhuwiex li jżid il-qligħ għalih innifsu. L-attività tiegħu għandha jkollha x’taqsam ma’ l-attivitajit ekonomiċi tal-membri tiegħu u ma għandhomx ikunu iktar milli anċillari għal dawn l-attivitajiet.
2. Konsegwentement, grupp ma jistax:
(a) jeserċita, direttament jew indirettament, poter ta’ tmexxija jew sorveljanza fuq l-attivitajiet tal-membri tiegħu stess jew fuq l-attivitajiet ta’ impriża oħra, partikolament fl-oqsma tal-personal, il-finanzi u l-investiment;
(b) ikollu ishma ta’ kull kwalità f’impriża ta’ membru, direttament jew indirettament u jkun xi jkun il-bażi ta’ dan; li jkollu ishma f’impriża oħra għandu jkun possibbli biss safejn u sakemm huwa meħtieġ għall-kisba tal-għanijiet tal-grupp u jekk isir fl-interess tal-membri tiegħu;
(ċ) jimpjiega iktar minn 500 persuna;
(d) jiġi wżat minn kumpanija sabiex isellef somma (ta’ flus) lil direttur tal-kumpanija, jew kull persuna li għandha x’taqsam magħha, meta s-self ta’ dawn is-somom huwa restritt jew kontrollat bir-regoli li jirregolaw il-kumpaniji ta’ l-Istati Membri. Grupp lanqas ma għandu jiġi wżat għat-trasferiment ta’ xi proprjeta bejn kumpanija u direttur jew kull persuna li għandha x’taqsam miegħu, għajr safejn u sakemm jiġu mħollija mil-liġijiet li jirregolaw il-kumpaniji ta’ l-Istati Membri. Għall-għanijiet ta’ din id-dispożizzjoni l-għemil ta’ self jinkludi d-dħul f’kull transazzjoni jew arranġament b’effett simili, u l-proprjeta tinkludi proprjeta mobbli u immobbli;
(e) ikun membru ta’ Grupp ieħor Ewropew b’Interess Ekonomiku.
Artikolu 4
1. Dawn li ġejjin biss jistgħu jkunu membri ta’ grupp:
(a) kumpaniji jew ditti fit-tifsira tat-tieni paragrafu ta’ Artikolu 58 tat-Trattat u korpi oħra legali regolati bil-liġi pubblika jew privata, li ġew stabbiliti bi qbil mal-liġi ta’ Stat Membru u li jkollhom l-uffiċċju reġistrat jew statutorju tagħhom u l-amministrazzjoni ċentrali tagħhom ġewwa l-Komunita; fejn, skond il-liġi ta’ Stat Membru, kumpannija, ditta jew korp legali ieħor mhux obbligat li jkollu uffiċċju reġistrat jew statutorju, ikun biżżejjed għal din il-kumpannija, ditta jew korp legali li jkollhom l-amministrazzjoni ċentrali tagħhom ġewwa l-Komunita;
(b) persuni naturali li jwettqu kull attività industrijali, kummerċjali, tas-sengħa jew tal-biedja jew li jipprovdu servizzi professjonali jew servizzi oħra ġewwa l-Komunita.
2. Grupp għandu mill-inqas ikollu:
(a) żewġ kumpaniji, ditti jew korpi legali oħra, fit-tifsira tal-paragrafu 1, li jkollhom l-amministrazzjoni ċentrali tagħhom fi Stati Membri differenti, jew
(b) żewġ persuni naturali, fit-tifsira tal-paragrafu 1, li jwettqu l-attivitajiet ewliena tagħhom fi Stati Membri differenti, jew
(ċ) kumpanija, ditta jew korp legali ieħor fit-tifsira tal-paragrafu 1 u persuna naturali, fejn ta’ l-ewwel ikollhom l-amministrazzjoni ċentrali tagħhom fi Stat Membru wieħed u tat-tieni twettaq l-attività ewliena tagħha fi Stat Membru ieħor.
3. Stat Membru jista’ jeħtieġ illi l-gruppi reġistrati fl-uffiċċji tiegħu tar-reġistrazzjoni bi qbil ma’ Artikolu 6 ma jkollhomx iktar minn 20 membru (kull wieħed). Għal dan il-għan, dan l-Istat Membru jista’ jipprovdi illi, bi qbil mal-liġijiet tiegħu, kull membru ta’ korp legali stabbilit skond il-liġijiet ta’ dak l-Istat Membru), għajr kumpanija reġistrata, għandu jiġi meqjus bħala membru għalih waħdu ta’ grupp.
4. Kull Stat Membru jista’, għar-raġunijiet ta’ l-interess pubbliku ta’ dan l-Istat, jipprojbixxi jew jirrestrinġi l-parteċipazzjoni fi gruppi lil ċerti klassijiet ta’ persuni naturali, kumpaniji, ditti jew korpi legali oħra.
Artikolu 5
Kuntratt għall-istabbiliment ta’ grupp għandhu mill-inqas jinkludi:
(a) l-isem tal-grupp bil-kelmiet "Grupp Ewropew ta’ Interess Ekonomiku" jew l-inizjali "GEIE" miġjuba qablu jew warajh, għajr jekk dawn il-kelmiet jew inizjali mhux diġa jiffurmaw parti mill-isem;
(b) l-indirizz uffiċjali tal-grupp;
(ċ) il-għanijiet li għalihom il-grupp jiġi stabbilit;
(d) l-isem, l-isem tan-negozju, il-forma legali, l-indirizz permanenti jew l-uffiċċju reġistrat, u n-numru u l-post tar-reġistrazzjoni, jekk ikun hemm, ta’ kull membru tal-grupp;
(e) it-tul taż-żmien tal-grupp, għajr fejn dan huwa indefinit.
Artikolu 6
Grupp għandu jkun reġistrat fl-Istat li fih ikollu l-indirizz uffiċjali tiegħu, fl-uffiċċju tar-reġistrazzjoni nominat b’mod konformi ma’ Artikolu 39(1).
Artikolu 7
Il-kuntratt għall-formazzjoni ta’ grupp għandu jiġi depożitat fl-uffiċċju tar-reġistrazzjoni riferit f’Artikolu 6.
Id-dokumenti u l-partikolaritajiet li ġejjin għandhom ukoll ikunu depożitati f’dan l-uffiċċji tar-reġistrazzjoni: (a) kull emenda għall-kuntratt tal-istabbiliment ta’ grupp, inkluża kull bidla fil-kompożizzjoni ta’ grupp;
(b) avviż dwar it-twaqqif jew il-għeluq ta’ kull stabbiliment tal-grupp;
(ċ) kull deċiżjoni ġuridika li twaqqaf jew tiddikjara n-nulluta ta’ grupp, bi qbil ma’ Artikolu 15;
(d) avviż dwar il-ħatra tal-manager jew il-managers ta’ grupp, isimhom u kull partikolarità oħra ta’ identifikazzjoni meħtieġa bil-liġi ta’ l-Istat Membru fejn jinżamm ir-reġistru, notifika illi jistgħu jaġixxu waħedhom jew li għandhom jaġixxu flimkien, u t-temma tal-ħatra ta’ kull manager;
(e) avviż dwar ix-xogħol/post ta’ membru fil-parteċipazzjoni tiegħu fi grupp jew promozzjoni fih, bi qbil ma’ Artikolu 22(1);
(f) kull deċiżjoni mill-membri li tordna jew tistabbixxi l-istralċ ta’ grupp, bi qbil ma’ Artikolu 31, jew kull deċiżjoni ġuridika li tordna dan l-istralċ, bi qbil ma’ Artikoli 31 jew 32;
(ġ) avviż dwar il-ħatra tal-likwidatur jew tal-likwidaturi ta’ grupp, kif riferit f’Artikolu 35, b’isimhom u kull partikolarita oħra ta’ identifikazzjoni meħtieġa bil-liġi ta’ l-Istat Membru li fih jinżamm ir-reġistru, u t-temma tal-ħatra ta’ kull likwidatur;
(ħ) avviż dwar il-konklużjoni tal-likwidazzjon tal-grupp, kif riferit f’Artikolu 35(2);
(i) kull proposta għat-trasferiment ta’ l-indirizz uffiċjali, kif riferit f’Artikolu 14(1);
(j) kull klawsola li teżenta membru ġdid mill-ħlas tad-djun u responsabbilitajiet l-oħra illi oriġinaw qabel id-dħul tiegħu, bi qbil ma’ Artikolu 26(2).
Artikolu 8
Dan li ġej għandu jiġi pubblikat, kif preskritt f’Artikolu 39, fil-gazzetta riferita fil-paragrafu 1 ta’ dan l-Artikolu:
(a) il-partikolaritajiet li għandhom jiġu inklużi fil-kuntratt tal-istabbiliment ta’ grupp, b’mod konformi ma’ Artikolu 5, u kull emenda għalihom;
(b) in-numru, id-data u l-post tar-reġistrazzjoni kif ukoll l-avviż tat-tmiem ta’ din ir-reġistrazzjoni;
(ċ) id-dokumenti u l-partikolaritajiet riferiti f’Artikolu 7(b) sa (j).
Il-partikolaritajiet riferiti minn (a) sa (j) għandhom jiġu pubblikati fl-intier tagħhom. Id-dokumenti u l-partikolaritajiet riferiti f’(ċ) jistgħu jiġu pubblikati jew fl-intier tagħhom jew f’estratt jew permezz ta’ riferenza lid-depożitu tagħhom fl-uffiċċju tar-reġistrazzjoni, bi qbil mal-leġislazzjoni nazzjonali applikabbli.
Artikolu 9
1. Id-dokumenti u l-partikolaritajiet li għandhom jiġu pubblikati b’mod konformi ma’( dan ir-Regolament jistgħu jkunu ta’ min jorbot fuqhom minn grupp kontra partijiet terzi skond il-kundizzjonijiet preskritti bil-liġi nazzjonali applikabbli b’mod konformi ma’ Artikolu 3(5) u (7) tad-Direttiva tal-Kunsill 68/151/KEE tad-9 ta’ Marzu 1968 dwar il-kordinament ta’ salwagwardji li, għall-protezzjoni ta’ l-interessi tal-membri tiegħu u ta’ oħrajn, huma meħtieġa mill-Istati Membri mill-kumpaniji fit-tifsira tat-tieni paragrafu ta’ Artikolu 58 tat-Trattat, bil-ħsieb li jagħmlu dawn is-salwagwardji ekwivalenti ġewwa l-Kommunità kollha [4].
2. Jekk l-attivitjiet jkunu twettqu fl-interess ta’ grupp qabel ir-reġistrazzjoni tiegħu bi qbil ma’ Artikolu 6 u jekk il-grupp ma jerfax, wara r-reġistrazzjoni tiegħu, l-obbligi li joħorġu minn dawn l-attivitajiet, il-persuni naturali, kumpaniji, ditti jew korpi legali oħra li jkunu wettqu dawn l-attivitajiet għandhom iġorru responsabbiltà bla limitu flimkien u waħedhom għalihom.
Artikolu 10
Kull stabbiliment ta’ grupp lokat fi Stat Membru ieħor għajr dak fejn hu lokat l-indirizz uffiċjali għandu jkun reġistrat f’dan l-Istat. Għall-għanijiet ta’ din ir-reġistrazzjoni, grupp għandu jiddepożita f’fajl, fl-uffiċċju tar-reġistrazzjoni xieraq f’dan l-Istat Membru, il-kopji tad-dokumenti li għandhom jiġu miżmuma fil-fajlijiet ta’ l-uffiċċju tar-reġistrazzjoni ta’ l-Istat Membri fejn jinsab l-indirizz uffiċjali, flimkien ma’, jekk meħtieġ, traduzzjoni li tikkonforma mal-prattiċi ta’ l-uffiċċju tar-reġistrazzjoni fejn il-stabbiliment ikun reġistrat.
Artikolu 11
Avviż li ġie stabbilit grupp jew li l-istralċ tiegħu ġie konkluż u li jiddikjara n-numru, id-data u l-post tar-reġistrazzjoni u d-data, il-post u t-titolu tal-pubblikazzjoni, għandu jingħata fil-Ġurnal Uffiċjali tal-Komunitajiet Ewropej wara li jiġi pubblikat fil-gazzetta riferita f’Artikolu 39(1).
Artikolu 12
L-indirizz uffiċjali riferit fil-kuntratt tal-istabbiliment ta’ grupp għandu jkun lokat fil-Komunita.
L-indirizz uffiċjali għandu jiġi ffissat jew:
(a) fejn il-grupp għandu l-amministrazzjoni ċentrali tiegħu, jew
(b) fejn wieħed mill-membri tal-grupp għandu l-amministrazzjoni ċentrali tiegħu jew, fil-każ ta’ persuna naturali, fejn jissokta l-attività ewliena tiegħu, basta iżda illi l-grupp iwettaq l-attivitajiet tiegħu f’dan il-lok.
Artikolu 13
L-indirizz uffiċjali ta’ grupp jista’ jiġi trasferit ġewwa l-Komunita.
Meta dan it-trasferiment ma jirriżultax f’bidla fil-liġi applikabbli b’mod konformi ma’ Artikolu 2, id-deċiżjoni tat-trasferiment għandha tittieħed bi qbil mal-kundizzjonijiet preskritti fil-kuntratt tal-istabbiliment tal-grupp.
Artikolu 14
1. Meta t-trasferiment ta’ l-indirizz uffiċjali jirriżulta fi bdil fil-liġi applikabbli b’mod konformi ma’ Artikolu 3, il-proposta għat-trasferiment għandha tiġi mfassla, imdaħħla fil-fajl u ippubblikata bi qbil mal-kundizzjonijiet preskritti f’Artikoli 7 u 8.
L-ebda deċiżjoni għal trasferiment ma tista’ tittieħed sa xahrejn wara l-pubblikazzjoni tal-proposta. Kull deċiżjoni bħal din għandha tittieħed unanimament mill-membri tal-grupp. It-trasferiment għandu jseħħ fid-data li fiha l-grupp jiġi reġistrat bi qbil ma’ Artikolu 6, fl-uffiċċju tar-reġistrazzjoni għall-indirizz uffiċjali l-ġdid. Din ir-reġistrazzjoni ma għandhiex issir sakemm ma tinġiebx xhieda illi l-proposta tat-trasferiment ta’ l-indirizz uffiċjali ġiet ippubblikata.
2. It-temma tar-reġistrazzjoni ta’ grupp fl-uffiċċju tar-reġistrazzjoni ta’ l-indirizz uffiċjali l-antik tiegħu ma tistax titwettaq sakem ma tinġiebx xhieda illi l-grupp irreġistra l-indirizz uffiċjali l-ġdid tiegħu fl-uffiċċju tar-reġistrazzjoni.
3. Mal-pubblikazzjoni tar-reġistrazzjoni l-ġdida ta’ grupp l-indirizz uffiċjali l-ġdid jista’ jiġi fdat kontra partijiet terzi bi qbil mal-kundizzjonijiet riferiti f’Artikolu 9(1); madankollu, sakemm ma tiġix ippubblikata t-temma tar-reġistrazzjoni ta’ l-indirizz l-antik ta’ grupp, partijiet terzi jistgħu jissoktaw jafdaw fuq l-indirizz uffiċjali l-antik għajr jekk il-grupp jagħti prova illi dawn il-partijiet terzi kienu konxji mill-indirizz uffiċjali l-ġdid.
4. Il-liġijiet ta’ l-Istati Membri jistgħu jipprovdu iżda, rigward il-gruppi reġistrati skond Artikolu 6 fi Stat Membru, illi t-trasferiment ta’ l-indirizz uffiċjali li jirriżulta f’bidla fil-liġi applikabbli ma għandux ikollu effett jekk, fil-perijodu ta’ xahrejn riferit fil-paragrafu 1, ikun hemm awtorita kompetenti f’dan l-Istat Membru li topponih. Din l-oppożizzjoni tista’ tkun imsejsa biss fuq raġunijiet ta’ interess pubbliku. Għandha tkun tista’ ssir reviżjoni minn awtorita ġudizzjarja.
Artikolu 15
1. Fejn il-liġi applikabbli għal grupp tipprovdi bis-saħħa ta’ Artikolu 2 għan-nullita ta’ dan il-grupp, din in-nullita għandha tiġi stabbilita jew dikjarata b’deċiżjoni ġudizzjarja. Iżda, il-qorti li għaliha tiġi riferita l-materja għandha, fejn hu possibbli sabiex il-grupp ikun jista’ jirranġa l-affarijiet tiegħu, jagħti żmien sabiex jippermetti li dan isir.
2. In-nullita ta’ grupp għandu jwassal għall-likwidazzjoni tiegħu bi qbil mal-kundizzjonijiet preskritti f’Artikolu 35.
3. Id-deċiżjoni li tistabbilixxi jew li tiddkjara n-nullita ta’ grupp tista’tkun waħda ta’ min jorbot fuqha kontra partijiet terzi bi qbil mal-kundizzjonijiet preskritti f’Artikolu 9(1).
Din id-deċiżjoni ma għandhiex minnha nfisha taffettwa l-validita tal-responsabilitajiet, li għandhom jingħataw minn jew lil grupp, li oriġinaw qabel ma tkun saret waħda fdata għal kontra partijiet terzi bi qbil mal-kundizzjonijiet preskritti fis-sotto-paragrafu preċedenti.
Artikolu 16
1. L-organi ta’ grupp għandhom ikunu l-membri huma u li jaġixxu kollettivament u l-amministratur jew l-amministraturi.
IL-Kuntratt tal-istabbiliment ta’ grupp jista’ jħalli wisa’ għal organi oħra; jekk jagħmel dan għandu jistabbilixxi l-poteri tagħhom.
2. Il-membri ta’ grupp, huma u jaġixxu bħala korp wieħed, jistgħu jieħdu kull deċiżjoni bil-għan li jiksbu l-għanijiet tal-grupp.
Artikolu 17
1. Kull membru għandu jkollu vot wieħed. Il-kuntratt tal-istabbiliment ta’ grupp jista’, madankollu, jagħti iktar minn vot wieħed lil ċerti membri, basta iżda illi l-ebda membru wieħed ma jkollu f’idejh il-maġġoranza tal-voti.
2. Hija meħtieġa deċiżjoni unanima mill-membri għalbiex:
(a) jinbidlu l-għanijiet tal-grupp;
(b) jinbidel in-numru tal-voti mogħtija lill kull membru;
(ċ) jinbidlu l-kundizzjonijiet għat-teħid tad-deċiżjonijiet;
(d) jittawwal il-perijodu taż-żmien ta’ grupp għal iktar minn kull perijodu fissat fil-kuntratt tal-istabbiliment tal-grupp;
(e) tinbidel il-kontribuzzjoni minn kull membru jew minn numru ta’ membri sabiex jiġi ffinanzjat il-grupp;
(f) jinbidel kull obbligu ieħor ta’ membru, għajr jekk ikun imniżżel fil-kuntratt tal-istabbiliment tal-grupp;
(ġ) jagħmel kull tibdil fil-kuntratt tal-istabbiliment tal-grupp mhux kopert b’dan il-paragrafu, għajr jekk ikun b’xi mod ieħor imniżżel f’dan il-kuntratt.
Artikolu 18
Kull membru għandu jkun intitolat li jikseb tagħrif mill-manager jew il-managers dwar ix-xogħol tal-grupp u li jispezzjoni l-kotba u r-reġistri tan-negozju tal-grupp .
Artikolu 19
1. Grupp għandu jiġi mmexxi minn persuna naturali waħda jew iktar maħtura skond il-kuntratt tal-istabbiliment tal-grupp jew b’deċiżjoni tal-membri.
L-ebda persuna ma tista’ tkun il-manager ta’ grupp jekk:
- bis-saħħa tal-liġi applikabbli għalih, jew
- bis-saħħa tal-liġi interna ta’ l-Istat li fih il-grupp ikollu l-indirizz uffiċjali tiegħu, jew
- wara deċiżjoni ġudizzjarja jew amministrattiva magħmula fi Stat Membru jew magħrufa minnu
ma jistax jagħmel parti mill-korp maniġerjali jew amministrattiv ta’ kumpanija, ma jistax ikun il-manager ta’ impriża jew jaġixxi bħala l-manager tal-Grupp Ewropew ta’ Interess Ekonomiku.
2. Stat Membru jista’, fil-każ ta’ gruppi reġistrati fl-uffiċċji tar-reġistrazzjoni tiegħu b’mod konformi ma’ l-Artikolu 6 jipprovdi illi persuni legali jistgħu jkunu managers bil-kundizzjoni illi dawn il-persuni legali jinnominaw persuna naturali waħda jew iktar, li l-partikolaritajiet tagħhom għandhom ikunu, sabiex jirrappreżentawhom, bla ħsara għad-dispożizzjonijiet ta’ Artikolu 7(d) dwar id-dħul fil-fajlijiet.
Jekk Stat Membru jeżerċita din il-għażla, għandu jipprovdi illi r-rappreżentant jew ir-rappreżentanti għandhom ikunu responsabbli daqs li kieku huma stess kienu l-managers tal-grupp interessat.
Ir-restrizzjonijiet imposti bil-paragrafu 1 għandhom japplikaw ukoll għal dawn ir-rappreżentanti.
3. Il-kuntratt tal-istabbiliment ta’ grupp jew, fin-nuqqas ta’ dan, id-deċiżjoni unanima tal-membri għandhom jistabbilixxu l-kundizzjonijiet għall-ħatra jew it-tneħħija ta’ l-amministratur jew l-amministraturi u għandhom jippreskrivu l-poteri tagħhom.
Artikolu 20
1. L-amministratur biss jew, fejn ikun hemm tnejn jew iktar, kull wieħed mill-amministraturi għandu jirrappreżenta l-grupp fin-negozji ma’ partijiet terzi.
Kull wieħed mill-managers għandu jorbot lill-grupp fejn jidħlu partijiet terzi meta jaġixxi fl-interess tal-grupp, saħansitra meta l-azzjonijiet tiegħu ma jaqgħux taħt l-għanijiet tal-grupp, għajr jekk il-grupp iġib provi illi l-parti terza kienet taf jew ma setgħetx, minħabba ċ-ċirkustazni, ma tkunx konxja illi l-azzjoni kienet taqal barra mill-għanijiet tal-grupp; il-pubblikazzjoni tal-partikolaritajiet riferiti f’Artikolu 5(ċ) ma għandhomx ikunu fihom infushom il-prova ta’ dan.
L-ebda limitu fil-poteri tal-manager jew il-managers, sewwa jekk joħroġ mill-kuntratt tal-istabbiliment tal-grupp jew minn deċiżjoni tal-membri, ma għandu jiġi fdat bħala kontra partijiet terzi, saħansitra jekk ikun pubblikat.
2. Il-kuntratt tal-istabbiliment ta’ ġruppament jista’ jipprovdi illi l-grupp ikun marbut validament biss billi żewġ managers jew iktar jaġixxu flimkien. Din il-klawsola għandha tiġi fdata kontra partijiet terzi bi qbil-mal-kundizzjonijiet riferiti f’Artikolu 9(1) biss jekk tiġi ippubblikata bi qbil ma’ Artikolu 8.
Artikolu 21
1. Il-qligħ li jirriżulta mill-attivitajiet ta’ grupp għandu jitqies bħala qligħ tal-membri u għandu jiġi mqassam bejniethom fil-proprozjonijiet preskritti fil-kuntratt tal-istabbiliment tal-grupp jew, fin-nuqqas ta’ kull dispożizzjoni bħal din, f’ishma indaqs.
2. Il-membri ta’ grupp għandhom jikkontribwixxu għall-ħlas ta’ l-ammont li bih in-nefqa taqbeż id-dħul fil-proporzjonijiet preskritti fil-kuntratt tal-istabbiliment tal-grupp jew, fin-nuqqas ta’ kull dispożizzjoni minn din, f’ishma indaqs.
Artikolu 22
1. Kull membru ta’ grupp jista’ jgħaddi l-parteċipazzjoni tiegħu fil-grupp, jew proporzjon minnha, jew lil membru ieħor jew lil parti terza; l-assenjament ma għandux jidħol fis-seħħ mingħajr l-awtorizzazzjoni unanima tal-membri l-oħra.
2. Membru ta’ grupp jista’ juża l-parteċipazzjoni tiegħu fil-grupp bħala garanzija biss wara li l-membri l-oħra jagħtu l-awtorizzazzjoni unanima tagħhom, għajr jekk ikun preskritt xorta oħra fil-kuntratt tal-istabbiliment tal-grupp. Il-possessur tal-garanzija ma jistax isir membru tal-grupp f’xi ħin bis-saħħa ta’ din il-garanzija.
Artikolu 23
L-ebda grupp ma jista’ jistieden investiment mill-pubbliku. Artikolu 24
1. Il-membri ta’ grupp għandu jkollhom responsabilitajiet għad-djun tiegħu in solidum b’mod mhux limitat u r-responsabilitajiet l-oħra tkun xi tkun in-natura tagħhom. Il-liġi nazzjonali għandha tistabbilixxi l-konsegwenzi ta’ din il-responsabbiltà.
2. Il-kredituri ma jistgħux jipproċedu kontra membru għall-ħlas rigward ta’ djun u responsabilitajiet oħra, bi qbil mal-kundizzjonijiet preskritti fil-paragrafu 1, qabel ma tiġi konkluża l-likwidazzjoni tal-grupp, għajr jekk l-ewwel ikunu talbu lill-grupp sabiex iħallas u l-ħlas ma jsirx f’perijodu taż-żmien xieraq.
Artikolu 25
L-ittri, il-formoli ta’ l-ordnijiet u dokumenti simili għandhom jindikaw leġġibilment:
(a) l-isem tal-grupp preċedut jew segwit jew bil-kliem "Grupp Ewropew ta’ Interess Ekonomiku" jew bl-inizjali "GEIE", għajr jekk dan il-kliem jew iniżjali diġa jkopru l-isem;
(b) il-post ta’ l-uffiċċju tar-reġistrazzjoni riferit f’Artikolu 6, li fih il-grupp huwa reġistrat, flimkien man-numru tad-dħul tal-grupp fir-reġistri ta’ l-uffiċċju tar-reġistrazzjoni;
(ċ) l-indirizz uffiċjali tal-grupp;
(d) fejn applikabbli, illi l-managers għandhom jaġixxu flimkien;
(e) fejn applikabbli, illi l-grupp jinsab f’likwidazzjoni, b’mod konformi ma’ Artikoli 15, 31, 32 jew 36.
Kull stabbiliment ta’ grupp, meta jkun reġistrat bi qbil ma’ Artikolu 10, għandu jagħti l-partikolaritajiet ta’ hawn fuq, flimkien ma’ dawk li għandhom x’jaqsmu mar-reġistrazzjoni tiegħu stess, fuq id-dokumenti riferiti fl-ewwel paragrafu ta’ dan l-Artikolu li jkunu ġejjn mill-istabbiliment imsemmi.
Artikolu 26
1. Id-deċiżjoni sabiex jiddaħħlu membri ġodda għandha tittieħed unanimament mill-membri tal-grupp.
2. Kull membru ġdid għandu jidħol responsabbli, bi qbil mal-kundizzjonijiet preskritti f’Artikolu 24, li jidħol għad-djun u l-responsabilitajiet l-oħra tal-grupp, inklużi dawk li jkunu ħarġu mill-attivitajiet tal-grupp qabel id-dħul tiegħu fih.
Iżda, jista’ jiġi eżentat bi klawsola fil-kuntratt tal-istabbiliment tal-grupp jew fl-istrument tad-dħul milli jħallas id-djun u l-responsabilitajiet l-oħra li jkunu oriġinaw qabel id-dħul tiegħu. Din il-klawsola tista’ tiġi fdata bħala ta’ min jorbot fuqha kontra partijiet terzi, skond il-kundizzjonijiet riferiti f’Artikolu 9(1), biss jekk tiġi ippubblikata bi qbil ma’ Artikolu 8.
Artikolu 27
2. Kull membru ta’ grupp jista’ jitkeċċa għar-raġunijiet elenkati fil-kuntratt tal-istabbiliment tal-grupp u, f’kull każ, jekk jonqos serjament fl-obbligi tiegħu jew jekk jikkawża jew li jhedded li jikkawża taħwid serju fl-operat tal-grupp.
Din it-tkeċċija tista’ sseħħ biss bid-deċiżjoni ta’ qorti li lilha tkun saret applikazzjoni konġunta mill-maġġoranza tal-membri l-oħra, għajr jekk provvdut xorta oħra fil-kuntratt tal-istabbiliment tal-grupp.
Artikolu 28
1. Membru ta’ grupp ma jibqax jagħmel parti minnu meta jmut jew meta ma jkunx jista’ jħares iktar il-kundizzjonijiet preskritti f’Artikolu 4(1).
Minbarra dan, Stat Membru jista’ jipprovdi, għall-għanijiet tal-liġijiet tiegħu dwar il-likwidazzjoni, ix-xoljiment, l-istralċ jew il-waqfien tal-ħlas, illi membru għandu jieqaf milli jibqa’ membru ta’ kull grupp fil-waqt stabbilit minn dawn il-liġijiet.
2. F’każ tal-mewt ta’ persuna naturali illi huwa membru ta’ grupp, l-ebda persuna ma tista’ ssir membru minfloku għajr skond il-kundizzjonijiet preskritti fil-kuntratt tal-istabbiliment tal-grupp jew, fin-nuqqas ta’ dan, bil-ftehim unanimu tal-bqija tal-membri.
Artikolu 29
Hekk kif membru jieqaf milli jibqa’ jappartjieni għal grupp, il-manager jew il-managers għandhom jgħarrfu lill-membri l-oħra bil-fatt; għandhom wkoll jieħdu l-passi meħtieġa kif elenkati f’Artikoli 7 u 8. B’żieda ma’ dan, kull persuna interessata tista’ tieħu dawn il-passi.
Artikolu 30
Għajr fejn il-kuntratt tal-istabbiliment ta’ grupp jipprovdi xorta oħra u mingħajr preġudizzju għad-drittijiet miksuba minn persuna skond Artikoli 22(1) jew 28 (2), grupp għandu jibqa’ jeżisti għall-bqija tal-membri wara li membru ma jibqax jappartjieni għalih, bi qbil mal-kundizzjonijiet preskritti fil-kuntratt tal-istabbiliment tal-grupp jew stabbiliti bid-deċiżjoni unanima tal-membri msemmija.
Artikolu 31
1. Grupp jista’ jiġi stralċjat bid-deċiżjoni tal-membri tiegħu li jordnaw ix-xoljiment tiegħu. Din id-deċiżjoni għandha tittieħed unanimament, għajr jekk preskritt xorta oħra fil-kuntratt tal-istabbiliment tal-grupp. 2. Grupp għandu jiġi stralċjat b’deċiżjoni tal-membri tiegħu:
(a) billi jinnotaw it-tmiem tal-perijodu taż-żmien iffissat fil-kuntratt tal-istabbiliment tal-grupp jew l-eżistenza ta’ kull kawża oħra għax-xoljiment provvduta fil-kuntratt, jew
(b) billi jinnotaw it-twettiq ta’ l-għan tal-grupp jew l-impossibilità li jkomplu jsewguh.
Fejn, tliet xhur wara li tkun ġrat waħda mis-sitwazzjonijiet riferiti fl-ewwel sotto-paragrafu, il-membri ma jeħdux id-deċiżjoni li tistabbilixxi l-istralċ tal-grupp, kull membru jista’ jagħmel petizzjoni lil qorti sabiex tordna l-istralċ.
3. Grupp għandu ukoll jiġi stralċjat b’deċiżjoni tal-membri tiegħu jew tal-bqija tal-membri meta l-kundizzjonijiet preskritti f’Artikolu 4(2) ma jibqgħux jitwettqu iktar.
4. Wara li grupp jiġi stralċjat b’deċiżjoni tal-membri tiegħu, il-manager jew il-managers għandhom jieħdu l-passi meħtieġa kif elenkati f’Artikoli 7 u 8. B’żieda ma’ dan, kull persuna interessata tista’ tieħu dawn il-passi.
Artikolu 32
1. Fuq applikazzjoni minn kull persuna interessata jew minn awtorita kompetenti, f’każ ta’ ksur ta’ Artikoli 3, 12 jew 31 (3), il-qorti għandha tordna illi l-grupp jiġi stralċjat, għajr jekk l-affarijiet tiegħu jkunu jistgħu u jiġu rranġati qabel ma l-qorti tkun tat id-deċiżjoni sostantiva tagħha.
2. Fuq l-applikazzjoni ta’ membru, il-qorti tista’ tordna li grupp jiġi stralċjat fuq raġunijiet ġusti u xierqa.
3. Stat Membru jista’ jipprovdi illi l-qorti tista’, fuq l-applikazzjoni ta’ awtorita kompetenti, tordna l-istralċ ta’ grupp li jkollu l-indirizz uffiċjali tiegħu fl-Istat li għalih tappartjeni l-awtorita kompetenti, kull fejn il-grupp jaġixxi b’kontravenzjoni ta’ l-interess pubbliku ta’ dan l-Istat, jekk il-liġi ta’ l-Istat tipprovdi din il-possibilita rigward il-kumpaniji reġistrati jew korpi legali oħra soġġetti għaliha.
Artikolu 33
Meta membru ma jibqax jappartjieni għal grupp għal kull raġuni oħra għajr l-assenjazzjoni tad-drittijiet tiegħu bi qbil mal-kundizzjonijiet preskritti f’Artikolu 22(1), il-valur tad-dritijiet tiegħu għandhom jiġu stabbiliti billi jitqiesu l-assi u l-responsabilitajiet tal-grupp kif ikunu meta (l-membru) ma jibqax jappartjieni għalih (il-grupp).
Il-valur tad-drittijiet u ta’ l-obbligi ta’ membru li jkun sejjer iħalli l-grupp jista’ ma jiġix fissat bil-quddiem.
Artikolu 34
Mingħajr preġudizzju għal Artikolu 37(1), kull membru illi jieqaf milli jibqa’ jappartjeni għal grupp għandu jibqa’ responsabbli li jwieġeb, bi qbil mal-kundizzjonijiet preskritti f’Artikolu 24, għad-djun u l-responsabilitajiet l-oħra li joħorġu mill-attivitajiet tal-grupp qabel ma’ jkun waqaf milli jibqa’ membru.
Artikolu 35
1. L-istralċ ta’ raggrupp jinvolvi l-likwidazzjoni tiegħu.
2. Il-likwidazjoni ta’ grupp u l-konklużjoni tal-likwidazzjoni tiegħu għandhom ikunu regolati bil-liġi nazzjonali.
3. Grupp għandu jibqa’ jżomm il-kapaċità tiegħu, fit-tifsira ta’ Artikolu 1(2), sakemm tingħalaq il-likwidazzjoni.
4. Il-likwidatur jew il-likwidaturi għandhom jieħdu l-passi meħtieġa kif elenkati f’Artikoli 7 u 8.
Artikolu 36
Il-gruppi għandhom ikunu bla ħsara għal-liġijiet nazzjonali li jirregolaw il-falliment u l-waqfien tal-ħlas. Il-ftuħ tal-proċeduri legali kontra grupp għal raġunijiet ta’ falliment jew il-waqfien tal-ħlas tiegħu ma għandux fih innifsu jġib miegħu il-ftuħ ta’ dawn il-proċeduri kontra l-membri tiegħu.
Artikolu 37
1. Iż-żmien tal-limitu ta’ ħames snin wara l-pubblikazzjoni, b’mod konformi ma’ Artikolu 8, ta’ l-avviż li membru ma baqax jappartijieni għal grupp għandu jiġi sostitut f’kull perijodu itwal taż-żmien li jista’ jiġi preskritt bil-liġi nazzjonali rilevanti għal azzjonijiet kontra dan il-membru fejn jidħlu djun u responsabilitajiet oħra li joħorġu mill-attivitajiet ta’ grupp qabel ma huwa jkun waqaf milli jibqa’ membru.
2. Iż-żmien ta’ limitu ta’ ħames snin wara l-pubblikazzjoni, b’mod konformi ma’ Artkolu 8, ta’ l-avviż tal-għeluq tal-likwidazzjoni ta’ grupp għandu jiġi sostitut f’kull perijodu itwal taż-żmien illi jista’ jkun preskritt bil-liġi nazzjonali rilevanti għal azzjonijiet kontra l-membru ta’ grupp fejn jidħlu djun u responsabilitajiet oħra li joħorġu mill-attivitajiet tal-grupp.
Artikolu 38
Fejn grupp jissokta b’attività fi Stat Membru b’kontravenzjoni għall-interess pubbliku ta’ dan l-Istat, l-awtorita kompetenti ta’ dan l-istat tista’ tipprojbixxi din l-attivita. Tista’ tkun possibbli reviżjoni tad-deċiżjoni ta’ l-awtorita kompetenti minn awtorita ġudizzjarja. Artikolu 39
1. L-Istati Membri għandhom jinnominaw lill-uffiċċju tar-reġistrazzjoni responsabbli jew l-uffiċċji tar-reġistrazzjoni responsabbli sabiex jeffetwaw ir-reġistrazzjoni riferiti f’Artikoli 6 u 10 u għandhom jippreskrivu r-regoli li jirregolaw ir-reġistrazzjoni. Għandhom jippreskrivu l-kundizzjonijiet li fuqhom għandhom jiġu fajljati d-dokumenti riferiti f’Artikoli 7 u 10. Għandhom jiżguraw illi d-dokumenti u l-partikolaritajiet riferiti f’Artikolu 8 jiġu pubblikati fil-gazzetta uffiċjali xierqa ta’ l-Istat Membru li fih il-grupp għandu l-indirizz uffiċjali tiegħu u jistgħu jippreskrivu l-manjiera tal-pubblikazzjoni tad-dokumenti u l-partikolaritajiet riferiti f’Artikolu 8(ċ).
L-Istati Membri għandhom ukoll jiżguraw illi kulħadd jista’ jispezzjona, fl-uffiċċju tar-reġistrazzjoni xieraq b’mod konformi ma’ Artikolu 6, jew fejn xieraq, Artikolu 10, jispezzjona d-dokumenti riferiti f’Artikolu 7 u jikseb, saħansitra bil-posta, kopji intieri jew parzjali tagħhom.
L-Istati Membri jistgħu jitolbu l-ħlas tad-drittijiet fejn jidħlu l-operati riferiti fis-sotto-paragrafi preċedenti; dawn id-drittijiet, madankollu, ma jistgħux jaqbżu n-nefqa fuqhom mill-amministrazzjoni.
2. L-Istati Membri għandhom jiżguraw illi t-tagħrif li jkun sejjer jiġi pubblikat fil-Ġurnal Uffiċjali tal-Komunitajiet Ewropej b’mod konformi ma’ Artikolu 11 jiġi mibgħut lill-Uffiċċju tal-Pubblikazzjonijiet Uffiċjali tal-Komunitajiet Ewropej fi żmien xahar mill-pubblikazzjoni tiegħu fil-gazzetta uffiċjali riferita fil-paragrafu 1.
3. L-Istati Membri għandhom jipprovdu penalitajiet xierqa fil-każ ta’ nuqqas ta’ konformità mad-dispożizzjonijiet ta’ Artikoli 7, 8 u 10 dwar l-iżvelar u fil-każ ta’ nuqqas ta’ konformità ma’ Artikolu 25.
Artikolu 40
Il-qligħ jew it-telf li jirriżulta mill-attivitajiet ta’ grupp għandhom ikun taxxabbli biss f’idejn il-membri tiegħu (il-grupp).
Artikolu 41
1. L-Istati Membri għandhom jieħdu l-miżuri meħtieġa bis-saħħa ta’ Artikolu 39 qabel l-1 ta’ Lulju 1989. Għandhom jikkomunikawhom fil-pront lill-Kummissjoni.
2. Għall-għanijiet tat-tagħrif, l-Istati Membri għandhom jinfurmaw lill Kummissjoni bil-klassijiet ta’ persuni naturali, kumpaniji, ditti u l-korpi l-oħra legali illi pparteċipazzjoni tagħhom fi gruppi b’mod konformi ma’ Artikolu 4(4) hija pprojbita. Il-Kummissjoni għandha tinforma lill-Istati Membri l-oħra.
Artikolu 42
1. Ma’ l-adozzjoni ta’ dan ir-Regolament, għandu jiġi stabbilit Kumitat ta’ Kuntatt taħt l-awspiċi tal-Kummissjoni. Il-funzjoni tiegħu għandha tkun:
(a) li jiffaċilita, mingħajr preġudizzju għal Artikoli 169 u 170 tat-Trattat, iħaffef l-applikazzjoni ta’ dan ir-Regolament permezz ta’ konsultazzjoni regolari li tittratta partikolarment il-problemi prattiċi li jinħolqu fejn tidħol l-applikazzjoni tiegħu;
(b) li jagħti pariri lill-Kummissjoni, jekk meħtieġa, dwar żidiet jew emendi għal-dan ir-Regolament.
2. Il-Kumitat ta’ Kuntatt għandu jkun kompost minn rappreżentati ta’ l-Istati Membri u rappreżentanti tal-Kummissjoni. Il-President għandu jkun rappreżentant tal-Kummissjoni. Il-Kummissjoni għandha tipprovdi s-segretarjat.
Wara li kkunsidrat it-Trattat li jsitabilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 1035/72 tat-18 ta’ Mejju 1972 dwar l-organizzazzjoni komuni tas-suq fil-frott u l-ħaxix [1], kif l-aħħar emendat bir-Regolament (KEE) Nru 1332/84 [2],
Wara li kkunsidrat ir-Regolament tal-Kunsill (KEE) Nru 449/69 tal-11 ta’ Marzu 1969 dwar ir-rimbors ta’ għajnuna mogħtija minn Stati Membri lil organizzazzjonijiet ta’ produtturi ta’ frott u ħaxix [3] , u b’mod partikolari Artikolu 7 tiegħu,
Billi r-Regolament tal-Kunsill (KEE) Nru 3284/83 [4] biddel l-arranġamenti li taħthom l-għajnuna tingħata lil organizzazzjonijiet ta’ produtturi ta’ frott u ħaxix;
Billi l-formoli msemmija fir-Regolament tal-Kummissjoni (KEE) Nru 850/80 [5] għandhom għalhekk jiġu adattati in linja mad-dispożizzjonijiet ġodda;
Billi l-miżuri previsti f’dan ir-Regolament huma skond l-opinjoni tal-Kumitat tal-Fond Agrikolu Ewropew ta’ Gwida u Garanzija,
ADOTTAT DAN IR-REGOLAMENT:
Artikolu uniku
Annessi I u II mar-Regolament tal-Kummissjoni (KEE) Nru 2264/69 [6] huma hawnhekk sostitwiti b’Annessi I u II ma’ dan ir-Regolament.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat l-Att ta' Adeżjoni ta' Spanja u l-Portugall u b'mod partikolari l-Artikoli 171 u 358 tiegħu,
Wara li kkunsidrat ir-Regolament tal-Kunsill (KEE) Nru. 3117/85 ta' l-4 ta' Novembru 1985 li jippreskrivi regoli ġenerali dwar l-għoti ta' kumpens f'forma ta' sussidji għal sardin [1] u b'mod partikolari l-Artikolu 4 tiegħu,
Billi l-Artikolu 2 tar-Regolament (KEE) Nru. 3117/85 jispeċifika ċerti kondizzjonijiet dwar l-għoti ta' kumpens f'forma ta' sussidji fir-rigward ta' prodotti, il-limitu kwantitattiv ta' 2000 tunnellata metrika u l-benefiċjarji ta' l-iskema, u jiffissa l-metodu ta' kif għandu jiġi kkalkulat is-sussidju msemmi;
Billi din l-iskema għandha tiġi applikata għal dawk il-kategoriji ta' sardin li huma l-aktar faċli li jitqiegħdu fis-suq wara l-fażi ta' l-ipproċessar;
Billi d-disposizzjonijiet tas-saħħa u dawk tekniċi stabbiliti mill-awtoritajiet nazzjonali jiżguraw li l-prodotti msemmija jkunu ġew issuġġettati b'mod sħiħ u definittiv għal wieħed mill-proċessi msemmija fl-Artikolu 3(1) tar-Regolament (KEE) Nru 3117/85; billi l-konformita’ ta' l-imsemmija prodotti pproċessati mad-disposizzjonijiet imsemmija jridu jkunu suġġetti għal verifika;
Billi, sabiex jiġi ċċarat l-iskop ta' l-arranġamenti preżenti, għandhom jiġu ċċarati t-tipi ta' l-ipproċessar:
Billi, għandhom jiġu stabbiliti ċerti regoli dettaljati għas-sottomissjoni ta' l-applikazzjonijiet mingħand dawk konċernati għall-ħlas tas-sussidju, fir-rigward ta' kwantitajiet li għalihom jiġi deċiż id-dritt għas-sussidju;
Billi, sabiex jiġi żgurat li jkun hemm kontroll kostanti, dawk li jikkwalifikaw għas-sussidju għandhom iżommu l-awtorità inkarigata mill-ispezzjoni infurmata dwar l-attivitajiet ta' l-ipproċessar tagħhom f'kull ħin;
Billi, skond l-Artikolu 2(3) tat-Trattat ta'Adeżjoni, l-istituzzjonijiet tal-Komunità jistgħu jadottaw, qabel l-adeżjoni, il-miżuri msemmija fl-Artikoli 171 u 358 ta' l-Att;
Billi l-miżuri li hemm maħsuba f'dan ir-Regolament huma bi qbil ma’ l-opinjoni tal-Kumitat tat-Tmexxija tal-Prodotti ta' l-Industrija tas-Sajd,
ADOTTAT DAN IR-REGOLAMENT:
- jkun inqabad minn xi membru,
- jinbigħ lil min iħaddem il-proċess għall-ipproċessar b’mod sħiħ u definittiv skond id-disposizzjonijiet ta' saħħa u dawk tekniċi relatati ma prodotti intiżi għall-konsum mill-bnedmin li jkunu fis-seħħ fl-Istat Membru fejn min iħaddem il-proċess ikollu n-negozju stabbilit.
2. Il-proċessi msemmija fil-paragrafu 1 huma:
(a) iffriżar,
(b) il-manifattura ta' prodotti fil-laned li jaqgħu taħt l-intestatura Nru 16.04 tat-Tariffa Doganali Komuni (TDK),
(ċ) tindif jew qtugħ tal-ħut bċejjeċ jekk ikun akkompanjat minn wieħed mill-proċessi msemmija taħt (a) u (b).
Artikolu 3
Fir-rigward ta' kull lott mibjugħ ta' l-istess kategorija kummerċjali, l-ammont tas-sussidju għandu jiġi ddeterminat skond l-Artikolu 2(4) tar-Regolament (KEE) Nru. 3117/85.
Artikolu 4
Fejn xi wieħed mill-proċessi li hemm referenza għalihom fl-Artikolu 2(2) jitwettaq fi Stat Membru li ma jkunx dak li jkun irrikonoxxa l-organizzazzjoni tal-produtturi li tkun biegħet il-prodott, għandha tingħata prova li dan l-ipproċessar ikun sar permezz tal-Kopja tal-Kontroll T Nru 5 skond id-disposizzjonijiet tar-Regolament tal-Kummissjoni (KEE) Nru 223/77 [2] u ta' dan ir-Regolament.
Il-kopja msemmija għandha turi d-dettalji li ġejjin:
- fil-kaxxa 41, deskrizzjoni tal-merkanzija fl-istat li kienet fil-mument tal-kunsinna,
- f'kaxxa 104, waħda minn dawn l-annotazzjonijiet f'ittri kapitali:
, "VERARBEITUNG, FÜR DIE EINE AUSGLEICHSENTSCHÄDIGUNG GEWÄHRT WIRD
u, sakemm ma jkunx jeżisti fil-mument tal-ħlas, tagħrif li jindika li ma jkunx sar ipproċessar sħiħ u definittiv tal-prodotti.
2. Dak li jħaddem il-proċess għandu jagħti garanzija bil-miktub li ser jipproċessa l-prodotti suġġetti għall-kuntratt skond id-disposizzjonijiet ta' l-Artikolu 2. Għal dan il-għan, fir-reġistrazzjoni tal-ħażna msemmija fil-garanzija tiegħu, għandu jidentifika l-kwantitajiet mixtrija fil-kuntest ta' dawn l-arranġamenti. Dak li jħaddem il-proċess għandu jwiegħed li jħalli li ssirlu kull spezzjoni mill-awtoritajiet kompetenti fil-bini fejn isir in-negozju tiegħu.
3. L-applikazzjoni għall-ħlas tas-sussidju għandha tintbagħat mill-organizzazzjoni tal-produtturi konċernata lill-awtoritajiet kompetenti ta' l-Istat Membru konċernat mhux aktar tard mill-aħħar tax-xahar wara dak li fih jiġi magħmul il-kuntratt tal-bejgħ.
Artikolu 6
1. L-Istati Membri konċernati għandhom joħolqu sistema ta' kontroll li tiżgura li prodotti li għalihom tkun saret applikazzjoni għas-sussidju jkunu eliġibbli għaliha, u li d-disposizzjonijiet ta' dan ir-Regolament ikunu mħarsa.
2. Ir-regoli dettaljati għat-tħaddim tas-sistema tal-kontroll għandhom jiġu kkompilati mill-Istati Membri u għandhom jinkludu mill-inqas il-kondizzjonijiet meħtieġa li ġejjin:
- spezzjonijiet magħmulin għal għarrieda fil-post ta' l-ipproċessar ta' l-impriżi:
- sottomissjoni mill-benefiċjarju tad-dokumenti ta' sostenn użati biex jiġi stabbilit id-dritt tiegħu għas-sussidju;
- definizzjoni tad-dettalji li jridu jiġu inklużi fl-applikazzjoni għas-sussidju msemmija fl-Artikolu 5;
- identifikazzjoni fir-reġistru tal-bejgħ ta' l-organizzazzjoni li tipproduċi, tal-kwantitajiet mibjugħa fil-kuntest tar-reġim preżenti.
Artikolu 7
1. L-Istati Membri konċernati għandhom javżaw lill-Kummissjoni, sa mhux aktar tard minn xahrejn wara d-dħul fis-seħħ ta' dan ir-Regolament, bil-miżuri tal-kontroll introdotti skond l-Artikolu 6(1).
2. L-Istati Membri għandhom ukoll jinfurmaw lill-Kummissjoni kull xahar bil-kwantitajiet li jistgħu jikkwalifikaw għas-sussidju, mibjugħa matul ix-xahar ta' qabel, imqassma skond il-kategorija kummerċjali u t-tip ta' pproċessar li jkun twettaq, u ta' l-ispiża relatata ma’ l-għoti tas-sussidju msemmi.
3. Fuq il-bażi ta' tagħrif miksub taħt il-proċeduri ta' kontroll li hemm maħsuba fl-Artikolu 6, jekk hemm il-ħtieġa jiġi korrett l-ammont tas-sussidju mogħti.
Artikolu 8
Ir-rata tal-konverżjoni bejn il-muniti applikabbli għas-sussidju għandha tkun ir-rata rappreżentattiva li tkun fis-seħħ fil-ġurnata tal-bejgħ tal-prodott.
Artikolu 9
Dan ir-Regolament għandu jidħol fis-seħħ fl-1 ta' Marzu 1986, suġġett għad-dħul fis-seħħ tat-Trattat ta' Adeżjoni ta' Spanja u l-Portugall. Dan ir-Regolament għandu jorbot fl-intier tiegħu u japplika direttament fl-Istati Membri kollha.
Wara li kkunsidrat ir-Regolament tal-Kunsill (KEE) Nru 804/68 tas-27 ta' Ġunju 1968 dwar l-organizzazzjoni komuni tas-suq fil-ħalib u l-prodotti tal-ħalib [1], kif l-aħħar emendat bir-Regolament (KEE) Nru 1298/85 [2], u partikolarment Artikolu 6(7) tiegħu,
Billi r-Regolament tal-Kummssjoni (KEE) Nru 3143/85 tal-11 ta' Novembru 1985 dwar il-bejgħ bi prezzijiet imnaqqsa ta' butir ta' l-intervent maħsub għall-konsum dirett fil-għamla ta' butir konċentrat [3], kif l-aħħar emendat bir-Regolament (KEE) Nru 3338/85 [4], jipprovdi illi l-pakketti tal-butir konċentrat għandhom iġorru, f'ittri stampati ċari u leġibbli, ċerti dikjarazzjonijiet; billi, minħabba żball, id-dikjarazzjoni fl-ilsien Taljan ma taqbilx mad-dikjarazzjoni adottata fit-test sottomess għall-vot lill-Kumitat ta' Ġestjoni tal-Ħalib u l-Prodotti mill-Ħalib; billi għalhekk ir-Regolament irid jiġi korrett,
ADOTTAT DAN IR-REFOLAMENT:
Artikolu 1
L-inċiż ta' qabel ta' l-aħħar fl-ewwel subparagrafu ta' Artikolu 5(4) huwa mibdul b'dan li ġej:
"— burro concentrato" .
Artikolu 2
Dan ir-Regolament għandu jidħol fis-seħħ fil-jum ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
tat-22 ta' Diċembru 1986 li tistabbilixxi proċedura ta' konsultazzjoni u ta' kooperazzjoni fil-qasam tat-turiżmu (86/664/KEE)
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kunsill Ekonomiku u Soċjali [3],
Billi l-Artikolu 2 tat-Trattat jipprovdi li Komunità għandha jkollha d-dover li partikolarment tippromwovi matul il-Komunità kollha żvilupp armonjuż tal-attivitajiet ekonomiċi, kontinwi u l-espansjoni bbilanċjata u r-relazzjonijiet aktar mill-qrib bejn l-Istati li huma membri tagħha; billi t-turiżmu jista' jgħin biex jintlaħqu dawn l-għanijiet;
Billi r-risoluzzjoni tall-Kunsill ta' l-10 ta' April 1984 dwar strateġija komuni tal-Komunità fuq it-turiżmu [4] tenfasizza l-ħtieġa għall-konsultazzjoni bejn l-Istati Membri u l-Kummissjoni fuq it-turiżmu;
Billi l-konsultazzjoni hija mezz utili biex tiffaċilita l-kooperazzjoni bejn l-Istati Membri u l-Kummissjoni bil-għan biex tilħaq l-objettivi tat-Trattat;
Billi kull wieħed mill-Istati Membri għandu jagħti lill-Istati Membri l-oħrajn u lill-Kummissjoni l-benefiċċju ta' l-esperjenza tiegħu fil-qasam tat-turiżmu;
Billi, invista tal-kunsultazzjoni fil-qasam tat-turiżmu, l-iskambju ta' l-informazzjoni bejn l-Istati Membri u l-Kummissjoni għandu jkun assigurat;
Billi konsultazzjoni bħal din m'għandhiex tidduplika x-xogħol imwettaq minn korpi oħrajn tal-Komunità,
IDDEĊIEDA KIF ĠEJ:
Artikolu 1
Kumitat Konsultattiv dwar it-Turiżmu, minn issa ‘l quddiem imsejjaħ il-"Kumitat", għandu jkun stabbilit taħt l-awspiċji tal-Kummissjoni. Għandu jkun magħmul minn membri nominati minn kull Stat Membru.
Artikolu 2
Id-dover tal-Kumitat għandu jkun li jiffaċilita l-iskambju ta' l-informazzjoni, konsultazzjoni u, meta xieraq, il-kooperazzjoni dwar it-turiżmu, u, partikolarment, dwar il-provizjoni tas-servizzi għat-turisti.
Artikolu 3
Għall-iskopijiet li hemm referenza għaihom fl-Artikolu 2, kull Stat Membru għandu jibgħat lill-Kummissjoni, darba f'sena, rapport dwar il-miżuri l-aktar sinifikanti li jkun ħa u, sakemm ikun possibli, dwar il-miżuri li jkun beħsiebu li jieħu fil-proviżjoni tas-servizzi għat-turisti li jista' jkollhom konsegwenzi għall-vjaġġaturi mill-Istati Membri l-oħrajn.
Il-Kummissjoni għandha tinforma lill-Istati Membri l-oħrajn dwar dan.
Artikolu 4
3. Il-Kumitat għandu wkoll jagħti pariri lill-Kummissjoni dwar kull kwistjoni li fuqha din ta' l-aħħar tkun talbet l-opinjoni tiegħu.
4. L-informazzjoni u l-konsultazzjoni li tipprovdi għalihom din id-Deċiżjoni għandhom ikunu koperti minn segretezza professjonali.
Artikolu 5
Il-Kumitat għandu jkun ippresedut mill-Kummissjoni.
Il-Kummissjoni għandha tipprovdi lill-Kumitat bis-servizzi segretarjali.
Wara li kkunsidra l-Att ta’ l-Adeżjoni ta’ Spanja u l-Portugall, u partikolarment l-Artikolu 396 tiegħu,
Billi minħabba l-adeżjoni tal-Portugall, huwa meħtieġ li jsiru ċerti emendi għad-Direttiva 85/384/KEE [1] kif emendata bid-Direttiva 85/614/KEE [2] sabiex tkun assigurata l-applikazzjoni ugwali tagħha mir-Repubblika Portugiża u l-Istati Membri l-oħra;
Billi skond l-Artikolu 2(3) tat-Trattat ta’ l-Adeżjoni ta’ Spanja u tal-Portugall l-istituzzjonijiet tal-Komunità jistgħu jadottaw il-miżuri li hemm referenza għalihom fl-Artikolu 396 ta’ l-Att ta’ l-Adeżjoni, il-miżuri li jidħlu fis-seħħ fid-data tad-dħul fis-seħħ ta’ l-imsemmi Trattat,
ADOTTA DIN ID-DIRETTIVA:
L-Artikolu 1
B’effett mill-1 ta’ Jannar 1986, l-Artikolu 11(k) tad-Direttiva 85/384/KEE, għandu jkun issupplimentat b’dan li ġej:
Wara li kkunsidrat r-Regolament tal-Kunsill (KEE) Nru 426/86 ta’ l-24 Frar 1986 dwar l-organizzazzjoni komuni tas-suq fi prodotti pproċessati minn frott u ħaxix [1], u b’ mod partikolari l-Artikolu 6(4) tiegħu,
Billi l-Artikolu 2(1) tar- Regolament (KEE) Nru 426/86 jipprovdi għal sistema ta’ għajnuna ta’ produzzjoni għal ċerti prodotti; billi l-Artikolu 6(1)(b) tar-Regolament jistabbilixxi li għajnuna għandha titħallas biss għal prodotti li jilħqu livelli ta’ kwalità minimi li għandhom ikunu stabbiliti;
Billi l-mira ta’ rekwiżiti ta’ kwalità hija tali li tiġi evitata l-produzzjoni ta’ prodotti li għalihom ma teżistix domanda jew prodotti li jistgħu joħolqu distorsjoni tas-suq; billi r-rekwiżiti għandhom ikunu bbażati fuq proċeduri fabbrikanti imparzjali tradizzjonali;
Billi bil-għan li tiġi implimentata is-sistema ta’ għajnuna ta’ produzzjoni dan ir Regolament għandu jkun applikat flimkien mar-Regolament tal-Kummissjoni (KEE) Nru 1599/84 tal-5 ta’ Ġunju 1984 li jistabbilixxi regoli ddettaljati għall-applikazzjoni ta’ għajnuna ta’ produzzjoni għal prodotti proċessati minn frott u ħaxix [2], kif l-aħħar amendat bir-Regolament (KEE) Nru 1155/86 [3], u b’mod partikolari fir-rigward ta’ eżami tal-prodotti proċessati;
Billi r-rekwiżiti ta’ kwalità mniżżlin f’dan ir-Regolament huma miżuri biex tiġi implimentata s-sistema ta’ għajnuna ta’ produzzjoni; billi rekwiżiti ta’kwalità għall-bejgħ fis-suq tal-prodotti għadhom m’humiex imwaqqfin mill-Komunità; billi rekwiżiti nazzjonali għal dak il-għan jistgħu jkomplu jiġu applikati mill-Istati Membri, basta jkunu kompatibbli mad-dispożizzjonijiet tat-Trattat dwar il-moviment ħieles ta’ oġġetti;
Billi l-Kumitat ta’ Ġestjoni għal Prodotti Pproċessati minn Frott u Ħaxix ma bagħatx opinjoni fit-terminu ta’ żmien imniżżel mill-President tiegħu,
ADOTTA DAN IR-REGOLAMENT:
L-Artikolu 1
Dan ir-Regolament jistabbilixxi r-rekwiżiti ta’ kwalita’ minimi li prodotti li għandhom bażi ta’ tadam, kif iddefinit fl-Artikolu 1(2) tar-Regolament (KEE) Nru 1599/84, għandhom jilħqu biex jibbenefikaw mill-għajnuna ta’ produzzjoni li hemm provvediment għaliha fl-Artikolu 2(1) tar-Regolament (KEE) Nru 426/86.
L-Artikolu 2
L-Artikolu 3
Għall-għanijiet ta’ dan it-Titolu ‘tadam imqaxxar’ ifisser:
kif iddefinit fl-Artikolu 1(2)(h), (ij), (k), u (1) tar-Regolament (KEE) Nru 1599/84.
L-Artikolu 4
1. Dawn l-ingredjenti li ġejjin biss jistgħu jiġu miżjuda ma’ tadam imqaxxar:
- ilma,
- meraq tad-tadam,
- konċentrat tat-tadam,
- (a) melħ komuni (sodju kloridu),
- ħwawar naturali, ħxejjex aromatiċi u l-estratti tagħhom, u aromi naturali.
Bħala adittivi fil-manifattura ta’ tadam imqaxxar biss aċidu ċitriku (E 330) u kalċju kloridu (509) jistgħu jiġu użati.
2. Il-kwantita’ ta’ melħ komuni miżjud m’għandhiex teċċedi 3 % tal-piż nett u meta l-kalċju kloridu jiġi miżjud, il-kontenut totali ta’ kalċju-jonju m’għandux jeċċedi 0,045 % fi stil sħiħ u 0,080 % fi stil mhux sħiħ. Meta tiġi stabbilita il-kwantità ta’ melħ komuni miżjud, il-kontenut naturali ta’ kloridi għandu jkun ikkunsidrat bħala ugwali għal 2 % tal-kontenut ta’ piż xott.
3. Meraq tat-tadam u konċentrat tat-tadam miżjuda għandhom jilħqu r-rekwiżiti minimi kif imniżżlin f’Titolu II.
L-Artikolu 5
1. Tadam imqaxxar għandu jkun ħieles minn togħmiet u rwejjaħ barranija għall-prodott u l-kulur tiegħu għandu jkun karatteristiku għall-varjetà użata u għal tadam imqaxxar ipproċessat kif għandu jkun.
2. Tadam imqaxxar għandu jkun prattikament ħieles mill-qoxra. Tadam sħiħ għandu ukoll ikun prattikament ħieles minn partijiet immakkjati.
3. Il-kont ta’ moffa ta’ tadam imqaxxar (it-tadam u l-likwidu li jiksih) m’għandux jeċċedi 50 % oqsma pożittivi u l-livell tal-PH m’għandux jeċċedi l-4,5.
L-Artikolu 6
1. Il-prodotti għandhom ikunu kunsidrati bħala li huma skond l-Artikolu 5(2) meta t-tolleranzi li ġejjin għal difetti ma jinqabżux:
- makkji: 35 ċm2 erja aggregata;
- qoxra:
- stil sħiħ: 300 ċm2 arja aggregata,
- mħux sħiħ: 1250 ċm2 erja aggregata.
It-tolleranzi ffissati huma kull 10 kg piż nett.
2. Għall-iskopijiet tal-paragrafu 1:
(a) ‘makkji’ tfisser partijiet li fihom ħsarat fil-wiċċ ikunu nifdu u bħala riżultat ta’ dan jikkuntrastaw bil-qawwa fil-kulur jew fit-tessut mal-laħma u għandhom normalment ikunu mneħħija waqt l-ipproċessar;
(b) ‘qoxra’ tfisser kemm qoxra mwaħħla mal-laħma tat-tadam u u qoxra misjuba maqlugħa fil-kontenitur li jkun jinsab fih.
L-Artikolu 7
1. Fir-rigward ta’ tadam imqaxxar ippriservat it-tadam u l-likwidu li jgħattih f’ kontenitur m’għandhomx jokkupaw inqas minn 90 % tal-volum ta’ l-ilma tal-kontenitur.
2. Il-piż nett imsaffi ta’ tadam imqaxxar ippriservat għandu bħala medja ikun għallinqas ugwali għal 56 % tal-volum ta’ l-ilma, espress fi grammi, li jkun jinsab fih.
3. Meta tadam imqaxxar ipriservat ikun ippakkjat fi ħġieġ li jkun jinsab fih il-volum ta’ l-ilma għandu jkun imnaqqas b’20 ml qabel il-perċentwali li saret riferenza għalihom fil-paragrafi 1 u 2 ikunu kalkolati.
L-Artikolu 8
Għall-iskopijiet ta’ dan it-Titolu, ‘meraq tat-tadam’ u ‘konċentrat tat-tadam’ ifisser il-prodotti definiti fl-Artikolu 1(2)(n) u (o) tar-Regolament (KEE) Nru 1599/84.
L-Artikolu 9
1. L-ingredjenti li ġejjin biss jistgħu jiġu miżjuda mal-meraq tat-tadam u l-ikkonċentrat tat-tadam:
- (d) melħ komuni (sodju kloridu),
- (e) ħwawar naturali, ħxejjex aromatiċi u l-estratti tagħħom, u aromi naturali.
2. Bħala addittiv fil-manifattura ta’ meraq tat-tadam u konċentrat tat-tadam aċidu ċitriku (E 330) jista’ jkun użat. Barra minhekk, fil-manifattura ta’:
- meraq tat-tadam b’kontenut ta’ piż xott ta’ inqas minn 7 %, aċidu askorbiku (E 300) jista’ jkun użat. Madankollu, il-kontenut ta’ aċidu askorbiku m’għandux jeċċedi 0,03 % bħala piż tal-prodott lest,
- konċentrat tat-tadam taħt forma ta’ trab, dijossidu tas-silikon (551) jista’ jkun użat. Madankollu, il-kontenut ta’ dijossidu tas-silikon m’għandux jeċċedi 1 % bħala piż tal-prodott lest.
3. Il-kwantità ta’ melħ komuni miżjuda m’għandhiex teċċedi:
(a) 15 % bħala piż ta’ kontenut ta’ piż xott għall-konċentrat tat-tadam li jkollu kontenut ta’ piż li jeċċedi 20 %; u
(b) 3 % bħala piż tal-piż nett għal konċentrati oħra tat-tadam u għal meraq tat-tadam.
Meta tkun qed tiġi stabbilita l-kwantità ta’ melħ komuni miżjud, il-kontenut naturali ta’ kloridi għandu jkun ikkunsidrat bħala ugwali għal 2 % tal-kontenut ta’ piż xott.
L-Artikolu 10
1. Meraq tat-tadam u konċentrat tat-tadam għandu jkollhom:
(a) kulur aħmar karatteristiku; u
(b) ħawra oġġettiva, karatteristika ta’ prodott ipproċessat kif għandu jkun.
Il-prodotti għandhom ikunu ħielsa minn kull togħma barranija, b’ mod partikolari it-togħma ta’ prodott maħruq jew karamellizzat. 2. Meraq tat-tadam u konċentrat tat-tadam għandhom ikunu:
(a) ħielsa minn materjal ta’ pjanti estranju li jidher, inklużi qoxra, żeriegħa u partijiet ħarxa oħra ta’ tadam;
(b) prattikament ħielsa minn impuritajiet minerali.
3. Ir-rekwiżiti li sar provvediment għalihom fil-paragrafu 2 huma kunsidrati bħala mħarsa meta:
(a) kwalunkwe materjali ta’ impjant estarnji jistgħu jitwaqqfu biss b’eżami intensiv mad-daqqa ta’għajn; u
(b) il-kontenut ta’ impuritajiet minerali ma jeċċedix 0,1 % tal-kontenut ta’ piż xott, imnaqqas bi kwalunkwe melħ komuni miżjud u, fir-rigward ta’ konċentrat tat-tadam taħt forma ta’ trab, kwalunkwe dijossidu tas-silikon miżjud.
4. Meraq tat-tadam u konċentrat tat-tadam għandu jkollhom:
(a) tessitura mqassma indaqs u konsistenza li tindika prattiċi ta’ ipproċessar kif għandhom ikunu;
(b) kontenut ta’ zokkor espress bħala zokkor invertit ta’ mill-inqas 42 % bħala piż tal-kontenut ta’ piż xott imnaqqas bi kwalunkwe melħ komuni miżjud;
(ċ) aċidità sħiħa titratabbli, espressa bħala aċidu ċitriku monoidratat kristallizzat, li ma teċċedix 10 fil-mija bħala piż tal-kontenut ta’ piż xott imnaqqas bi kwalunkwe melħ komuni miżjud;
(d) aċidità volatili, espressa bħala aċidu aċetiku li ma teċċedix 0,4 % bħala piż ta’ kontenut ta’ piż xott, imnaqqas bi kwalundwe melħ komuni miżjud;
(e) lieva ta’ pH li ma teċċedix 4,5.
5. Il-kont ta’ moffa ta’ meraq tat-tadam u konċentrat tat-tadam għandu, meta mħallat ma’ l-ilma biex jilħaq 8 % ta’ kontenut ta’ piż xott, ma jeċċedix 70 % ta’ oqsma posittivi. Għal meraq tat-tadam b’kontenut ta’ piż xott ta’ inqas minn 8 %, il-perċentaġġ ta’ oqsma posittivi għandu jkun imnaqqas proporzjonalment għall-kontenut ta’ piż xott.
L-Artikolu 11
Għall-iskopijiet ta’ dan it-Titolu ‘fjokki tat-tadam’ ifisser il-prodott definit fl-Artikolu 1(2) (m) tar-Regolament (KE) Nru 1599/84.
L-Artikolu 12
1. Fjokki tat-tadam għandu jkollhom:
(a) kulur aħmar karatteristiku; u
(b) ħawra oġġettiva, karatteristika ta’ prodott ipproċessat kif għandu jkun; u
(ċ) ikunu ħielsa minn togħmiet jew irwejjaħ barranija għall-prodott.
2. Il-kontenut ta’ piż xott ta’ fjokki tat-tadam għandu jkun għallinqas 93 %.
3. Il-kontenut ta’ impuritajiet veġetali u minerali flimkien m’għandux jeċċedi 1 % bħal piż tal-prodott. Għal dan l-iskop, ‘impuritajiet veġetali’ ifisser materjal ta’ pjanti viżibbli mad-daqqa ta’għajn li m’huwiex parti mit-tadama nfisha jew li kien imwaħħal mat-tadama friska imma li kellu jkun imneħħi matul l-ipproċessar, b’mod partikolari weraq tat-tadam, steli, intietef fil-qalba tal-pjanta.
4. Bħala addittiv fil-manifattura ta’ fjokki tat-tadam biss dijossidu tas-silikon (551) jista’ jkun użat. Madankollu, il-kontenut ta’ dijossidu tas-silikon m’għandux jeċċedi 1 % bħala piż.
L-Artikolu 13
1. Kontenituri b’tadam imqaxxar ippriservat, sħiħ jew mhux sħiħ, u meraq tat-tadam għandhom ikunu mmarkati b’referenza li tidentifika d-data u s-sena ta’ produzzjoni u l-manifattur. F’każijiet fejn meraq tat-tadam ipproċessat f’ dati differenti jkun maħżun flimkien qabel l-ippakkjar, il-markatura għandha tippermetti identifikazzjoni tad-dati kollha tal-produzzjoni.
2. Id-dispożizzjonijiet ta’ paragrafu 1 għadhom ukoll japplikaw għal prodotti oħra li għandhom bażi tat-tadam meta prodotti tali fil-waqt ta’ l-ipproċessar huma ppakkjati fil-kontenituri li jkunu jinsabu fihom u li fihom huma maħsuba li jħallu l-bażi tal-manifattur. F’każi li prodotti tali jkunu maħżuna f’tankijiet jew kontenituri simili li jkunu jinsabu fihom għall-ippakkjar sussegwenti jew riproċessar, id-data jew dati ta’ produzzjoni għandhom ikunu indikati fuq il-kontenitur li jkunu jinsabu fih. Meta prodotti tali jkunu ppakkjati fl-aħħar kontenitur li jkunu jinsabu fih, dawn il-kontenituri għandhom ikollhom fuqhom referenza li tippermetti identifikazzjoni tad-data jew dati tal-produzzjoni u l-manifattur.
3. Il-markatura li saret referenza għaliha f’dan l-Artikolu tista’ tkun f’forma ta’ kodiċi u għandha tkun approvata mill-awtoritajiet kompetenti ta’ l-Istati Membri darba sseħħ il-produzzjoni. Dawn l-awtoritajiet jistgħu jadottaw dispożizzjonijiet addizzjonali dwar l-immarkar innifsu.
L-Artikolu 14
Il-manifattur għandu kuljum u f’intervalli regolari matul il-perjodu ta’ l-ipproċessar jivverifika li l-prodotti joqogħdu għar-regolamenti għal eliġibilità minn għajnuna. Ir-riżultat tal verifiki għandu jkun irrekordjat.< L-Artikolu 15
1. Il-metodi ta’ analiżi biex jiġu stabbiliti:
(a) kontenut ta’ piż xott;
(b) solidi naturali li jinħallu;
(ċ) kontenut ta’ melħ;
(d) kontenut ta’ zokkor;
(e) aċidità totali;
(f) aċidità volubbli;
(g) kontenut ta’ impuritajiet minerali;
(h) lieva pH;
(i) kontenut ta’ kalċju onju; u
3. Il-metodi li saret referenza għalihom f’paragrafi 1 u 2 għandhom ikunu użati biex tiġi determinata definittivament l-eliġibilità għal għajnuna għall-produzzjoni. Metodi oħra jistgħu jkunu użati għal analiżi ta’ rutina.
L-Artikolu 16
Dan ir-Regolament għandu jidħol fis-seħħ fl-1 Lulju 1986.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Billi l-Artikolu 30 et sequitur tat-Trattat, dwar it-tneħħija tar-restrizzjonijiet kwantitattivi u l-miżuri kollha li jkollhom effett ekwivalenti, japplika mingħajr distinzjoni għall-prodotti li joriġinaw fil-Komunità u għal dawk li jkunu tqiegħdu f'ċirkolazzjoni libera f'xi wieħed mill-Istati Membri irrispettivament mill-oriġini tagħhom;
Billi taħt dawn l-arranġamenti hija pprojbita fil-kummerċ fi ħdan il-Komunità il-ħtieġa, ukoll jekk purament formali, ta' liċemzja ta' importazzjoni jew kull proċedura li tixbahha;
Billi, barra dan, l-Artikolu 9 (2) tat-Trattat jipprekludi kull proċedura amministrattiva maħsuba biex tistabbilixxi regoli differenti għaċ-ċirkolazzjoni ta' l-oġġetti skond jekk huma joriġinawx fil-Komunità jew oriġinawx f'pajjiżi terzi u tqiegħdu f'ċirkolazzjoni libera f'wieħed mill-Istati membri;
Billi, iżda, l-applikazzjoni sħiħa ta' dawn il-prinċipji teħtieġ bħala kondizzjoni li tkun stabbilita b'mod effettiv politika kummerċjali komuni;
Billi politika kummerċjali komuni għadha mhix stabbilita għalkollox; billi l-miżuri applikati mill-Istati Membri dwar xi wħud mill-prodotti minn pajjiżi terzi għadhom ma ġewx sostitwiti minn regoli komuni uniformi;
Billi l-fatt illi l-politika kummerċjali komuni għadha ma ġietx stabbilita għalkollox ifisser illi sejjer jibqa' nuqqas ta' qbil fil-politika kummerċjali ta' l-Istati Membri li probabbli jikkawża devjazzjonijiet fil-kummerċ, illi l-Artikolu 115 tat-Trattat huwa maħsub li ma jħallix li jseħħu;
Billi għal dan l-iskop il-Kummissjoni għandha s-setgħa li tawtorizza lill-Istati Membri jieħdu miżuri ta' sorveljanza jew miżuri ta' protezzjoni fi ħdan il-Komunità minkejja l-prinċipju taċ-ċirkolazzjoni libera ġewwa l-Komunità ta' oġġetti li joriġinaw f'pajjiżi terzi u li jitqiegħdu f'ċirkolazzjoni libera f'wieħed mill-Istati Membri; billi, iżda, l-Artikolu 115 jipprovdi illi dawn il-miżuri jistgħu jkunu awtorizzati biss meta jkunu meħtieġa u li l- Kummissjoni għandha tagħti prijorità lil dawk il-miżuri li jiddisturbaw l-anqas it-tħaddim tas-suq komuni; billi r-riżultat huwa illi fl-istadju preżenti biex ikun stabbilit is-suq komuni l-miżuri taħt l-Artikolu 115 tat-Trattat għandhom ikunu awtorizzati biss meta d-devjazzjonijiet fil-kummerċ iwasslu għal diffikultajiet ekonomiċi jew jipperikolaw l-effikaċja tal-miżuri tal-politika kummerċjali meħuda mill-Istati membri skond l-obbligazzjonijiet internazzjonali tal-Komunità;
Billi l-Att Uniku Ewropew jipprovdi biex, mill-1 ta' Jannar 1993, tkun stabbilita żona mingħajr fruntieri li fiha l-oġġetti, is-servizzi u l-kapital ikunu jistgħu jiċċirkolaw liberament; billi dan jimplika, min-naħa l-waħda, illi n-nuqqas ta' qbil li għadu jeżisti fil-politika kummerċjali applikata mill-Istati Membri għandha titneħħa għalkollox jew titnaqqas progressivament u, min-naħa l-oħra, illi l-Kummissjoni għandha tkun konxja ta' dawn l-għanijiet meta tagħmel stima tall-bżonn li tawtorizza l-miżuri skond l-artikolu 115 tat-Trattat; billi, bid-Deċiżjoni tagħha 80/47/KEE ta' l-20 ta' Diċembru 1979 dwar il-miżuri ta' sorveljanza u ta' protezzjoni li l-Istati Membri jistgħu jkunu awtorizzati li jieħdu dwar l-importazzjoni ta' ċerti prodotti li joriġinaw f'pajjiżi terzi u li jitqiegħdu f'ċirkolazzjoni libera fi Stat Membru ieħor [1] il-Kummissjoni stabbilit ċerti kriterji u proċeduri biex ikunu segwiti fl-implimentazzjoni ta' l-Artikolu 115 tat-Trattat;
Billi, mħabba l-esperjenza tal-passat u l-programm ta' azzjoni li l-Komunità ffissat għaliha stess biex tistabbilixxi s-suq uniku, id-Deċiżjoni 80/47/KEE għandha tkun emendata u b'mod partikolari il-kamp ta' applikazzjoni tagħha għandu jkun estiż għall-każi kollha meta jeżisti nuqqas ta' qbil fil-miżuri tal-politika kummerċjali meħuda mill-Istati membri skond it-Trattat, inklużi l-każi meta għadu awtorizzat nuqqas ta' qbil fil-miżuri tat-tariffa, u wħud mill-kriterji u proċeduri li hija tippreskrivi għandhom isiru aktar speċifiċi; billi sabiex isibu posthom dawn l-emendi id-Deċiżjoni msemmija hawn fuq għandha tkun imfassla mill-ġdid bħala att uniku;
Billi, fil-każi meta tkun awtorizzata miżura ta' sorveljanza, id-dokumenti ta' importazzjoni għandhom jinħarġu awtomatikament, bla ħlas, fi żmien stipulat u għal kull kwantità mitluba; billi jekk il-miżuri ta' sorveljanza jintalbu għar-raġuni illi l-importazzjoni tista' twassal Stat Membru għal diffikultajiet ekonomiċi, għandha ssir stima tar-realtà ta' dan il-periklu fid-dawl tad-devjazzjonijiet fil-kummerċ osservati fil-passat u l-opportunitajiet ta' importazzjoni mogħtija mill-Komunità lill-pajjiż terz konċernat;
Billi,jekk Stat Membru jkollu jitlob l-awtorizzazzjoni biex japplika miżuri ta' protezzjoni, il-limitu ta' żmien għall-ħruġ tad-dokumenti ta' importazzjoni jrid jittawwal jekk il-volum kopert mill-applikazzjonijiet għad-dokumenti li jkunu pendenti jilħaq ċertu livell;
Billi l-informazzjoni u r-raġunijiet mogħtija mill-Istati Membri b'appoġġ għal talbiet biex ikunu awtorizzati jdaħħlu l-miżuri konċernati jridu jkunu hekk li jagħmluha possibbli għall-Kummissjoni li tagħmel stima b'mod sħiħ tal-ħtieġa għal awtorizzazzjoni bħal din;
Billi għandu jkun hemm provvediment li, jekk ikun meħtieġ, il-Kummissjoni tkun tista' żżomm inkjesta biex tistħarreġ il-validità ta' l-informazzjoni li jkollha għad-disposizzjoni tagħha;
Billi l-miżuri adottati skond l-Artikolu 115 tat-Trattat, mħabba l-fatt illi huma mhux biss jikkostitwixxu eċċezzjoni għad-disposizzjonijiet ta' l-Artikoli 9 u 30 tat-Trattat imma wkoll ifixxklu t-twettiq tal-politika kummerċjali komuni kif preskritta fl-Artikolu 113 tat-trattat, għandhom ikunu interpretati u applikati b'mod strett; billi, biex jingħata kas ta' dan kif ukoll ta' l-għanijiet preskritti mill-Att Uniku Ewropew, miżuri bħal dawn għandhom ikunu applikati biss għal perjodu limitat u meta s-serjetà tas-sitwazzjoni tistħoqq hekk;
Billi sabiex ikun żgurat illi ma jkunx imfixkel il-kummerċ fi ħdan il-Komunità għandu jkun hemm provvediment illi l-Istati Membri, bħala regola ġenerali, għandhom jitolbu mingħand l-importatur ċerta informazzjoni u data biss, sabiex ikunu kkompletati l-formalitajiet konnessi ma' l-importazzjoni ta' prodott minn Stat Membru ieħor; billi, fir-rigward tal-kontrolli fuq l-oriġini, l-Istati Membri bħala regola ġenerali għandhom jitolbu biss għal dikjarazzjoni sempliċi ta' l-oriġini tal-prodott billi l-importatur jista' b'mod raġonevoli jkun mistenni li jkun jafu.
ADOTTAT DIN ID-DEĊIŻJONI:
Artikolu 1
Kamp ta' applikazzjoni
Din id-Deċiżjoni għandha tapplika għall-importazzjoni fi Stat Membru ta' prodotti li joriġinaw f'pajjiż terz u li jitqiegħdu f'ċirkolazzjoni libera fil-Komunità u li m'humiex suġġetti għal kondizzjonijiet ta' importazzjoni uniformi fl-Istati Membri.
Artikolu 2
Sorveljanza fi ħdan il-Komunità
1. Meta jkun hemm periklu illi l-importazzjonijiet fi Stat Membru ta' prodott li jirreferi għalih l-Artikolu 1 jkunu se jikkawżaw diffikultajiet ekonomiċi, l-importazzjoni ta' dak il-prodott tista' tkun suġġetta għall-ħruġ ta' dokument ta' importazzjoni, wara awtorizzazzjoni mogħtija mill-Kummissjoni għal perjodu speċifiku,
2. Bħala regola ġenerali l-Kummissjoni ma tagħtix l-awtorizzazzjoni li jirreferi għaliha l-paragrafu 1 jekk:
(a) kien hemm importazzjonijiet kbar tal-prodott konċernat minn Stati Membri oħra matul is-sena kalendarja ta' qabel is-sena li fiha ssir l-applikazzjoni;
(b) l-opportunitajiet għall-importazzjoni tal-prodott konċernat offruti mill-Komunità lill-pajjiż terz ta' l-oriġini jaqbżu l-1 % ta' l-opportunitajiet ta' importazzjoni totali offruti mill-Komunità lill-pajjiżi terzi kollha suġġetti għal regoli li jixbhhom;
3. Bla ħsara għall-Artikolu 3, id-dokument ta' importazzjoni għandu jinħareġ mill-Istat Membru konċernat, għal kull kwantità u bla ħlas, f'perjodu massimu ta' ħamest ijiem tax-xogħol mid-data ta' l-applikazzjoni mill-importatur mingħajr ma jingħata kas ta' fejn huwa għandu l-post tan-negozju tiegħu fil-Komunità.
4. Bl-iskop li jikseb l-awtorizzazzjoni li jirreferi għaliha l-paragrafu1, l-Istat Membru għandu jforni d-dettalji li ġejjin fit-talba tiegħu lill-Kummissjoni:
(a) id-deskrizzjoni tal-prodott u d-dettalji tad-denominazzjoni kummerċjali tiegħu,in-numru ta' l-intestatura tiegħu fit-Tariffa Doganali Komuni, fil-kodiċi NIMEXE u l-pajjiż ta' l-oriġini tiegħu;
(b) ir-regoli li japplikaw għall-importazzjoni diretta b'relazzjoni mal-pajjiż ta' l-oriġini u pajjiżi terzi oħra, inklużi meta jkunu xieraq l-arranġamenti tat-tariffa, il-volum u/jew il-kwantità ta' l-opportunitajiet ta' importazzjoni kif ukoll il-kunsiderazzjonijiet ekonomiċi li fuqhom huma bbażati r-regoli;
(c) il-volum jew il-kwantità ta' l-importazzjonijiet tal-prodott konċernat:
- li joriġinaw fil-pajjiż terz konċernat, maqsuma f'importazzjonijiet diretti u prodotti f'ċirkolazzjoni libera,
- li joriġinaw fil-pajjiżi terzi kollha,
- li joriġinaw fil-Komunità;
(d) il-periklu allegat ta' diffikultajiet ekonomiċi, kif indikat minn fatturi bħall-konsum tal-prodott u s-sehem fis-suq miżmum rispettivament mill-produzzjoni nazzjonali, il-pajjiż terz konċernat u l-pajjiżi terzi kollha.
L-informazzjoni mitluba taħt is-subparagrafi (c) u (d) għandha tkopri is-sentejn ta' qabel u s-sena kurrenti. Meta din l-informazzjoni ma tistax tingħata bil-preċizjoni mitluba jew ma tistax tingħata fil-ħin, it-talba ta' l-Istat Membru għandu jkun fiha l-informazzjoni disponibbli.
5. L-Istat Membru li jkun irċieva l-awtorizzazzjoni li jerreferi għaliha l-paragrafu 1 jista' jitlob biss mingħand l-applikant għad-dokument ta' importazzjoni l-informazzjoni u d-data li ġejjin:
(a) id-dettalji li jidentifikaw l-importatur u l-kunsinnatur fl-Istat Membru esportatur;
(b) il-pajjiż ta' l-oriġini ul-Istat Membru esportatur;
(c) id-deskrizzjoni tal-prodott bid-dettalji ta':
- id-denominazzjoni kummerċali tagħha
- in-numru ta' l-intestatura tagħha fit-Tariffa Doganali Komuni u fil-Kodiċi NIMEXE;
(d) il-valur u l-kwantitatà tal-prodott fl-unitajiet li s-soltu jintużaw fil-kummerċ;
(e) id-data dati jew stabbiliti għall-kunsinna;
(f) l-evidenza li tikkonferma li l-prodott qiegħed f'ċirkolazzjoni libera: jekk il-prodotti ma jkunux għadhom f'ċirkolazzjoni libera fid-data meta ssir l-applikazzjoni għall-importazzjoni jew jekk l-evidenza li tikkonferma ma tkunx tista' tingħata sa din id-data, id-dokument ta' importazzjoni għandu jingħata iżda l-validità tiegħu għandha tkun limitata għal xahar minn meta l-applikant jirċievi d-dokument.
Artikolu 3
Miżuri ta' protezzjoni
1. Meta l-importazzjonijiet fi Istat Membru ta' prodott li jirreferi għalihom l-Artikolu 1 jikkawżaw diffikultajiet ekonomiċi, l-Istat Membru konċernat jista' jieħu l-miżuri ta' protezzjoni wara li jikseb l-awtorizzazzjoni mill-Kummissjoni, li għandha tiddeċiedi dwar il-kondizzjonijiet u d-dettalji ta' miżuri bħal dawn.
2. Il-Kummissjoni għandha tagħti l-awtorizzazzjoni għal perjodu limitat u meta s-serjetà tad-sitwazzjoni tistħoqq hekk.
3. Bl-iskop li jikseb l-awtorizzazzjoni l-Istat Membru għandu fit-talba tiegħu lill-Kummissjoni jforni d-dettalji u d-data li ġejjin, b'żjieda ma' dawk li jirreferi għalihom l-Artikolu 2(4) (a) u (b):
(a) l-istat membru esportatur;
(b) id-data li fiha kienet saret l-applikazzjoni għad-dokument ta' importazzjoni;
(c) il-volum jew il-kwantità ta' importazzjonijiet tal-prodott konċernat li fil-fatt kienu effettwati jew awtorizzati;
- li joriġinaw fil-pajjiż terz konċernat, maqsuma f'importazzjonijiet diretti u importazzjonijiet ta' prodotti f'ċirkolazzjoni libera,
- li joriġinaw f'pajjiżi terzi oħra li fil-każ tagħhom l-Istat Membru li jagħmel it-talba iħaddem arranġamenti ta' importazzjoni li jixbhhom jew arranġamenti li jkollhom effett ekwivalenti,
- li joriġinaw fil-pajjiżi terzi kollha,
- li joriġinaw fil-Komunità;
(d) meta jkun possibbli, il-volum jew il-kwantità tal-prodott li joriġina fil-pajjiż terz konċernat li jkun esportat mill-ġdid lejn Stati Membri oħra u lejn pajjiżi terzi;
(e) id-diffikultajiet ekonomiċi allegati kif jidhru mit-tendenza ta' fatturi bħal: il-produzzjoni, l-utilizzazzjoni tal-kapaċità, il-konsum, il-bejgħ, is-sehem fis-suq miżmum mill-pajjiż terz konċernat, il-pajjiżi terzi kollha u l-produzzjoni nazzjonali rispettivament,il-prezzijiet (jiġifieri, prezzijiet imraħħsa jew prezzijiet miżmuma milli jogħlew fil-kors normali), il-qligħ jew it-telf, l-impieg;
(f) fuq talba tal-Kummissjoni, il-miżuri meħuda jew proposti biex tissewwa s-sitwazzjoni fis-settur konċernat.
L-informazzjoni mitluba taħt is-subparagrafu (c), (d) u (e) għandha tkopri is-sentejn ta' qabel u s-sena kurrenti.
5. Madankollu, meta l-Istat Membru jsib illi l-volum jew il-kwantità totali koperta mill-applikazzjonijiet pendenti għall-prodott konċernat li joriġinaw fil-pajjiż terz konċernat tkun iżjed minn jew 5 % ta' l-importazzjonijiet diretti possibbli mill-pajjiż terz konċernat jew 1 % ta' l-importazzjonijiet totali extra-KEE matul il-perjodu ta' l-aħħar 12-il xahar li tiegħu tkun disponibbli l-informazzjoni statistika:
- il-perjodu massimu għall-ħruġ tad-dokumenti ta' importazzjoni għandu jiżdied għal għaxart (10) ijiem tax-xogħol mid-data ta' l-applikazzjoni mill-importatur,
- l-Istat Membru jista' ma jilqax l-applikazzjoni għad-dokumenti ta' importazzjoni jekk id-deċiżjoni tal-Kummissjoni tawtorizzah li jagħmel dan.
6. L-Istat Membru għandu jagħmel it-talba għall-miżuri ta'protezzjoni bit-telex jew telefax. Għandha tintbgħat kopja, fl-istess waqt u bl-istess mezzi, lid-dipartimenti kompetenti nominati mill-Istati Membri l-oħra għal dak l-iskop. Huwa għandu jinforma lill-applikanti għad-dokumenti ta' importazzjoni dwar il-preżentazzjoni ta' talba għall-miżuri ta' protezzjoni.
7. Il-Kumissjoni għandha tiddeċiedi dwar it-talba ta' l-Istat Membru fi żmien ħamest ijiem tax-xogħol minn meta tirċeviha.
Artikolu 4
Prova ta' l-oriġini
1. Sabiex ikunu kkompletati l-formalitajiet konnessi ma' l-importazzjoni tal-prodotti li jkunu suġġetti għall-miżuri ta' sorveljanza jew miżuri ta' protezzjoni fi ħdan il-Komunità, l-awtoritajiet kompetenti ta' l-Istat membru importatur jistgħu jitolbu lill-importatur biex jiddikjara l-oriġini tal-prodotti fuq id-dikjarazzjoni doganali jew fuq l-applikazzjoni għad-dokument ta' importazzjoni.
Artikolu 5
Il-proċeduri preskritti f'din id-Deċiżjoni għandhom japplikaw meta l-effikaċja tal-miżuri tal-politika kummerċjali applikati mill-Istati Membri skond l-obbligazzjonijiet internazzjonali tal-Komunità tkun ipperikolata minn devjazzjonijiet fil-kummerċ ħlief għall-elementi li jirreferi għalihom l-Artikolu 2 (4) (d) u l-artikolu 3 (3) (e).
Artikolu 6
1. Din id-Deċiżjoni għandha tapplika b'effett mill-1 ta' Ottubru 1987.
2. Id-Deċiżjoni tal-Kummissjoni 80/47/KEE għandha titħassar minn dik id-data. Ir-referenzi għad-Deċizjoni mħassra għandhom jinftehmu li jirreferu għal din id-Deċiżjoni.
Artikolu 7
Din id-Deċiżjoni hija indirizzata lill-Istati Membri.
IL-KUNSILL TAL-KOMUNITAJIET EWROPEJ
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment l-Artikolu 100 tiegħu,
Wara li kkunsidra l-proposta mill-Kummissjoni. [1],
Wara li kkonsidra l-opinjoni tal-Parlament Ewropew [2],
Billi d-Direttiva 70/156/KEE [3], kif l-aħħar emendata bl-Att ta' l-Adeżjoni ta' Spanja u l-Portugall, stabbiliet il-proċedura Komunitarja għall-approvazzjoni tat-tip għal vetturi mibnija f'konformità mal-ħtiġiet tekniċi stabbiliti fid-direttivi speċifiċi u wkoll il-lista tal-partijiet u l-karatteristiċi tal-vetturi koperti b'dawk id-direttivi;
Billi, sabiex tiġi eliminata l-possibiltà ta' misinterpretazzjoni kkawżata mill-kliem ta' ċerti Artikoli ta' dik id-Direttiva, huwa meħtieġ li jsiru korrezzjonijiet minuri;
Billi, sabiex il-proċedura msemmija ta' l-approvazzjoni tat-tip tkun tista' tkun komprensiva fl-applikazzjoni tagħha, huwa meħtieġ li tkopri komponenti kif ukoll unitajiet tekniċi separati u li kull kunċett ikun definit bl-eżattezza;
Billi, sabiex tiġi applikata l-proċedura msemmija ta' l-approvazzjoni tat-tip b'mod korrett, il-kontroll tal-konformità tal-produzzjoni għandu jinkudi l-verifika ta' l-arranġamenti magħmula mill-fabbrikant sabiex jiġi assigurat li l-vetturi, l-unitajiet tekniċi separati jew il-komponenti fil-produzzjoni jkunu konformi mat-tip approvat;
Billi, sabiex jitnaqqas l-ammont ta' dokumentazzjoni li issa hija f'ċirkolazzjoni bejn l-Istati Membri, iċ-ċertifikat ta' l-approvazzjoni tat-tip, kemm skond id-direttiva rilevanti separata jew skond iċ-ċertifikat ta' l-apporvazzjoni tat-tip parzjalment mimli kif anness mad-Direttiva 70/156/KE, għandu jissodisfa l-ħtiġiet normali ta' l-informazzjoni tal-Istati Membru, li għandhom l-għażla li jitolbu informazzjoni teknika iktar sħiħa;
Billi l-proċeduri amministrattivi li jirregolaw ir-relazzjonijiet bejn l-Istati Membri, meta Stat Membru wieħed juri lill-Istat Membru li jkun ta l-approvazzjoni tat-tip li numru ta' vetturi ma jkunux konformi mat-tip approvat u li hemm għalhekk raġuni biex wieħed jemmen li l-konformità tal-produzzjoni ma ġietx adekwatament assigurata, jeħtieġ li jiġu kkjarifikati;
Billi, f'każi meta d-direttivi separati jipprovdu li unità teknika separata għandha jkollha n-numru ta' l-approvazzjoni tat-tip, m'għandux ikun obbligatorju li kull unità tkun akkumpanjata minn ċertifikat tal-konformità; billi fabbrikant ta' unità teknika separata għandu fi kwalunkwe każ ikun meħtieġ li jipprovdi informazzjoni li tikkonċerna kull restrizzjoni dwar l-użu u kondizzjonijiet li jirrigwardjaw it-twaħħil ta' l-unità.
ADOTTA DIN ID-DIRETTIVA:
Artikolu 1
Id-Direttiva 70/156/KEE hi hawnhekk emendata kif ġej:
Għall-iskopijiet ta' din id-Direttiva:
- "vettura" tfisser kwalunkwe vettura bil-mutur maħsuba għall-użu fit-triq, bil-karozzerija jew mingħajra, li jkollha mill-inqas erba' roti u veloċità massima disinjata li teċċedi l-25 km fis-siegħa, u l-karrijiet tagħha, bl-eċċezzjoni ta' vetturi li jimxu fuq il-linji u t-tratturi u l-makkinarju għall-agrikoltura,
- "unità teknika separata" tfisser mezz, soġġett għall-ħtiġiet ta' direttiva separata, maħsub bħala parti minn vettura li jista' jingħata approvazzjoni tat-tip separatament imma biss b'relazzjoni ma' tip wieħed jew aktar speċifikat ta' vetturi,
- "komponent" ifisser mezz, soġġett għall-ħtiġiet ta' direttiva separata, maħsub bħala parti minn vettura li jista' jtingħata approvazzjoni tat-tip indipendentement minn vettura.
Artikolu 2
Għall-iskopijiet ta' din id-Direttiva:
(a) "approvazzjoni ta' tip nazzjonali" tfisser il-proċedura amministrattiva magħrufa bħala:
- / fil-liġi Belġjana,
- "standardtypegodkendelse" fil-liġi Daniża,
- "allgemeine Betriebserlaubnis" fil-liġi Ġermaniża,
- "έγκριση τΰπου," fil-liġi Griega,
- "homologacion de tipo" fil-liġi Spanjola,
- "réception par type" fil-liġi Franċiża,
- "type approval" fil-liġi Irlandiża,
- "omologazione" jew "approvazione del tipo" fil-liġi Taljana,
- "agrément" fil-liġi tal-Lussemburgu,
- "typegoedkeuring" fil-liġi Olandiża,
- "aprovação de marca e modelo" fil-liġi Portugiża,
- "type approval" fil-liġi tar-Renju Unit,
(b) "l-approvazzjoni tat-tip tal-KEE" tfisser il-proċedura li biha Stat Membru jiċċertifika li tip ta' vettura, unità teknika separata jew komponent, ikunu jissodisfaw il-ħtiġiet tekniċi tad-direttivi separati u l-verifiki elenkati fiċ-ċertifikat ta' l-approvazzjoni tat-tip tal-KEE, li l-mudell tiegħu hu mogħti f'Anness II, u, meta applikabbli, kkompletat bl-Anness maċ-ċertifikat ta' l-approvazzjoni tat-tip kif jinsab fid-Direttivi separati approprjati."
2. Artkoli 4 u 5 huma sostitwiti b' li ġej:
"Artikolu 4
1. Kull Stat Membru għandu japprova t-tipi ta' vetturi kollha li jissodisfaw il-kondizzjonijiet li ġejjin:
(a) it-tip ta' vettura għandha tkun konformi mad-dettalji fid-dokument ta' informazzjoni;
(b) it-tip ta' vettura għandha tissodisfa l-verifiki elenkati fil-mudell, imsemmi f'Artikolu 2(b), taċ-ċertifikat ta' l-approvazzjoni tat-tip.
2. L-Istat Membru li jagħti l-approvazzjoni tat-tip għandu jieħu l-miżuri meħtieġa biex jivverifika, sa fejn hu meħtieġ u jekk hemm bżonn f' kooperazzjoni ma' l-awtoritajiet kompetenti ta' l-Istati Membri l-oħrajn li jkunu saru arranġamenti adekwati biex ikun assigurat li l-vetturi fil-produzzjoni jkunu konformi mat-tip approvat.
3. L-Istat Membru li jkun ta l-approvazzjoni tat-tip għandu jieħu l-miżuri meħtieġa biex jivverifika, sa fejn hu meħtieġ u jekk hemm bżonn f' kooperazzjoni ma' l-awtoritajiet kompetenti tal-Istati Membri l-oħrajn li l-arranġamenti msemmija fil-paragrafu 2 ikomplu jkunu adekwati u li l-mudelli tal-produzzjoni jkunu konformi mat-tip approvat. Il-verifika li l-mudelli tal-produzzjoni jkun konformi mat-tip approvat għandha tkun limitata għal verifiki fuq il-post, sakemm mhux speċifikat mod ieħor fid-direttivi separati.
4. Kull Stat Membru għandu jimla t-taqsimiet kollha ta' ċertifikat ta' l-approvazzjoni tat-tip għal kull tip ta' vettura li japprova.
Artikolu 5
1. L-awtoritajiet kompetenti ta' kull Stat Membru għandhom, fi żmien xahar, jibgħatu lill-awtoritajiet kompetenti tal-Istati Membri l-oħrajn kopja taċ-ċertifikat ta' l-approvazzjoni tat-tip għal kull tip ta' vettura li huma japprovaw jew li jirrifjutaw li japprovaw.
2. L-Istati Membri jistgħu, b'danakollu, jitolbu minn Stat Membru li jkun ta l-approvazzjoni tat-tip jew mill-fabbrikant jew mir-rappreżentant awtorizzat tiegħu, aktar informazzjoni li tkun tinsab fid-dokumenti tekniċi elenkati fiċ-ċertifikat ta' l-approvazzjoni tat-tip.
3. Il-fabbrikant jew ir-rappreżentant awtorizzat tiegħu fil-pajjiż tar-reġistrazzjoni għandu jimla ċ-ċertifikat tal-konformità, li l-mudell tiegħu hu mogħti f'Anness III, għal kull vettura manifatturata b'konformità mat-tip approvat.
4. Artkolu 7 (2) hu sostitwit b' dan li ġej:
"2. B' danakollu, dan iċ-ċertifikat m'għandux ifixkel lil Stat Membru milli jieħu dawk il-miżuri fir-rigward ta' vetturi li ma jkunux konformi mat-tip approvat.
Għandu jkun hemm nuqqas ta' konformità mat-tip approvat meta jinstabu li jeżistu devjazzjonijiet mid-dettalji fiċ-ċertifikat ta' l-approvazzjoni tat-tip u/jew fid-dokument ta' informazzjoni u meta dawn id-devjazzjonijiet ma jkunux ġew awtorizzati skond Artikolu 6(2) jew (3) mill-Istati Membri li jkunu taw l-approvazzjoni tat-tip. Vettura m'għandhiex tkun ikkunsidrata li tiddevja mit-tip approvat meta jkunu permessi tolleranzi minn direttivi separati u dawn it-tolleranzi jkunu osservati."
5. Artikolu 8 hu sostitwit b'dan li ġej:
"Artikolu 8
1. Jekk Stat Membru li jkun ta l-approvazzjoni tat-tip tal-KEE isib li numru ta' vetturi li magħhom hemm ċertifikat tal-konformità ma jkunux konformi mat-tip li jkun approva, għandu jieħu l-miżuri meħtieġa sabiex jassigura li l-mudelli tal-produzzjoni jkunu konformi għal darb' oħra mat-tip approvat. L-awtoritajiet kompetenti ta' dak l-Istat għandhom javżaw lil dawk tal-Istati Membri l-oħrajn bil-miżuri meħuda, li jistgħu, meta meħtieġ, jestendu għall-irtirar ta' l-approvazzjoni tat-tip tal-KEE. 2. Jekk Stat Membru juri li numru ta' vetturi li magħhom hemm iċ-ċertifikat tal-konformità ma jkunux konformi mat-tip approvat, dan jista' jitlob lill-Istat Membru li jkunu ta l-approvazzjoni tat-tip tal-KEE biex jivverifika li l-mudelli tal-produzzjoni jkunu konformi mat-tip approvat. L-Istat Membru li jkun ta l-approvazzjoni tat-tip tal-KEE għandu jwettaq il-verifika tal-konformità tal-produzzjoni mitluba, fi żmien sitt xhur mid-data tat-talba, bil-kooperazzjoni, jekk ikun meqjus meħtieġ, tal-Istat Membru li jkun talab li titwettaq din il-verifika.
Meta jkun ġie stabbilit nuqqas ta' konformità, l-awtoritajiet kompetenti tal-Istat Membru li jkun ta' l-approvazzjoni tat-tip għandhom jieħdu l-miżuri spjegati fil-paragrafu 1.
3. L-awtoritajiet kompetenti ta' l-Istati Membri għandhom jinfurmaw lil xulxin fi żmien xahar bi kwalunkwe rtirar ta' l-approvazzjni tat-tip tal-KEE, u bir-raġunijiet għal din il-miżura.
4. Jekk l-Istati Membru li jkun ta l-approvazzjoni tat-tip tal-KEE jikkuntesta n-nuqqas ta' konformità innotifikat lilu, l-Istat Membru kkonċernat għandu jipprova jsolvi il-kwistjoni.
Il-Kummissjoni għandha tinżamm infurmata u għandha, meta meħtieġ, żżomm konsultazzjonijiet xierqa bl-iskop li jintlaħaq ftehim."
6. Artikolu 9a hu emendat kif ġej:
"Artikolu 9a
1. Meta d-direttivi separati jagħmlu dispożizzjonijiet espressi għal dan, l-approvazzjoni tat-tip tal-KEE tista' wkoll tingħata lil tipi ta' sistemi jew partijiet ta' vetturi li jiffurmaw unità teknika separata u lill-komponenti skond Artikoli 3 sa 9 u 14.
2. Meta l-unità teknika separata jew il-komponent li għandu jiġi approvat taqdi l-funzjoni tagħha jew toffri fattur speċifiku biss flimkien ma' komponenti oħrajn tal-vettura u għal din ir-raġuni il-konformità ma' ħtieġa waħda jew iktar tista' tkun ivverifikata biss meta l-unità teknika separata jew il-komponent li għandu jiġi approvat jopera flimkien ma' komponenti oħrajn tal-vetturi, kemm jekk reali jew simulati, il-kamp ta' applikazzjoni ta' l-approvazzjoni tat-tip tal-KEE ta' l-unità teknika separata jew tal-komponent għandu jkun ristrett kif xieraq. Iċ-ċertifikat ta' l-approvazzjoni tat-tip tal-KEE għal unità teknika separata jew komponent għandu mbagħad jinkludi r- restrizzjonijiet dwar l-użu tagħha u għandu jindika l-kondizzjonijiet biex din tkun immuntata. L-osservanza ta' dawn ir-restrizzjonijiet u kondizzjonijiet għandha tkun verifikata fil-waqt ta' l-approvazzjoni tat-tip tal-KEE tal-vettura.
3. B'danakollu, id-detentur ta' l-approvzzjoni tat-tip tal-KEE għal unità teknika separata jew għal komponent mogħti skond dan l-Artikolu għandu jimla ċ-ċertifikat li hemm previst f'Artikolu 5(3) u jwaħħal ma' kull unità jew komponent manifatturat b' konformità mat-tip approvat l-isem kummerċjali jew trade mark, it-tip u, jekk id-direttiva separata hekk tipprovdi, in-numru ta' l-approvazzjoni tat-tip. Fil-każ ta' l-aħħar, ma għandu jkun hemm l-ebda obbligazzjoni biex jimtela ċ-ċertifikat previst f'Artikolu 5(3).
4. Id-detentur taċ-ċertifkat ta' l-approvazzjoni tat-tip tal-KEE li, skond id-dispożizzjonijiet tal-paragrafu 2, jinkludi restrizzjonijiet dwar l-użu tiegħu, għandu jforni ma' kull unità jew komponent manifatturata, informazzjoni dettaljata dwar dawn ir-restrizzjonijiet u għandu jindika dawk il-kondizzjonijiet dwar l-immuntar tagħha."
7. It-tielet inċiż ta' Artikolu 10(1) hu sostitwit b'li ġej:
"- ma' l-applikazzjon mill-fabbrikant jew mir-rappreżentant awtorizzat tiegħu u mal-preżentazzjoni ta' l-informazzjoni meħtieġa mid-direttiva separata, l-Istat Membru kkonċernat għandu jimla ċ-ċertifikat ta' l-approvazzjoni tat-tip skond id-direttiva separata rilevanti. Kopja ta' dan iċ-ċertifikat għandha tinħareġ lill-applikant. Fir-rigward ta' vetturi ta' l-istess tip, l-Istati Membri l-oħrajn għandhom jaċċettaw din il-kopja bħala prova li t-testijiet meħtieġa kienu ġew imwettqa."
Artikolu 2
Id-dokumenti elenkati fl-Anness ta' din id-Direttiva għandhom ikunu meqjusa bħala ekwivalenti għaċ-ċertifikat ta' l-approvazzjoni tat-tip li hemm referenza dwaru fit-tielet inċiż ta' Artikolu 10(1) tad-Direttiva 70/156/KEE.
Artikolu 3
1. L-Istati Membri għandhom iġibu fis-seħħ il-liġijiet, ir-regolamenti u d-dispożizzjonijiet amministrattivi meħtieġa biex jikkonformaw ma' din id-Direttiva sa l-1 ta' Ottubru 1998. Huma għandhom jinfurmaw minnufih lill-Kummissjoni b'dan.
2. L-Istati Membri għandhom jirranġaw biex jgħaddu lill-Kummissjoni t-test tad-dispożizzjonijiet essenzjali tal-liġi domestika li huma jaddottaw fil-qasam kopert b'din id-Direttiva.
Artikolu 4
Din id-Direttiva hija ndirizzata lill-Istati Membri.
Wara li kunsidrat id-Direttiva tal-Kunsill 79/117/KEE tal-21 ta’ Diċembru 1978 li tipprojbixxi t-tqegħid fis-suq u l-użu ta’ prodotti għall-protezzjoni tal-pjanti li jkun fihom ċerti sustanzi attivi [1], kif l-aħħar emendata permezz tad-Direttiva 87/181/KEE [2], u b’mod partikulari l-Artikolu 6 tagħha,
Billi l-iżvilupp fl-għarfien xjentifiku u tekniku joħloq il-bżonn li jsiru ċerti emendi għall-Anness tad-Direttiva 79/117/KEE;
Billi jidher li huwa ta’ min jixtiequ li jitħassar ċertu għadd ta’ derogi temporanji mill-projbizzjonijiet stabbiliti fid-Direttiva billi issa huma disponibbli trattamenti anqas perikolużi;
Billi l-Istati Membri kollha nformaw lill-Kummissjoni li m’għandhomx ħsieb jew li m’għadx għandhom ħsieb li jinqdew b’dawn id-derogi;
Billi l-miżuri previsti f’din id-Direttiva huma konformi ma’l-opinjoji tal-Kumitat Permanenti fuq is-Saħħa tal-Pjanti,
ADOTTAT DIN ID-DIRETTIVA:
(b) taħt l-artikolu 5, ‘Il-komposti tal-merkurju Alkoxyalkyl u aryl ’, it-test fil-kolonna 2 qed jiġi sostitwit permezz ta’: ‘It-trattament taċ-ċereali u l-pitravi’;
2. fil-Parti B, ‘Il-komposti tal-organo-klorina persistenti’, taħt l-oġġett 1, ‘Aldrin’, it-test ta’ l-artikolu (b) fil-kolonna 2 qed jiġi emendat bit-tħassir tal-kliem ‘l-Irlanda u’.
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea,
Wara li kkunsidra r-Regolament Nru 136/66/KEE tat- 22 ta’ Settembru, 1966 li jistabbilixxi organizzazzjoni komuni tas-suq fiż-żjut u x-xaħmijiet [1], kif emendat l-aħħar bir-Regolament (KEE) Nru 1454/86 [2], u partikolarment Artikolu 5(4) ta’ dan,
Wara li kkunsidra l-proposta mill-Kummissjoni,
Billi Artikolu 13 tar-Regolament (KEE) Nru 2261/84 [3], kif emendat l-aħħar bir-Regolament (KEE) Nru 3788/85 [4], jipprovdi li tista’ tingħata approvazzjoni temporanja lil imtieħen li jissottomettu għall-approvazzjoni applikazzjoni għas-snin ta’ bejgħ 1984/1985 u 1985/1986; billi l-esperjenza wriet li l-Istati Membri konċernati mhumiex kapaċi li jwettqu l-iċċekkjar meħtieġ fiż-żmien stipulat; billi għalhekk dawn il-perjodi għandhom ikunu estiżi;
Billi, qabel ikun possibbli li tingħata approvazzjoni definita lill-mitħna, l-Istati Membri għandhom iwettqu ċerti kontrolli; billi, biex il-mitħna tkun tista’ tibda l-ħidma tagħha, għandha ssir dispożizzjoni ħalli tingħata approvazzjoni temporanja għal żmien limitat hekk kif l-applikazzjoni tkun ġiet sottomessa,
ADOTTA DAN IR-REGOLAMENT:
Artikolu 1
L-ewwel subparagrafu ta’ Artikolu 13(3) tar-Regolament (KEE) Nru 2261/84 huwa hawnhekk mibdul b’dan li ġej:
"Approvazzjoni temporanja tista’ tingħata lil xi mitħna li tibda l-ħidma tagħha taħt l-iskema ta’ għajnuna fil-produzzjoni li taqa’ taħt dan ir-Regolament. Approvazzjoni tingħata mill-aktar fis hekk kif tkun ġiet sottomessa applikazzjoni għal approvazzjoni skond il-kundizzjonijiet imsemmija fil-paragrafu 1. Il-perjodu ta’ validità ta’ l-approvazzjoni temporanja ma jistax jaqbeż l-aħħar tas-sena ta’ bejgħ li matulha tkun ingħatat. Iżda, il-perjodu ta’ validità ta’ l-approvazzjoni temporanja mogħtija matul is-snin ta’ bejgħ 1984/1985, 1985/1986 u 1986/1987 jiskadi fl-aħħar tal-perjodu tas-snin ta’ bejgħ 1986/1987."
Artikolu 2
Dan ir-Regolament jidħol fis-seħħ fil-jum tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kunsill (KEE) Nru 678/87 tas-26 ta' Jannar 1987 fuq l-applikazzjoni tas-sistema taċ-Ċertifikati ta' oriġini provduti taħt il-Ftehim Internazzjonali tal-Kafè meta l-kwoti jkunu sospiżi
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari Artikolu 113 tiegħu,
Wara li kkunsidra r-Regolament tal-Kunsill (KEE) Nru 288/82 tal-5 ta' Frar 1982 fuq regoli komuni għall-importazzjonijiet [1], kif l-aħħar emendat bir-Regolament (KEE) Nru 899/83 [2], u partikolarment Artikolu 16(1)(b) tiegħu,
Wara li kkunsidra l-proposta mill-Kummissjoni,
Billi bis-saħħa tad-Deċiżjoni 83/539/KEE [3] il-Komunità kienet qed tapplika proviżorjament il-Ftehim Internazzjonali tal-Kafè 1983 sa minn meta daħal fis-seħħ proviżorjament fl-1 ta' Ottubru 1983;
Billi r-Regolament (KEE) Nru 3761/83 [4] introduċa sistema ta' Ċertifikati ta' l-oriġini provduti mill-Ftehim Internazzjonali tal-Kafè 1983 meta l-kwoti huma fis-seħħ;
Billi għandhom jittieħdu miżuri xierqa biex jimplimentaw is-sistema ġdida ta'Ċertifikati ġewwa l-Komunità u biex jipprovdu li tkun applikata mingħajr diskriminazzjoni bejn l-importaturi tal-Komunità;
Billi biex tkun żgurata l-amministrazzjoni effiċjenti tas-sistema u biex tkun kjarifikata l-pożizzjoni rigward il-perjodi li matulhom dan ir-Regolament għandu attwalment jgħodd u biex jikkonforma mar-Regola 11 ta' l-Anness ta' dan ir-Regolament u mar-Regola 17 ta' l-Anness tar-Regolament (KEE) Nru 3761/83, għandha ssir dispożizzjoni għall-Kummissjoni biex, skond id-deċiżjonijiet meħuda mill-korpi kompetenti ta' l-Organizzazzjoni Internazzjonali tal-Kafè u fi żmien meta l-kwoti huma sospiżi jew re-introdotti, tispeċifika d-data meta l-miżuri in kwistjoni isiru applikabbli jew ma jibqgħu applikabbli,
ADOTTA DAN IR-REGOLAMENT:
Esportazzjonijiet mill-Komunità ta' kafè u ta' l-estratti, essenzi jew konċentrati ta' kafè li jaqgħu fis-subintestatura 09.01 A u 21.02 A tat-Tariffa Komuni Doganali m'għandhomx ikunu soġġetti għas-sottomissjoni ta'Ċertifikati provduti f'dan il-Ftehim.
Dan ir-Regolament għandu jorbot fl-intier tiegħu u jkun applikabbli direttament f'kull Stat Membru.
Wara li kkunsidrat ir-Regolament tal-Kunsill (KEE) Nru 170/83 tal-25 ta' Jannar 1983 li jistabbilixxi sistema tal-Komunità għall-konverzjoni u l-immaniġġjar tar-riżorsi tas-sajd [1],
Wara li kkunsidraw ir-Regolament tal-Kunsill (KEE) Nru 3094/86 tas-7 ta' Ottubru 1986, li jipprovdi ċerti metodi tekniċi għall-konservazzjoni tar-riżorsi tas-sajd [2], kif emendat bir-Regolament (KEE) Nru 4026/86 [3], u b'mod partikolari l-Artikolu 15 tiegħu,
Billi l-Artikolu 6(3) tar-Regolament tal-Kummissjoni (KEE) Nru 3440/84 [4] jipprovdi għat-twaħħil ta' borża li ssaħħaħ il-gangmi, xbieki Daniżi u xbieki simili sakemm id-daqs tat-toqob tagħha fl-ebda każ ma jkunu iżgħar minn 80 millimetru;
Billi l-esperjenza wriet li l-użu ta' boroż li jsaħħu li jkollhom daqs ta' toqob ta' anqas minn 40 millimetru jirriżulta fil-formazzjoni ta' vojt fix-xibka bil-konsegwenza ta' ħsara fil-qabda minħabba problemi tekniċi fit-tneħħija tal-qabda mill-linja tal-ġbid bil-konsegwenza ta' xidd u kidd fil-linja tal-ġbid;
Billi l-użu ta' borża li ssaħħaħ b'daqs ta' toqob iżgħar tevita dawn il-problemi mingħajr ma ġġib magħha konsegwenzi ta' ħsara lill-konservazzjoni tal-ħażniet tal-ħut;
Billi t-tifsirjiet tal-kategoriji ta' xbieki fl-Artikoli 5 u 6 tar-Regolament (KEE) Nru 3440/84 huma għalhekk meħtieġa li jiġu emendati;
Billi l-miżuri li għalihom jipprovdi dan ir-Regolament huma skond l-opinjoni tal-Kumitat ta' Ġestjoni tar-Riżorsi tas-Sajd,
ADOTTAW DAN IR-REGOLAMENT
L-Artikolu 1
Ir-Regolament (KEE) Nru 3440/84 qiegħed b'dan jiġi emendat kif ġej:
1. L-Artikolu 5(5) qiegħed jiġi mibdul b'dan li ġej:
"5. Huwa pprojbit li jintuża bukagħwa tan-naħa ta' fuq flimkien ma' boroż li jsaħħu ħlief għall-gangmi li jkollhom daqs ta' toqob daqs jew inqas minn 60 millimetru".
2. L-Artikolu 6 qiegħed jiġi mmodifikat kif ġej:
- Il-paragrafu 2 tiegħu qiegħed jiġi mibdul bit-test li ġej:
"2. Huwa projbit li tintuża aktar minn borża li ssaħħaħ waħda ħlief meta mqabbda ma' gangmi li jkollhom daqs ta' toqob ugwali għal jew inqas minn 60 millimetru, li għalih jistgħu jintużaw żewġ boroż li jsaħħu";
- Il-paragrafu 3 qiegħed jiġi mibdul bit-test li ġej:
"3. Id-daqs tat-toqob għandu jkun ta' l-anqas daqs id-doppju ta' dawk tal-linja tal-ġbid. Jekk tintuża t-tieni borża li ssaħħaħ, id-daqs minimu tat-toqob għandu jkun ta' 120 millimetru.";
- Il-paragrafu 6 qiegħed jiġi mibdul bit-test li ġej:
"6. Boroż li jsaħħu mqabbda ma' gangmi li jkollhom daqs ta' toqob akbar minn 60 millimetru m'għandhomx ikunu jestendu għall-aktar minn żewġ metri quddiem iċ-ċinga tar-rfiħ ta' wara.";
- Il-paragrafu 7 qiegħed jiġi mibdul bit-test li ġej:
"7. Minkejja l-paragrafu 1, boroż li jsaħħu li jkunu iżgħar mid-daqs tal-linja tal-ġbidjistgħu jiġu mqabbda ma' xbieki li jkollhom daqs ta' toqob ugwali għal jew anqas minn 60 millimetru.".
L-Artikolu 2
Dan ir-Regolament għandu jidħol fis-seħħ fit-tielet jum li jiġi wara dak li fih jiġi ppubblikat fil-Ġurnal Uffiċjali tal-Komunitajiet Ewropej.
tat-22 ta’ Diċembru 1987 li jemenda ċerti Regolamenti dwar l-applikazzjoni ta’ l-organizzazzjoni komuni tas-suq fil-bajd bħala konsegwenza tad-dħul tan-nomenklatura magħquda IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea, Wara li kkunsidrat ir-Regolament tal-Kunsill (KEE) Nru 2658/87 tat-23 ta’ Lulju 1987 dwar in-nomenklatura tat-tariffa u ta’ l-istatistika u dwar it-Tariffa Doganali Komuni [1], kif emendat bir-Regolament (KEE) Nru 3985/87 [2], u b’mod partikolari t-tieni subparagrafu ta’ l-Artikolu 15(1) tiegħu, Billi, skond it-tieni subparagrafu ta’ l-Artikolu 15(1) tar-Regolament (KEE) Nru 2658/87, l-addattamenti ta’ natura teknika ta’ l-atti Komunitarji li jirreferu għan-nomenklatura tat-tariffa jew ta’ l-istatistika jridu jitwettqu mill-Kummissjoni; Billi r-Regolament tal-Kunsill (KEE) Nru 2771/75 tad-29 ta’ Ottubru 1975 dwar l-organizzazzjoni komuni tas-suq fil-bajd [3] ġie emendat bir-Regolament tal-Kummissjoni (KEE) Nru 4000/87 [4], li addatta skond in-nomenklatura magħquda d-deskrizzjoni ta’ l-oġġetti u l-intestaturi tat-tariffa li jidhru fih; Billi numru kbir ta’ Regolamenti oħra fis-settur tal-bajd iridu jiġu addattati teknikament sabiex jitqies l-użu tan-nomenklatura magħquda l-ġdida msejsa fuq is-Sistema Armonizzata tad-Deskrizzjoni u l-Kodifika ta’ l-Oġġetti li hija maħsuba biex tbiddel il-Konvenzjoni tal-15 ta’ Diċembru 1950 dwar in-Nomenklatura għall-Klassifika ta’ l-Oġġetti fit-Tariffi tad-Dwana; Billi, minħabba n-numru u l-kontenut tat-testi li jsejħu għal dawn l-addattamenti, ir-Regolamenti kollha li jridu jiġu addattati għandhom jitqassmu fi gruppi f’Regolament wieħed ta’ emenda; Billi, fil-ħin ta’ dan l-addattament tar-Regolament tal-Kummissjoni 164/67/KEE [5], ċerti fatturi fil-kalkolu tal-prezzijiet imlaħalħa li għandhom jidhru f’unitajiet tal-kontijiet fir-Regolament imsemmi għandhom jiġu espressi fl-ECU permezz tal-koeffiċjent ta’ 1,208953 riferit fl-Artikolu 13 tar-Regolament tal-Kunsill (KEE) Nru 1676/85 [6], kif l-aħħar emendat bir-Regolament (KEE) Nru 1636/87 [7], ADOTTAT DAN IR-REGOLAMENT:
Artikolu 1
"Artikolu 1 Skond l-Artikolu 8(2) tar-Regolament (KEE) Nru 2771/75, l-imposti jridu jitħallsu fuq l-importazzjonijiet tal-bajd tat-tjur fil-qoxra (is-subintestatura 0407 00 tan-nomeklatura magħquda) li joriġina u jiġi mill-Polonja ma għandhomx jiżdiedu b’ammont addizzjonali."
Artikolu 2
"Artikolu 1 Skond l-Artikolu 8(2) tar-Regolament (KEE) Nru 2771/75, l-imposti ffissati skond l-Artikolu 3 ta’ dan ir-Regolament ma għandhom jiżdiedu bl-ebda ammont addizzjonali rigward l-importazzjonijiet tal-bajd tat-tjur fil-qoxra (is-subintestatura 0407 00 tan-nomenklatura magħquda) li joriġina u jiġi mill-Afrika ta’ Isfel."
Artikolu 3
L-Anness mar-Regolament tal-Kummissjoni Nru 164/67/KEE tas-26 ta’ Ġunju 1967, li jiffissa l-fatturi għall-kalkolu ta’ l-imposti u l-prezzijiet imlaħalħa għall-prodotti mill-bajd, kif l-aħħar emendat bir-Regolament (KEE) Nru 1775/74 [10], huwa hawnhekk mibdul bl-Anness I ma’ dan ir-Regolament.
Artikolu 4
L-Artikolu 1 tar-Regolament tal-Kummissjoni Nru 765/67/KEE tas-26 ta’ Ottubru 1967 dwar li ma jiġix iffissat ammont addizzjonali għall-bajd mill-Awstralja [11], huwa hawnhekk mibdul b’dan li ġej: "Artikolu 1 L-imposti ffissati skond l-Artikolu 3 tar-Regolament (KEE) Nru 2771/75 ma għandhom jiżdiedu bl-ebda ammont addizzjonali rigward l-importazzjonijiet tal-bajd tat-tjur frisk, ippriservat, jew misjur, fil-qoxra, għajr għall-bajd għall-fsiq, li jidħol fis-subintestatura 040700 tan-nomenklatura magħquda, li joriġina u jiġi mill-Awstralja."
Artikolu 5
Ir-Regolament tal-Kummissjoni (KEE) Nru 990/69 tat-28 ta’ Mejju 1969 dwar li ma jiġix iffissat ammont addizzjonali għal prodotti mill-bajd mill-Awstrija [12], huwa hawnhekk emendat kif ġej: 1. L-Artikolu 1 jiġi mibdul b’dan li ġej: "Artikolu 1 L-imposti ffissati skond l-Artikolu 3 tar-Regolament (KEE) Nru 2771/75 rigward l-importazzjonijiet tal-prodotti li jidħlu fis-subintestaturi li ġejjin tan-nomenklatura magħquda, li joriġinaw u jiġu mill-Awstrija, ma għandhom jiżdiedu bl-ebda ammont addizzjonali: Il-Kodiċi tan-NM Id-Deskrizzjoni ta' l-oġġetti
2. L-Artikolu 2 jiġi mibdul b’dan li ġej: "Artikolu 2 Il-bdil fl-importazzjonijiet iffissat skond l-Artikolu 2 tar-Regolament (KEE) Nru 2783/75 rigward il-prodotti li jidħlu fis-subintestaturi li ġejjin tan-nomenklatura magħquda, li joriġinaw u jiġu mill-Awstrija, ma għandhom jiżdiedu bl-ebda ammont addizzjonali: Il-Kodiċi tan-NM Id-Deskrizzjoni ta' l-oġġetti ex3502 L-Albumini, l-albuminati u derivati oħra: ex350210 – Albumina mill-bajd: – – Oħrajn għajr dawk li mhumiex tajba, jew li jkunu sejrin jinġiebu mhux tajba għall-konsum mill-bniedem: 35021091 – – – Imnixxfa (per eżempju, f'folji, tqarċiċ, trab) 35021099 – – – Oħrajn: ex350290 – Oħrajn: – – Albumini, oħra għajr l-albumina mill-bajd: – – – Oħrajn għajr dawk li mhumiex tajba, jew li jkunu sejrin jinġiebu mhux tajba għall-konsum mill-bniedem: – – – – L-Albumina mill-ħalib (il-lattalbumina): 35029051 – – – – – Imnixxfa (per eżempju, f'folki, qxur, tqarqiċ, trab) 35029059 – – – – – Oħrajn"
Artikolu 6
L-Artikolu 1 tar-Regolament tal-Kummissjoni Nru 59/70/KEE ta’ l-14 ta’ Jannar 1970 dwar li ma jiġux iffissati ammonti addizzjonali għall-bajd fil-qoxra importat mir-Rumanija [13], huwa hawnhekk mibdul b’dan li ġej: "Artikolu 1 L-imposti ffissati skond l-Artikolu 3 tar-Regolament (KEE) Nru 2771/75 ma għandhom jiżdiedu bl-ebda ammont addizzjonali rigward l-importazzjonijiet tal-bajd tat-tjur fil-qoxra kemm jekk frisk u kemm jekk ippriservat, għajr għall-bajd għall-fsiq, li jidħol fis-subintestatura 04070030 tan-nomenklatura magħquda, li joriġina u jiġi mir-Rumanija."
Artikolu 7
L-Annessi I u II mar-Regolament tal-Kunsill (KEE) Nru 2773/75 tad-29 ta’ Ottubru 1975, li jistabbilixxi r-regoli għall-kalkolu ta’ l-impost u l-prezz imlaħlaħ għall-bajd [14], kif l-aħħar emendat bir-Regolament (KEE) Nru 3232/86 [15], huwa hawnhekk mibdul bl-Annessi II u III rispettivament ma’ dan ir-Regolament.
Artikolu 8
Dan ir-Regolament għandu jidħol fis-seħħ fl-1 ta’ Jannar 1988.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
elenku tal-prodotti indikati fit-tieni subparagrafu ta’ l-Artikolu 3(1) tar-Regolament tal-Kunsill (KEE) Nru 1898/87 (88/566/KEE)
Wara li kkunsidrat ir-Regolament tal-Kunsill (KEE) Nru 1898/87 tat-2 ta’ Lulju 1987 dwar il-protezzjoni tas-sejħiet użati fil-marketing tal-ħalib u l-prodotti mill-ħalib [1], kif l-aħħar emendat bir-Regolament (KEE) Nru 222/88 [2], u partikolarment l-Artikolu 4(2)(b) tiegħu,
Billi r-Regolament (KEE) Nru 1898/87 jistabbilixxi l-prinċipju illi d-deskrizzjonijiet "ħalib" u "prodotti tal-ħalib" ma’ jistgħux jintużaw għall-prodotti tal-ħalib apparti minn dawk deskritti fl-Artikolu 2 tiegħu, billi, bħala eċċezzjoni, dan il-prinċipju mhuwiex applikabbli fir-rigward tad-deskrizzjoni tal-prodotti li n-natura eżatta tagħhom hija magħrufa minħabba l-użu tradizzjonali u/jew meta’ l-ħatriet ikunu ċarament użati sabiex jiddeskrivu l-kwalità tal-karatteristiċi tal-prodott;
Artikolu 1 Il-prodotti korrispondenti, fit-territorju tal-Komunità, fir-rigward tal-prodotti indikati fit-tieni subparagrafu ta’ l-Artikolu 3(1) tar-Regolament (KEE) Nru 1898/87 huma elenkati fl-Anness hawnhekk.
Artikolu 2 Din id-Deċiżjoni hija indirizzata lill-Istati Membri.
Wara li kkunsidrat id-Direttiva tal-Kunsill 71/127/KEE ta’ l-1 ta’ Marzu 1971 dwar l-approssimazzjoni tal-liġijiet ta’ l-Istati Membri li għandhom x’jaqsmu mal-mirja li minnhom tista’ tara fuq wara ta’ vetturi bil-mutur [1], kif l-aħħar emendata bid-Direttiva tal-Kummissjoni 86/562/KEE [2], u partikolarment Artikolu 9 tagħha,
Billi, minħabba l-esperjenza miksuba, u li qed jittieħed kont ta’ l-aqwa stat kurrenti, huwa issa possibbli li ċerti ħtiġiet tad-Direttiva 71/127/KEE jiġu magħmula aktar stretti sabiex is-sigurtà tat-toroq titjieb;
Billi l-ħtiġiet kurrenti fir-rigward ta’ vetturi tal-kategorija N2 li għandhom massa ta’ iżjed minn 7,5 tunnellata metrika u vetturi tal-kategorija N3 minbarra t-tractive units għal semi-karrijiet wrew li mhumiex adegwati fir-rigward tal-kamp viżiv ta’ barra għall-ġenb u għall-parti ta’ wara tal-vettura; Billi, sabiex dan in-nuqqas jiġi ttrattat, huwa neċessarju li jkun hemm provdut għat-twaħħil ta’ mirja li minnhom tista’ tara fuq wara addizjonali tat-tip hekk imsejħa ‘anglu wiesa’;
Billi l-ħtiġiet kurrenti fir-rigward ta’ vetturi tal-kategorija N2 li għandhom massa ta’ iżjed minn 7,5 tunnellata metrika wrew li wkoll ma kienux adegwati fir-rigward tal-kamp viżiv fiż-żona tal-ġenb tan-naħa ta’ l-istruttura tal-kabina opposta għas-sewwieq; billi, sabiex dan in-nuqqas jiġi ttrattat, huwa neċessarju li jkun hemm provdut għat-twaħħil ta’ mirja li minnhom tista’ tara fuq wara tat-tip ‘prossimità viċina’;
Billi l-miżuri previsti f’din id-Direttiva huma skond l-opinjoni tal-Kumitat għall-Adattament għall-Progress Tekniku tad-Direttivi immirati lejn it-tneħħija ta’ ostakli tekniċi għall-kummerċ fis-settur ta’ vetturi bil-mutur,
ADDOTTAT DIN ID-DIRETTIVA:
Artikolu 1
Annessi II u III għad-Direttiva 71/127/KEE huma b’dan emendati skond l-Anness ta’ din id-Direttiva.
Artikolu 2
1. Mill-1 ta’ Jannar 1989 l-Istati Membri ma jistgħux, għar-raġunijiet li jikkonċernaw mirja li minnhom tista’ tara fuq wara:
- jew jirrifjutaw l-approvazzjoni tat-tip tal-KEE jew il-ħruġ tad-dokument previst fit-tielet inċiż ta’ Artikolu 10 (1) tad-Direttiva tal-Kunsill 70/156/KEE [3], jew approvazzjoni tat-tip nazzjonali, għal tip ta’ vettura,
- jipprojbixxu d-dħul fis-servizz ta’ vetturi,
jekk il-mirja li minnhom tista’ tara fuq wara ta’ dak it-tip ta’ vettura jew vetturi jissodisfaw id-dispożizzjonijiet ta’ din id-Direttiva.
2. Mill-1 ta’ Ottubru 1990, l-Istati Membri:
- ma jistgħux aktar joħorġu d-dokument previst fit-tielet inċiż ta’ Artikolu 10 (1) tad-Direttiva 70/156/KEE għal tip ta’ vettura, li l-mirja li minnhom tista’ tara fuq wara tagħha ma jikkonformawx mad-dispożizzjonijiet ta’ din id-Direttiva,
- jistgħu jirrifjutaw approvazzjoni tat-tip nazzjonali fir-rigward ta’ tip ta’ vettura, li l-mirja li minnhom tista’ tara fuq wara tagħha ma jikkonformawx mad-dispożizzjonijiet ta’ din id-Direttiva,
- jistgħu jipprojbixxu d-dħul fis-servizz ta’ vetturi, li l-mirja li minnhom tista’ tara fuq wara tagħhom ma jikkonformawx mad-dispożizzjonijiet ta’ din id-Direttiva.
Artikolu 3
L-Istati Membri għandhom idaħħlu fis-seħħ id-dispożizzjonijiet neċessarji biex jikkonformaw ma’ din id-Direttiva sa’ mhux aktar tard mill-1 ta’ Jannar 1989. Huma għandhom minnufih jinformaw lill-Kummissjoni b’dan.
Artikolu 4
Din id-Direttiva hija indirizzata lill-Istati Membri.
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment l-Artikolu 99 tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [1],
Billi d-Direttiva 83/181/KEE tistabbilixxi mhux biss l-iskop ta' l-applikazzjoni ta' l-Artikolu 14(1)(d) tad-Direttiva 77/388/KEE [6], kif l-aħħar emendata bid-Direttiva 84/386/EEC [7], imma hija wkoll immirata sabiex tistabbilixxi regoli Komunitarji dwar it-taxxa, b'mod speċifiku, regoli dwar l-eżenzjoni mill-VAT fuq l-importazzjoni finali ta' merkanzija, liema regoli jmorru lil hinn mill-iskop ta' l-Artikolu msemmi; billi dawn ir-regoli għandhom jiġu emendati jew supplimentati b'tali mod li jiġu applikati b'mod aktar uniformi fil-livell tal-Komunità;
Billi, fl-interess taċ-ċarezza legali, il-mod kif inhu mqiegħed il-kliem fl-Artikolu 11(2) tad-Direttiva 83/181/EEC għandu jsir aktar eżatt.,
ADOTTA DIN ID-DIRETTIVA:
Artikolu 1
Id-Direttiva 83/181/KEE hija hawnhekk emendata kif ġej:
1. L-Artikolu 11(2) huwa mibdul b'dan li ġej:
"2. Għandha wkoll tingħata eżenzjoni rigward ir-rigali li hija d-drawwa li jingħataw fl-okkażjoni taż-żwieġ minn persuni li għandhom il-post tar-residenza normali tagħhom f’pajjiż lokat barra mill-Komunità u li jiġu riċevuti minn persuna li tissodisfa l-kondizzjonijiet preskritti fil-paragrafu 1. L-eżenzjoni għandha tapplika għal rigali b’ valur ta' mhux iktar minn 200 Ecu għal kull unità. L-Istati Membri jistgħu, madankollu, jikkonċedu eżenzjoni għal iktar minn 200 Ecu sakemm il-valur ta' kull oġġett eżentat ma jaqbiżx l-1000 Ecu."
2. L-Artikolu 22 huwa mibdul b'dan li ġej:
"Artikolu 22
3. Fit-tieni inċiż ta' l-Artikolu 35(1)(b) il-kliem "l-Artikolu 60(1)(b)" huwa mibdul bil-kliem "l-Artikolu 60".
4. Il-Kapitolu li ġej huwa miżjud wara l-Artikolu 38:
"Kapitolu IIa
Sustanzi ta' riferenza għall-kontroll tal-kwalità ta' prodotti mediċi
Artikolu 38(a)
Il-konsenji li jkun fihom kampjuni ta' sustanzi ta' riferenza approvati mill-Organizzazzjoni Dinjija tas-Saħħa għall-kontrolli tal-kwalità tal-materjali użati fil-fabbrikazzjoni ta' prodotti mediċinali u li jkunu indirizzati lil persuni awtorizzati mill-awtoritajiet kompetenti ta' l-Istati Membri sabiex jirċievu dawn il-konsenji mingħajr taxxa, għandhom ikunu eżenti mad-dħul fil-pajjiż."
5. Dan li ġej huwa miżjud ma’ l-Artikolu 56:
"(d) Premjijiet, trofej u tifkiriet ta' natura simbolika u ta' valur limitat maħsuba sabiex jitqassmu bla ħlas lil persuni normalment residenti f'pajjiż ieħor, jiġifieri mhux il-pajjiż li fih issir l-importazzjoni, f'konferenzi kummerċjali jew okkażjonijiet internazzjonali simili; in-natura tagħhom, il-valur ta' kull unità tagħhom jew karatteristiċi oħra, ma jridux ikunu tali li jistgħu jindikaw illi huma maħsuba għal għanijiet kummerċjali."
6. L-Artikoli 62 u 63 huma mibdula b'dan li ġej:
"Artikolu 62
Bla ħsara għall-Artikolu 63, materjal stampat ta' pubbliċità bħalma huma katalgi, listi ta' prezzijiet, direzzjonijiet dwar l-użu jew fuljetti għandhom ikunu eżenti mad-dħul jekk ikollhom x’jaqsmu ma’:
(a) merkanzija għall-bejgħ jew għall-kiri minn persuna stabbilita barra mill-Istat membru ta' l-importazzjoni, jew
(b) servizzi offruti minn persuna stabbilita fi Stat Membru ieħor, jew
(ċ) trasport, assigurazzjoni kummerċjali jew servizzi bankarji offruti minn persuna stabbilita f'pajjiż terz.
Artikolu 63
L-eżenzjoni msemmija fl-Artikolu 62 għandha tkun limitata għal avviżi pubbliċitarji stampati li jissodisfaw il-kondizzjonijiet li ġejjin:
(a) il-materjal stampat irid juri biċ-ċar l-isem ta' l-impriża li tipproduċi, tbiegħ jew tikri l-merkanzija, jew li toffri s-servizzi li għalihom tirreferi;
(b) kull konsenja jrid ikun fiha mhux iktar minn dokument wieħed jew kopja waħda ta' kull dokument jekk tkun magħmula minn numru ta' dokumenti. Il-konsenji li jkun fihom numru ta' kopji ta' l-istess dokument jistgħu madankollu jingħataw eżenzjoni jekk il-piż gross totali tagħhom ma jaqbiżx kilogramma;
(ċ) il-materjal stampat ma jridx ikun is-suġġett ta' konsenji magħmula fi gruppi mill-istess kunsinnatarju għal għand l-istess riċevitur.
Madankollu, il-kondizzjonijiet taħt (b) u (ċ) ma għandhomx japplikaw għal materjal stampat li għandu x'jaqsam ma’ merkanzija li tkun jew għall-bejgħ jew għall-kiri jew ma’ servizzi offruti minn persuna stabbilita fi Stat Membru ieħor sakemm dan il-materjal stampat ikun wieħed importat, u li ħa jiġi mqassam mingħajr ħlas."
7. Dan li ġej huwa miżjud ma’ l-Artikolu 79:
"(s) l-importazzjonijiet ta' pubblikazzjonijiet uffiċjali maħruġa bl-awtorità tal-pajjiż ta' l-esportazzjoni, ta' istituzzjonijiet internazzjonali, ta' awtoritajiet reġjonali jew lokali u ta' organi stabbiliti permezz tal-liġi pubblika fil-pajjiż ta' l-esportazzjoni, u materjal stampat imqassam fl-okkażjoni ta' l-elezzjonjonijiet għall-Parlament Ewropew jew fl-okkażjoni ta' l-elezzjonijiet nazzjonali fil-pajjiż li fih joriġina l-materjal stampat, minn organizzazzjonijiet politiċi barranija magħrufa uffiċjalment bħala tali fl-Istati Membri, safejn u sakemm dawn il-pubblikazzjonijiet u materjal stampat kienu suġġetti għat-taxxa fil-pajjiż ta' l-esportazzjoni u ma bbenifikawx mir-remissjoni tat-taxxa fuq l-esportazzjoni."
8. It-titolu tal-Kapitolu VI huwa mibdul b'dan li ġej:
"Karburanti u lubrikanti preżenti f'vetturi bil-mutur ta' l-art u f'kontenituri speċjali"
1. Bla ħsara għall-Artikoli 83, 84 u 85, dawn li ġejjin għandhom ikunu eżenti mad-dħul fil-pajjiż:
- kontenituri speċjali;
(b) il-karburant f'tankijiet li jistgħu jinġarru minn post għall-ieħor u li jkunu f'vetturi bil-mutur privati u fuq motoċikletti, sa massimu ta' 10 litri għal kull vettura u dan mingħajr preġudizzju għad-dispożizzjonijiet nazzjonali dwar iż-żamma u l-ġarr tal-karburant.
2. Għall-għanijiet tal-paragrafu 1:
(a) "vettura bil-mutur kummerċjali" tfisser kull vettura tat-triq li taħdem b'mutur (inklużi t-trekters li jkollhom trejlers magħhom) li, skond it-tip ta' għamla u skond it-tagħmir, hija disinjata għal u kapaċi iġġorr, kemm jekk bil-ħlas u kemm jekk le: - iktar minn disa’ persuni inkluż is-sewwieq,
- merkanzija,
u kull vettura bil-mutur tat-triq li tintuża għal għan speċjali u mhux għal trasport bħala tali;
(b) "vettura bil-mutur privata" tfisser kull vettura bil-mutur li mhix koperta bid-definizzjoni mogħtija fl-(a);
- it-tankijiet imwaħħla permanentement mill-manifattur fuq il-kontenituri kollha ta' l-istess tip bħall-kontenitur involut fil-kwistjoni u li t-twaħħil permanenti tiegħu jgħin sabiex il-karburant jintuża direttament għall-ħidma, matul it-trasport, tas-sistemi ta' tkessiħ u ta' sistemi oħra li bihom ikunu mgħammra l-kontenituri speċjali;
(d) "kontenitur speċjali" jfisser kull kontenitur mgħammar b'apparat speċjali disinjat għal sistemi ta' tkessiħ, sistemi ta' ossiġenizzazzjoni, sistemi ta' iżolazzjoni termika, jew sistemi oħra."
10. L-ewwel paragrafu ta' l-Artikolu 83 huwa emendat kif ġej:
- fid-Daħla, il-kelmiet "u kontenituri speċjali" jiddaħħlu wara l-kelmiet "vetturi bil-mutur kummerċjali",
- wara l-(b), jiżdied dan li ġej:
- "(ċ) għal 200 litru għal kull kontenitur speċjali u għal kull vjaġġ."
12. Dan li ġej huwa miżjud ma’ l-Artikolu 91:
"(ċ) l-eżenzjonijiet fil-kuntest tal-ftehim konklużi a bażi ta' reċiproċità ma’ pajjizi terzi li huma Partijiet Kontrattanti tal-Konvenzjoni dwar l-Avjazzjoni Ċivili Internazzjonali (Chicago 1944) bil-għan li jiġu implimentati l-Prattiċi Rakkommandati 4.42 u 4.44 fl-Anness 9 tal-Konvenzjoni (it-tmien edizzjoni, Lulju 1980)."
Artikolu 2
L-Istati Membri għandhom jieħdu l-miżuri meħtieġa sabiex ikunu konformi ma’ din id-Direttiva mhux iktar tard mill-1 ta' Jannar 1989. Huma għandhom jinfurmaw lill-Kummissjoni b'dan minnufih.
Artikolu 3
Din id-Direttiva hija indirizzata lill-Istati Membri.
Wara li kkunsidrat ir-Regolament tal-Kunsill (KEE) Nru 3878/87 tat-18 ta' Diċembru 1987 dwar l-għajnuna għall-produzzjoni ta' ċerti varjetajiet tar-ross [1], kif l-aħħar emendat mir-Regolament (KEE) Nru 1424/88 [2], u partikolarment Artikolu 2(3) tiegħu,
Billi l-Artikolu 2(1) tar-Regolament (KEE) Nru 3878/87 jistipula l-karatteristiċi morfoloġiċi meħtieġa biex varjetà tkun eliġibbli għall-għajnuna tal-produzzjoni; billi l-paragrafu 2 tal-istess Artikolu jipprovdi li mis-sena tal-promozzjoni tal-1988/89 l-ebda varjetà ma tikkwalifika għall-għajnuna jekk ma jkollhiex ċerti karatteristiċi kwalitativi rigward il-glutina, il-konsistenza u l-kontenut ta' amylose;
Billi dawk il-karatteristiċi kwalitattivi għandhom jikkorrispondu ma’ dawk osservati fil-varjetajiet importati minn żoni li tradizzjonalment ikabbru r-ross Indica;
Billi l-metodi tal-analiżi li għandhom jintużaw biex ikunu stabbiliti dawn il-karatteristiċi morfoloġiċi u kwalitattivi għandhom ikunu definiti;
Billi l-proċedura biex tkun emendata l-lista tal-varjetajiet ippreżentata f'Anness B tar-Regolament (KEE) Nru 3878/87 għandha tinkludi kontrolli kull sena li jinvolvu teħid tal-kampjuni biex jippermettu l-analiżi meħtieġa ta' varjetà li għandha ssir;
Billi l-miżuri provduti f'dan ir-Regolament huma b'mod konformi ma’ l-opinjoni tal-Kumitat ta' Ġestjoni taċ-Ċerejali,
ADOTTAT DAN IR-REGOLAMENT:
Artikolu 1
1. B'effett mis-sena tal-promozzjoni tal-1988/89, il-varjetajiet biss tar-ross eliġibbli għall-inklużjoni f'Anness B tar-Regolament (KEE) Nru 3878/87 ikunu dawk li għandhom il-karatteristiċi morfoloġiċi preżentati f'Artikolu 2(1) tar-Regolament ta' hawn fuq u l-karatteristiċi kwalitativi li ġejjin:
- valur ta' glutina li ma jaqbiżx il-2,50 gcm,
- valur ta' konsistenza ta' mhux anqas minn 0,85kg/ċm2,
- kontenut ta' amylose ta' mhux anqas minn 21 %.
1. L-Istati Membri li jixtiequ li jkollhom varjetà eliġibbli tar-ross inkluża f'Anness B tar-Regolament (KEE) Nru 3878/87 għandhom jibagħtu lill-Kummissjoni, mhux aktar tard mill-31 ta' Lulju ta' kull sena, applikazzjoni li turi l-isem tal-varjetà u r-riferenza tagħha fil-katalogu nazzjonali tal-varjetajiet tal-pjanti agrikoli.
Artikolu 3
1. Il-laboratorju responsabbli mill-ipproċessar tar-ross, wara li jwettaq l-eżamijiet tal-ġelbin u pproċessa r-ross, għandu jibgħat il-kampjuni bit-tikketta bil-kodiċi tal-laboratorji kollha mniżżla f'Anness II, u jibgħat lista tal-kodiċi u tal-informazzjoni li jikkorrispondu għaliha lill-Kummissjoni b'mod siġillat.
2. Kull kampjun mibgħut lil-laboratorji għall-analiżi jkun jikkonsisti minn mill-anqas 100 gramma ta' ross bil-qoxra, u mill-anqas 750 gramma ta' ross mitħun. Il-kampjuni jkunu jikkonsistu minn granelli sħaħ biss, u granelli sħaħ iżda ġibsi jitneħħew mill-kampjuni tar-ross mitħun.
Artikolu 4
1. L-impjegati tal-Kummissjoni jistabbilixxu l-karatteristiċi tal-varjetajiet involuti bl-użu tal-medja aritmetika jew ir-riżultati tal-analiżi mwettqa, wara li jkunu esklużi l-ogħla u l-anqas figura.
2. Jekk jaslu żewġ applikazzjonijiet jew aktar għall-inklużjoni ta' varjetà waħda, il-karatteristiċi tagħha jkunu stabbiliti skond il-medja tar-riżultati tal-eżami, kif stipulat fil-paragrafu 1.
3. L-impjegati tal-Kummissjoni javżaw lill-Istati Membri bir-riżultati tal-analiżi qabel il-31 ta' Marzu ta' kull sena.
Artikolu 5
Dan ir-Regolament jidħol fis-seħħ fit-tielet ġurnata ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Wara li kkunsidrat ir-Regolament tal-Kunsill (KEE) Nru 2658/87 [1] dwar it-tariffa u nomenklatura dwar l-istatistika u dwar it-Tariffa Doganali Komuni, skond l-aħħar emendi permezz tar-Regolament (KEE) Nru 1315/88 [2], u b'mod partikolari l-Artikolu 9,
Billi sabiex tiġi assigurata applikazzjoni uniformi tan-nomenklatura magħquda annessa ma’ l-imsemmi Regolament, hu meħtieġ li jiġu adottati miżuri dwar il-klassifika ta' l-oġġetti msemmija fl-Anness ta' dan ir-Regolament;
Billli r-Regolament (KEE) Nru 2658/87 stabbilixxa r-regoli ġenerali għall-interpretazzjoni tan-nomenklatura magħquda u dawn ir-regoli japplikaw ukoll għal kull nomenklatura oħra li tkun kollha kemm hi jew parzjalment bażata fuqha jew li żżid xi suddiviżjonijiet addizzjonali għaliha u li hi stabbilita permezz ta' disposizzjonijiet speċifiċi tal-Komunita’, bil-għan li jiġu applikati t-tariffi u miżuri oħra dwar kummerċ tal-merkanzija;
Billi, bis-saħħa ta' l-imsemmija regoli ġenerali, l-oġġetti deskritti fil-kolonna 1 tat-tabella annessa mar-Regolament preżenti għandhom ikunu klassifikati taħt il-kodiċijiet CN xierqa indikati fil-kolonna 2, skond ir-raġunijiet stabbiliti fil-kolonna 3;
Billi l-kumitat tan-Nomenklatura ma tax opinjoni fil-ħin stabbilit mill-president tiegħu,
ADOTTAT DAN IR-REGOLAMENT:
Artikolu 1
L-oġġetti deskritt fil-kolonna 1 tat-tabella annessa huma issa klassifikati fin-Nomenklatura Magħquda taħt il-kodiċijiet CN xierqa indikati fil-kolonna 2 ta' l-imsemmija tabella.
Artikolu 2
IL-KUNSILL TAL-KOMUNITAJIET EWROPEJ,
Wara li kkunsidraw it- Trattat li jwaqqaf il-Komunità Ekonomika Ewropea, u b'mod partikolari Artikolu 43 tiegħu,
Wara li kkunsidraw il-proposta mill-Kummissjoni [1],
Wara li kkunsidraw l-opinjoni tal-Parlament Ewropew [2],
Billi, skond Artikolu 1(1) tar-Regolament (KEE) Nru 2262/84 [3], kif l-aħħar emendat bir-Regolament (KEE) Nru 3462/87 [4], l-Istati Membri produtturi għandhom iwaqqfu aġenziji bil-għan li jagħmlu ta' ċerti verifiki u dmirijiet in konnessjoni ma’ l-iskema tal-għajnuna tal-produzzjoni taż-żejt taż-żebbuġa; billi, skond Artikolu 1(5) tal-imsemmi Regolament, il-Kunsill għandu jadotta, qabel l-1 ta' Jannar 1989, il-metodu għall-iffinanzjar tan-nefqa tal-aġenziji sa mis-sena tas-suq 1989/90;
Billi, waqt li jittieħed kont tar-rwol importanti li dawn il-korpi jistgħu jwettqu biex jiżguraw li l-faċilitajiet ta' għajnuna għall-produzzjoni jiġu applikati b'mod korrett u b'mod uniformi, għandha tingħata attenzjoni partikolari għall-metodu tal-iffinanzjar tan-nefqa attwali tagħhom li tippermettilhom li joperaw b'mod tajjeb u effiċjenti fil-qafas tal-awtonomija amministrattiva li għalih jipprovdu r-regoli konċernati: billi dak il-għan jista’ jintlaħaq permezz ta' metodu li jikkombina l-iffinanzjar tal-Komunità ma’ dak tal-Istat Membru;
Billi l-aġenziji fl-erba’ Stati Membri produtturi konċernati m'humix f'sitwazzjoni identika; billi d-diffikultajiet amnministrattivi u legali rriżultaw f'dewmien fit-twaqqif u/jew fl-operat tal-aġenziji f'ċerti Stati Membri; billi dawk l-Istati Membri m'għamlux użu effettiv tal-ammonti massimi li kienu maħsuba għalihom matul il-fażi tal-bidu meta n-nefqa kienet titħallas kollha kemm hi mill-Komunità; billi l-perijodu koprut bl-imsemmija fażi għandu għalhekk jiġġedded b'sena waħda mingħajr ma jiżdiedu l-ammonti massimi ġia’ allokati taħt ir-regoli eżistenti,
ADDOTTAW DAN IR-REGOLAMENT:
Artikolu 1
Artikolu 1(5) tar-Regolament (KEE) Nru 2262/84 qiegħed b'dan jiġi mibdul b'dan li ġej:
"5. Matul perijodu ta' ħames snin mill-1 ta' Novembru 1984, il-persentaġġi li ġejjin tal-ispiża attwali tal-aġenzija għandhom ikunu mħallsa mill-estimi ġenerali tal-Komunitajiet Ewropej:
- fil-każ tal-Italja, 100 % għall-ewwel tliet snin, sa massimu ta' 14-il miljun Ecu, u 50 % għar-raba’ u l-ħames sena,
- fil-każ tal- Greċja, 100 % sa massimu ta' 7 miljun Ecu.
Matul perijodu ta'tliet snin mill-1 ta' Novembru 1989, 50 % tan-nefqa attwali tal-aġenziji Taljani u Griegi għandhom ikunu mħallsa mill-estimi ġenerali tal-Komunitajiet Ewropej:
Fil-każ ta' Spanja u l-Portugall, 100 % tan-nefqa attwali ta' aġenzija matul il-perijodu mill-1 ta' Marzu 1986 sal-31 ta' Ottubru 1990 għandha tkun koperta mill-estimi ġenerali tal-Komunitajiet Ewropej sa massimu ta' Ecu 9300000 għal Spanja u Ecu 4700000 għall-Portugall. Matul il-perijodu mill-1 ta' Novembru 1990 sal-31 ta' Ottubru 1992, 50 % tan-nefqa in kwistjoni għandha tkun koperta mill-imsemmija estimi.
L-Istati Membri jistgħu, taħt kondizzjonijiet li għandhom jiġu stabbiliti skond il-proċedura li jaħseb għaliha Artikolu 38 tar-Regolament Nru 136/66/KEE, ikopru parti mill-ispiża li għandha titħallas minnhom billi jsir tnaqqis mill-għajnuna mogħtija mill-Komunità għaż-żejt taż-żebbuġ.
Il-Kunsill, jaġixxi b'maġġoranza kwalifikata fuq proposta mill-Kummissjoni, għandu jaddotta sa l-1 ta' Jannar 1992 il-metodu għall-iffinanzjar tan-nefqa in kwistjoni mis-sena tas-suq 1992/93."
Artikolu 2
Dan ir-Regolament għandu jidħol fis-seħħ fil-jum tal-publikazzjoni tiegħu fil-Ġurnal Uffiċċjali tal-Komunitajiet Ewropej.
tat-12 ta' Ġunju 1989 dwar l-introduzzjoni ta' miżuri sabiex jinkoraġġixxu titjib fis-sigurtà u s-saħħa tal-ħaddiema fuq ix-xogħol (89/391/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 118a tiegħu,
Wara li kkunsidra l-proposta mill-Kummissjoni [1], magħmula wara konsultazzjoni mal-Kumitat Konsultattiv dwar is-Sigurtà, l-Iġjene u l-Protezzjoni tas-Saħħa fuq ix-Xogħol,
F'kooperazzjoni mal-Parlament Ewropew [2],
Wara li kkunsidra l-opinjoni tal-Kunsill Ekonomiku u Soċjali [3],
Billi l-Artikolu 118a tat-Trattat jipprovdi li l-Kunsill għandu jadotta, permezz ta' Direttivi, ħtiġiet minimi sabiex jinkoraġġixxu titjib, speċjalment fl-ambjent tax-xogħol, biex jiggarantixxu livell aħjar ta' protezzjoni tas-sigurtà u tas-saħħa tal-ħaddiema;
Billi, skond l-Artikolu 118a tat-Trattat, id-Direttivi bħal dawn għandhom jevitaw milli jimponu restrizzjonijiet amministrattivi, finanzjarji u legali li jżommu lura l-ħolqien u l-iżvilupp ta' intrapriżi żgħar u ta' daqs medju;
Billi l-komunikazzjoni mill-Kummissjoni dwar il-programm tagħha li jikkonċerna s-sigurtà, l-iġjene u s-saħħa fuq ix-xogħol [4] jipprovdi għall-adozzjoni tad-Direttivi mfassla sabiex jiggarantixxu s-sigurtà u s-saħħa tal-ħaddiema;
Billi il-Kunsill, fir-riżoluzzjoni tiegħu tal-21 ta' Diċembru 1987 dwar is-sigurtà, iġjene u s-saħħa fuq ix-xogħol [5], ħa nota ta' l-intenzjoni tal-Kummissjoni li tgħaddi lill-Kunsill fil-futur qrib, Direttiva dwar l-organizzazzjoni tas-sigurtà u s-saħħa tal-ħaddiema fuq il-post tax-xogħol;
Billi fi Frar 1988 il-Parlament Ewropew adotta erba' riżoluzzjonijiet wara d-dibattitu fuq is-suq intern u il-protezzjoni tal-ħaddiem; billi dawn ir-riżoluzzjonijiet stiednu b'mod speċifiku lill-Kummissjoni sabiex tfassal Direttiva ta' struttura sabiex isservi bħala bażi għal aktar Direttivi speċifiċi li jkopru r-riskji kollha marbuta mas-sigurtà u s-saħħa fuq il-post tax-xogħol;
Billi Stati Membri għandhom responsabbilità li jinkoraġġixxu titjib fis-sigurtà u s-saħħa tal-ħaddiema fit-territorju tagħhom; billi it-teħid ta' miżuri għall-protezzjoni tas-saħħa u s-sigurtà tal-ħaddiema fuq ix-xogħol tgħin ukoll, f'ċerti każijiet, fil-preservazzjoni tas-saħħa u possibiliment tas-sigurtà tal-persuni li jgħixu magħhom;
Billi hemm differenzi mhux ħażin fis-sistemi leġislattivi ta' Stati Membri li jkopru s-sigurtà u s-saħħa fuq il-post tax-xogħol u għalhekk hemm bżonn li jiġu mtejbin; billi d-dispożizzjonijiet nazzjonali dwar is-suġġett, li ta' sikwit jinkludu speċifikazzjonijiet tekniċi u/jew standards li jirregolaw lilhom innfushom, jistgħu jirriżultaw f'livelli differenti ta' sigurtà u ta' protezzjoni tas-saħħa u jistgħu jippermettu kompetizzjoni bi ħsara għas-sigurtà u s-saħħa;
Billi l-inċidenza ta' aċċidenti fuq ix-xogħol u ta' mard ikkaġunat mix-xogħol għadu għoli ħafna; billi għandhom jiġu ntrodotti jew imtejba miżuri ta' prevenzjoni mingħajr dewmien sabiex jipproteġu is-sigurtà u s-saħħa tal-ħaddiema u sabiex jiżguraw livell ogħla ta' protezzjoni;
Billi, sabiex jiġi żgurat livell ogħla ta' protezzjoni, il-ħaddiema u/jew ir-rappreżentanti tagħhom għandhom jiġu informati bir-riskji għas-sigurtà u s-saħħa tagħhom u bil-miżuri meħtieġa sabiex jitnaqqsu jew jiġu eliminati dawn ir-riskji; billi għandhom ikunu wkoll f'pożizzjoni li jikkontribwixxu, permezz ta' parteċipazzjoni bilanċjata skond il-liġijiet u/jew prattiċi nazzjonali, li jaraw li jkunu ttieħdu l-miżuri protettivi meħtieġa;
Billi l-informazzjoni, d-djalogu u l-parteċipazzjoni bbilanċjata dwar is-sigurtà u saħħa fuq ix-xogħol bejn min iħaddem u l-impjegati u/jew ir-rappreżentanti tagħhom għandhom jiġu żviluppati permezz ta' proċeduri u strument xierqa, skond il-liġijiet u/jew prattiċi nazzjonali;
Billi t-tijib fis-sigurtà, iġjene u s-saħħa tal-ħaddiema fuq ix-xogħol huwa għan li ma għandux jiġi subordinat għal konsiderazzjonijiet purament ekonomiċi;
Billi min iħaddem għandu jkun obbligat li jżomm lilu nnifsu informat bl-aħħar żviluppi fit-teknoloġija u sejbiet xjentifiċi li jikkonċernaw it-tfassil ta' post tax-xogħol, għandu jingħata każ tal-perikoli fl-intrapriża tagħhom, u għandhom jinformaw lir-rappreżentanti tal-ħaddiema li jeżerċitaw id-drittijiet ta' parteċipazzjoni taħt din id-Direttiva bix-xieraq, sabiex ikunu jistgħu jiggarantixxu livell aħjar ta' protezzjoni tas-saħħa u sigurtà tal-ħaddiema;
Billi d-disposizzjonijiet ta' din id-Direttiva jgħoddu, mingħajr preġudizzju għal dispożizzjonijiet oħra tal-preżent jew tal-futur aktar stretti, għar-riskji kollha, u b'mod partikolari għal dawk li joħorġu mill-użu fuq ix-xogħol ta' aġenti kimiċi, fiżiċi u bioloġiċi koperti bid-Direttiva 80/1107/KEE [6], kif l-aħħar emendata b'Direttiva 88/642/KEE [7];
Billi jeħtieġ li jiġi stabbilit Kumitat magħmul minn membri maħtura mill-Istati Membri sabiex jassisti lill-Kummissjoni fit-twettiq ta' l-addattazzjonijiet tekniċi għad-Direttivi individwali li għalihom hemm ipprovdut f'din id-Direttiva.
ADOTTA DIN ID-DIRETTIVA:
2. Għal dak il-għan fiha prinċipji ġenerali li jikkonċernaw il-prevenzjoni ta' riskji ikkaġunati mix-xogħol, il-protezzjoni tas-sigurtà u tas-saħħa, l-eliminazzjoni ta' fatturi ta' riskju u ta' aċċident, l-informar, ikkonsultar, parteċipazzjoni bilanċjata skond il-liġijiet u/jew prattiċi nazzjonali u t-taħriġ ta' ħaddiema u tar-rapreżentanti tagħhom, kif ukoll bħala linji ta' gwida ġenerali għall-implimentazzjoni ta' dawn il-prinċipji.
3. Din id-Direttiva għandha tkun mingħajr preġudizzju għad-dispożizzjonijiet nazzjonali u tal-Komunità eżistenti jew tal-futur li jkunu aktar favorevoli għall-protezzjoni tas-sigurtà u tas-saħħa tal-ħaddiema fuq ix-xogħol.
L-Artikolu 2
Għan
1. Din id-Direttiva għandha tgħodd għas-setturi ta' attività kollha, kemm pubbliċi u kemm privati (industrijali, agrikoli, kummerċjali, amministrattivi, ta' servizz, edukattivi, kulturali, ta' serħan etċ.).
2. Din id-Direttiva ma għandhiex tgħodd fejn karatteristiċi partikolari għal ċerti attivitajiet ta' servizzi pubbliċi speċifiċi, bħall-forzi armati jew il-pulizija, jew għal ċerti attivitajiet speċifiċi fis-servizzi tal-protezzjoni ċivili, b'mod inevitabbli jmorru kontra tagħha.
F'dak il-każ, is-sigurtà u s-saħħa tal-ħaddiema għandhom ikunu żgurati sa fejn ikun possibbli fid-dawl ta' l-għanijiet ta' din id-Direttiva.
L-Artikolu 3
Definizzjonijiet
Għall-għanijiet ta' din id-Direttiva, it-termini segwenti għandhom ikollhom it-tifsira segwenti:
(a) ħaddiem: kwalunkwe persuna mpjegata minn min iħaddem, inklużi dawk li jkunu għaddejjin minn taħriġ u apprentisti iżda ħaddiema li jaqdu fid-djar ma humiex inklużi;
(b) min iħaddem: kwalunkwe persuna naturali jew legali li jkollha relazzjoni ta' impjieg ma min iħaddem u li tkun responsabbli għall-impriża u/jew l-stabbiliment;
(ċ) rappreżentanti tal-ħaddiema b'responsabbilità speċifika għas-sigurtà u s-saħħa tal-ħaddiema: kwalunkwe persuna eletta, magħżula jew maħtura skond il-liġijiet u/jew prattiċi nazzjonali sabiex tirrappreżenta ħaddiema li jkollhom problemi li jkollhom x'jaqsmu mas-sigurtà u mal-protezzjoni tas-saħħa tal-ħaddiema fuq ix-xogħol;
(d) prevenzjoni: il-passi jew miżuri kollha meħuda jew mfassla fil-fażijiet kollha ta' xogħol fl-intrapriża sabiex jipprevjenu jew inaqqsu riskji kkaġunati mix-xogħol.
L-Artikolu 4
1. Stati Membri għandhom jieħdu l-passi kollha meħtieġa sabiex jiżguraw li min iħaddem, il-ħaddiema u r-rappreżentanti tal-ħaddiema ikunu soġġetti għad disposizzjonijiet legali meħtieġa għall-implimentazzjoni ta' din id-Direttiva.
2. B'mod partikolari, Stati Membri għandhom jiżguraw kontrolli u sorveljanzi adegwati. IT-TAQSIMA II
OBBLIGI TA' MIN IĦADDEM
L-Artikolu 5
Dispożizzjonijiet ġenerali
1. Min iħaddem għandu jkollu l-obbligu li jiżgura s-sigurtà u s-saħħa tal-ħaddiema f'kull aspett relatat max-xogħol.
2. Fejn, skond l-Artikolu 7(3), min iħaddem jelenka servizzi esterni jew persuni kompetenti, dan ma għandux jeħilsu mir-responsabbilitajiet f'dan il-qasam.
3. L-obbligi tal-ħaddiema fil-qasam tas-sigurtà u tas-saħħa fuq ix-xogħol ma għandhomx jaffettwaw il-prinċipju tar-responsabbilità ta' min iħaddem.
L-Artikolu 6
Obbligi Ġenerali għal min iħaddem
1. Fi ħdan il-kuntest tar-responsabbilitajiet tiegħu, min iħaddem għandu jieħu l-miżuri meħtieġa għas-sigurtà u l-protezzjoni tas-saħħa tal-ħaddiema, inkluż il-prevenzjoni tar-riskji ikkaġunati mix-xogħol u l-għoti ta' informazzjoni u taħriġ, kif ukoll ta' l-għoti ta' l-organizzazzjoni u mezzi meħtieġa.
Min iħaddem għandu joqgħod attent għall-ħtieġa li jaġġusta dawn il-miżuri sabiex jagħtu kas taċ-ċirkostanzi li jinbidlu u jimmira għat-titjib tas-sitwazzjonijiet eżistenti.
2. Min iħaddem għandu jimplimenta l-miżuri li hemm riferenza għalihom fl-ewwel subparagrafu ta' paragrafu 1 fuq il-bażi tal-prinċipji ġenerali ta' prevenzjoni segwenti:
3. Mingħajr preġudizzju għad-dispożizzjonijiet l-oħra ta' din id-Direttiva, min iħaddem għandu, jagħti każ tan-natura ta' l-attivitajiet ta' l-intrapriża u/jew ta' l-istabbiliment:
(a) jevalwa r-riskji għas-sigurtà u għas-saħħa tal-ħaddiema, fosthom fl-għażla ta' apparat tax-xogħol, is-sustanzi kimiċi jew preparazzjonijiet użati, u t-tfassil ta' postijiet tax-xogħol.
Wara din l-evalwazzjoni u kif ikun hemm bżonn, il-miżuri ta' prevenzjoni u l-metodi ta' xogħol u ta' produzzjoni implimentati minn min iħaddem għandhom:
- jassigura titjib fil-livell ta' protezzjoni offruta lill-ħaddiema fir-rigward tas-sigurtà u s-saħħa,
- ikunu integrati fl-attivitajiet kollha ta' l-intrapriża u/jew stabbiliment u fil-livelli ġerarkiċi kollha;
(b) fejn jafda xogħlijiet lil ħaddiem partikolari, għandu jagħti kas tal-kapaċitajiet tal-ħaddiem fir-rigward tas-saħħa u s-sigurtà;
(ċ) jiżgura li l-ippjanar u l-introduzzjoni ta' teknoloġiji ġodda jkunu soġġetti għal konsultazzjoni mal-ħaddiema u/jew mar-rappreżentanti tagħhom, fir-rigward tal-konsegwenzi ta' l-għażla ta' l-apparat, kondizzjonijiet ta' xogħol u l-ambjent tax-xogħol għas-sigurtà u s-saħħa tal-ħaddiema;
(d) jieħu passi xierqa li jiżguraw li ħaddiema li jkunu rċevew struzzjonijiet xierqa biss ikun jista' jkollhom aċċess għal żoni fejn ikun hemm xi perikoli serji u speċifiċi.
4. Mingħajr preġudizzju għad-dispożizzjonijiet l-oħra ta' din id-Direttiva, fejn bosta intrapriżi jaqsmu post tax-xogħol, dawk li jħaddmu għandhom jikkooperaw fl-implimentazzjoni tad-disposizzjonijiet ta' sigurtà, saħħa u iġjene fuq ix-xogħol u, tan-natura ta' l-attivitajiet, għandhom jikkordinaw l-azzjonijiet tagħhom f'affarijiet li jkollhom x'jaqsmu mal-protezzjoni u prevenzjoni ta' riskji ikkaġunat mix-xogħol, u għandhom jinfurmaw wieħed lill-ieħor u l-ħaddiema rispettivi tagħhom u/jew rappreżentanti tal-ħaddiema b'dawn ir-riskji.
5. Miżuri relatati mas-sigurtà, l-iġjene u s-saħħa fuq ix-xogħol ma għandhom fl-ebda ċirkostanza idaħħlu lill-ħaddiema fi spiża finanzjarja.
L-Artikolu 7
Servizzi ta' protezzjoni u ta' prevenzjoni
1. Mingħajr preġudizzju għall-obbligi li hemm riferenza għalihom fl-Artikoli 5 u 6, min iħaddem għandu jaħtar ħaddiem wieħed jew aktar sabiex iwettaq attivitajiet relatati mal-protezzjoni u mal-prevenzjoni ta' riskji kkaġunati mix-xogħol għall-intrapriża u/jew l-istabbiliment.
2. Ħaddiema maħtura ma jistgħux jiġu mqiegħda f'xi żvantaġġ minħabba l-attivitajiet tagħhom relatati mal-protezzjoni u prevenzjoni ta' riskji kkaġunati mix-xogħol.
Ħaddiema maħtura għandhom ikollhom ħin addattat sabiex ikunu jistgħu jissodisfaw l-obbligi tagħhom li ġejjin minn din id-Direttiva.
4. Fejn min iħaddem jelenka s-servizzi jew persuni bħal dawn, għandu jinformahom bil-fatturi magħrufa li jaffettwaw, jew li jkun hemm suspett li jeffettwaw, is-sigurtà u s-saħħa tal-ħaddiema u għandhom ikollhom aċċess għall-informazzjoni li hemm riferenza għaliha fl-Artikolu 10(2).
5. Fil-każijiet kollha:
- il-ħaddiema maħtura għandhom ikollhom il-kapaċitajiet neċċessarji u l-mezzi neċessarji,
- is-servizzi esterni jew persuni kkonsultati għandu jkollhom l-abilitajiet neċessarji u l-mezzi personali u professjonali neċessarji, u
6. Il-protezzjoni minn, u l-prevenzjoni ta', riskji tas-saħħa u tas-sigurtà li jifformaw is-suġġett ta' dan l-Artikolu għandhom ikunu r-responsabbilità ta' ħaddiem wieħed jew aktar, ta' servizz wieħed jew ta' servizzi separati kemm minn ġewwa u kemm minn barra ta' l-intrapriża u/jew stabbiliment.
Il-ħaddiem(a) u/jew aġenzija(i) għandhom jaħdmu flimkien kull meta jkun hemm bżonn.
7. Stati Membri jistgħu jiddefinixxu, fid-dawl tan-natura ta' l-attivitajiet u d-daqs ta' l-intrapriżi, il-kategoriji ta' l-intrapriżi li fihom min iħaddem, sakemm ikun kompetenti, ikun jista' jieħu responsabbilità hu nnifsu għall-miżuri li hemm riferenza għalihom fil-paragrafu 1.
8. Stati Membri għandhom jiddefinixxu l-kapaċitajiet u l-attitudnijiet meħtieġa li hemm riferenza għalihom fil-paragrafu 5.
Jistgħu jistabbilixxu n-numru suffiċjenti li hemm riferenza għalih fil-paragrafu 5.
L-Artikolu 8
L-ewwel għajnuna, tifi tan-nar u evakwazzjoni ta' ħaddiema, perikolu serju u imminenti
1. Min iħaddem għandu:
- jagħmel kwalunkwe kuntatti meħtieġa ma' servizzi esterni, b'mod partikolari fir-rigward ta' l-ewwel għajnuna, kura medika ta' emerġenza, xogħol ta' salvataġġ u tifi tan-nar.
2. Skond paragrafu 1, min iħaddem għandu, inter alia, għall-ewwel għajnuna, tifi tan-nar u l-evakwazzjoni ta' ħaddiema, jaħtar il-ħaddiema meħtieġa sabiex jimplimentaw miżuri bħal dawn.
In-numru ta' ħaddiema bħal dawn, it-taħriġ tagħhom u l-apparat disponibbli għalihom għandu jkun adekwat, billi jingħata kas tad-daqs u/jew tal-perikoli speċifiċi ta' l-intrapriża u/jew stabbiliment.
3. Min iħaddem għandu:
(a) malajr kemm jista' jkun, jinforma lill-ħaddiema kollha li jkunu, jew li jistgħu jkunu, esposti għal perikolu serju u imminenti tar-riskju involut u tal-passi meħuda jew li għandhom jittieħdu fir-rigward ta' protezzjoni;
(b) jieħu azzjoni u jagħti struzzjonijiet sabiex il-ħaddiema fil-każ ta' perikolu serju, imminenti u li ma jkunx jista' jiġi evitat iwaqqfu x-xogħol u/jew iħallu l-post tax-xogħol u jibqgħu sejrin lejn il-post ta' sigurtà immedjatament;
(ċ) minbarra f'każijiet eċċezzjonali għal raġunjiet sostanzjati kif dovut, jieqaf milli jsaqsi lill-ħaddiema milli jerġgħu jibdew ix-xogħol f'sitwazzjoni ta' xogħol fejn ikun għad baqa' perikolu serju u imminenti.
4. Ħaddiema li, fil-każ ta' perikolu serju, imminenti u li ma jistax jiġi evitat, iħallu l-istazzjon ta' xogħol tagħhom u/jew żona perikoluża ma jistgħux jitqiegħdu f'xi żvantaġġ minħabba l-azzjoni tagħhom u għandhom jiġu protetti kontra xi konsegwenzi ta' ħsara u mhux ġustifikati, skond il-liġijiet u/jew prattiċi nazzjonali.
5. Min iħaddem għandu jiżgura li l-ħaddiema kollha jkunu jistgħu, fil-każ ta' perikolu serju u imminenti għas-sigurtà tagħhom u/jew dik ta' persuni oħra, u fejn il-persuna fi grad ogħla responsabbli ma tkunx tista' tiġi kkuntattjata, jieħu l-passi addattati fid-dawl ta' l-għarfien tagħhom u l-mezzi tekniċi għad-dispożizzjoni tagħhom, sabiex jiġu evitati konsegwenzi ta' perikolu bħal dawn.
L-azzjonijiet tagħhom ma għandhomx ipoġġuhom f'xi żvantaġġ, sakemm ma jkunux aġixxew bi traskuraġni jew sakemm ma kienx hemm negliġenza min-naħa tagħhom.
L-Artikolu 9
Obbligi varji fuq minn iħaddem
1. Min iħaddem għandu:
(a) ikun fil-pussess ta' stima tar-riskji għas-sigurtà u s-saħħa fuq ix-xogħol, inklużi dawk li jiltaqgħu magħhom gruppi ta' ħaddiema esposti għal riskji partikolari;
(b) jiddeċiedi fuq il-miżuri ta' protezzjoni li għandhom jittieħdu u, fejn ikun hemm bżonn, it-tagħmir protettiv li għandu jintuża;
(ċ) iżomm lista ta' aċċidenti ikkaġunati mix-xogħol li jirriżultaw f'ħaddiem ma jkunx tajjeb għax-xogħol għal aktar minn tlett ijiem xogħol;
(d) ifassal, għall-awtoritajiet responsabbli u skond il-liġijiet u/jew prattiċi nazzjonali, rapporti dwar aċċidenti ikkaġunati mix-xogħol imġarrba mill-ħaddiema tiegħu.
2. Stati Membri għandhom jiddefinixxu, fid-dawl tan-natura ta' l-attivitajiet u d-daqs ta' l-intrapriżi, l-obbligi li għandhom jiġu sodisfatti mill-kategoriji differenti ta' l-intrapriżi fir-rigward tat-tfassil ta' dokumenti li għalihom hemm provdut fil-paragrafu 1(a) u (b) u meta jiġu mħejjija d-dokumenti li għalihom hemm ipprovdut fil-paragrafu 1(ċ) u (d).
L-Artikolu 10
Informazzjoni tal-ħaddiem
1. Min iħaddem għandu jieħu l-miżuri xierqa sabiex ħaddiema u/jew ir-rappreżentanti tagħhom fl-intrapriża u/jew stabbiliment jirċievu, skond il-liġijiet u/jew prattiċi nazzjonali li jistgħu jagħtu każ, inter alia, tad-daqs ta' l-intrapriża u/jew stabbiliment, ta' l-informazzjoni kollha li tikkonċerna:
(a) ir-riskji tas-sigurtà u s-saħħa u miżuri ta' protezzjoni u prevenzjoni u attivitajiet fir-rigward kemm ta' l-intrapriża u/jew stabbiliment inġenerali kif ukoll ta' kull tip ta' stazzjon ta' xogħol u/jew xogħol;
(b) il-miżuri għandhom jittieħdu skond l-Artikolu 8(2).
2. Min iħaddem għandu jieħu miżuri xierqa sabiex sidien ta' impjiegi ta' ħaddiema minn kwalunkwe intrapriżi u/jew stabbilimenti barranin li jkunu qegħdin jagħmlu xogħol ta' l-intrapriża tiegħu u/jew stabbiliment jirċievu, skond il-liġijiet u/jew prattiċi nazzjonali, informazzjoni xierqa li tikkonċerna l-punti li hemm riferenza għalihom fil-paragrafu 1(a) u (b) li għandha tiġi pprovduta lill-ħaddiema msemmija.
3. Min iħaddem għandu jieħu miżuri xierqa sabiex ħaddiem b'funzjonijiet speċifiċi fil-protezzjoni tas-sigurtà u tas-saħħa tal-ħaddiema, jew rappreżentanti tal-ħaddiema b'responsabbilità speċifika għas-sigurtà u s-saħħa tal-ħaddiema ikollhom aċċess, sabiex jaqdu l-funzjonijiet tagħhom u skond il-liġijiet u/jew prattiċi nazzjonali, għal:
(a) stima ta' riskju u miżuri ta' protezzjoni li hemm riferenza għalihom fl-Artikolu 9(1)(a) u (b);
(b) il-lista u r-rapporti li hemm riferenza għalihom fl-Artikolu 9(1)(ċ) u (d);
(ċ) l-informazzjoni maħruġa mill-miżuri ta' protezzjoni u ta' prevenzjoni, aġenziji ta' spezzjoni u korpi responsabbli mis-sigurtà u s-saħħa.
L-Artikolu 11
Konsultazzjoni u parteċipazzjoni ta' ħaddiema
1. Min iħaddem għandu jikkonsulta mal-ħaddiema u/jew mar-rappreżentanti tagħhom u jħallihom jieħdu sehem fid-diskussjonijiet dwar il-mistoqsijiet kollha li jkollhom x'jaqsmu mas-sigurtà u mas-saħħa fuq ix-xogħol.
Din tassumi:
- il-konsultazzjoni mal-ħaddiema,
- id-dritt tal-ħaddiema u/jew tar-rappreżentanti tagħhom li jagħmlu proposti,
- parteċipazzjoni bbilanċjata skond il-liġijiet u/jew prattiċi nazzjonali.
2. Ħaddiema jew rappreżentanti tal-ħaddiema b'responsabilità speċifika għas-sigurtà u s-saħħa tal-ħaddiema għandhom jieħdu sehem b'mod ibbilanċjat, skond il-liġijiet u/jew prattiċi nazzjonali, jew għandhom jiġu kkonsultati bil-quddiem u fi żmien xieraq minn min iħaddem fir-rigward ta':
(a) kwalunkwe miżura li tista' taffettwa sostanzjalment is-sigurtà u s-saħħa;
(b) il-ħatra tal-ħaddiema li hemm riferenza għalihom fl-Artikoli 7(1) u 8(2) u l-attivitajiet li hemm riferenza għalihom fl-Artikolu 7(1);
(ċ) l-informazzjoni li hemm riferenza għaliha fl-Artikoli 9(1) u 10;
(d) l-elenkar, fejn ikun addattat, tas-servizzi jew persuni kompetenti barra mill-intrapriża u/jew stabbiliment, kif hemm riferenza għalih fl-Artikolu 7(3);
(e) l-ippjanar u l-organizzazzjoni tat-taħriġ li hemm riferenza għalih fl-Artikolu 12.
3. Rappreżentanti tal-ħaddiema b'responsabbilità speċifika għas-sigurtà u s-saħħa tal-ħaddiema għandhom ikollhom id-dritt li jitolbu lil min iħaddem sabiex jieħu miżuri xierqa u jgħaddulu proposti għal dak il-għan sabiex inaqqsu l-perikoli għal ħaddiema u/jew ineħħu sorsi ta' perikolu.
4. Il-ħaddiema li hemm riferenza għalihom fil-paragrafu 2 u r-rappreżentanti tal-ħaddiema li hemm riferenza għalihom fil-paragrafi 2 u 3 ma jistgħux jiġu mqiegħda f'xi żvantaġġ minħabba l-attivitajiet rispettivi li hemm riferenza għalihom fil-paragrafi 2 u 3.
6. Ħaddiema u/jew ir-rappreżentanti tagħhom huma intitolati għad-dritt li jappellaw, skond il-liġi u/jew prattika nazzjonali, lill-awtorità responsabbli għas-sigurtà u protezzjoni ta' saħħa fuq ix-xogħol jekk jikkunsidraw li l-miżuri meħuda u l-mezzi mħaddma minn min iħaddem ma jkunux addattati għall-għanijiet li jkunu żgurati s-sigurtà u saħħa fuq ix-xogħol.
Rappreżentanti tal-ħaddiema għandha tingħatalhom l-opportunità li jissottomettu l-osservazzjonijiet matul il-visiti ta' spezzjoni mill-awtorità kompetenti.
L-Artikolu 12
Taħriġ ta' ħaddiema
1. Min iħaddem għandu jiżgura li kull impjegat jirċievi taħriġ ta' sigurtà u saħħa adegwat, b'mod partikolari fil-forma ta' informazzjoni u struzzjonijiet speċifiċi għall-istazzjon ta' xogħol tiegħu jew xogħol:
- meta jiġi ingaġġat,
- fil-każ ta' trasferiment jew bdil ta' xogħol,
- fil-każ ta' l-introduzzjoni ta' apparat ta' xogħol ġdid jew bdil ta' apparat,
- fil-każ ta' introduzzjoni ta' kwalunkwe teknoloġija ġdida.
It-taħriġ għandu jkun:
- addattat sabiex jagħti kas ta' riskji ġodda jew li nbidlu, u
- repetut perjodikament jekk ikun hemm bżonn.
2. Min iħaddem għandu jiżgura li ħaddiema minn intrapriżi u/jew stabbilimenti barranin, ingaġġati fuq xogħol fl-intrapriża u/jew stabbiliment tiegħu jkunu fil-fatt irċevew struzzjonijiet xierqa fir-rigward ta' riskji ta' sigurtà u saħħa matul l-attivitajiet tagħhom fl-intrapriża u/jew stabbiliment tiegħu.
3. Rappreżentanti tal-ħaddiema bir-rwol speċifiku li jipproteġu s-sigurtà u s-saħħa tal-ħaddiema għandhom ikunu intitolati għal taħriġ xieraq.
4. It-taħriġ li hemm riferenza għalih fil-paragrafi 1 u 3 ma għandux ikun a spejjeż tal-ħaddiema jew tar-rappreżentanti tal-ħaddiema.
It-taħriġ li hemm riferenza għalih fil-paragrafu 1 għandu jsir matul is-sigħat ta' xogħol.
It-taħriġ li hemm riferenza għalih fil-paragrafu 3 għandu jsir matul is-sigħat ta' xogħol u skond il-prattika nazzjonali kemm jekk minn ġewwa jew barra l-intrapriża u/jew l-istabbiliment. IT-TAQSIMA III
OBBLIGI TAL-ĦADDIEMA
L-Artikolu 13
1. Għandha tkun ir-responsabbilità ta' kull impjegat li jieħu ħsieb sa fejn ikun possibbli tas-sigurtà u tas-saħħa tiegħu stess u dik ta' persuni oħra effettwati mill-azzjonijiet tiegħu jew Kummissjonijiet ta' xogħol skond it-taħriġ tiegħu u l-istruzzjonijiet mogħtija minn min iħaddmu.
L-Artikolu 14
Sorveljanza tas-saħħa
1. Sabiex ikun żgurat li l-ħaddiema jirċievu sorveljanza xierqa tas-saħħa għall-perikoli ta' saħħa u sigurtà li jiltaqgħu magħhom fuq ix-xogħol, għandhom jiġu introdotti miżuri skond il-liġi u/jew prattiċi nazzjonali.
2. Il-miżuri li hemm riferenza għalihom fil-paragrafu 1 għandhom ikunu tali li kull impjegat, jekk ikun jixtieq hekk, ikun jista' jirċievi sorveljanza tas-saħħa f'intervalli regolari.
3. Is-sorveljanza tas-saħħa tista' tiġi pprovduta bħala parti minn sistema ta' saħħa nazzjonali.
L-Artikolu 15
Gruppi ta' riskju
Gruppi tar-riskju partikolarment sensittivi għandhom jiġu protetti kontra l-perikoli li jaffettwawhom speċifikament.
L-Artikolu 16
1. Il-Kunsill, li jaġixxi fuq proposta mill-Kummissjoni bbażata fuq l-Artikolu 118a tat-Trattat, jadotta d-Direttivi individwali, inter alia, fiż-żoni mniżżla fl-Anness.
2. Din id-Direttiva u, mingħajr preġudizzju għall-proċedura li hemm riferenza għaliha fl-Artikolu 17 li tikkonċerna aġġustamenti tekniċi, id-Direttivi individwali jistgħu jiġu emendati skond il-proċedura li għaliha hemm ipprovdut fl-Artikolu 118a tat-Trattat.
3. Id-dispożizzjonijiet ta' din id-Direttiva għandhom jgħoddu fit-totalità tagħhom għaż-żoni kollha koperti mid-Direttivi individwali, mingħajr preġudizzju għal disposizzjonijiet aktar stretti u/jew speċifiċi li hemm f'dawn id-Direttivi individwali.
L-Artikolu 17
Il-Kumitat
1. Għall-aġġustamenti purament tekniċi għad-Direttivi individwali li għalihom hemm ipprovdut fl-Artikolu 16(1) għandu jingħata kas ta':
- l-addozzjoni tad-Direttivi fil-qasam ta' armonizzazzjoni u standardizzazzjoni teknika, u/jew
- il-progress tekniku, bidliet f'regolamenti jew speċifikazzjonijiet internazzjonali, u sejbiet ġodda,
il-Kummissjoni għandha tkun megħjuna minn kumitat magħmul mir-rappreżentanti ta' l-Istati Membri u ppreseduta mir-rappreżentant tal-Kummissjoni.
2. Ir-rappreżentant tal-Kummissjoni għandu jippreżenta lill-kumitat b'abbozz tal-miżuri li għandhom jittieħdu.
Il-kumitat għandu jagħti l-opinjoni tiegħu dwar dan l-abbozz f'limitu ta' żmien li jista' jistipulah il-President skond l-urġenza tal-każ.
L-opinjoni għandha tingħata mill-maġġoranza stabbilita fl-Artikolu 148(2) tat-Trattat fil-każ ta' deċiżjonijiet li l-Kunsill ikun jeħtieġ li jadotta fuq proposta mill-Kummissjoni.
Il-voti tar-rappreżentanti ta' l-Istati Membri fi ħdan il-Kumitat għandhom jiġu peżati hekk kif stabbilit f'dak Artikolu. Il-president ma għandux jivvota.
3. Il-Kummissjoni għandha tadotta l-miżuri mbassra jekk ikunu bi qbil ma' l-opinjoni tal-kumitat.
Jekk il-miżuri mbassra ma jkunux bi qbil ma' l-opinjoni tal-kumitat, jew jekk ma tingħata l-ebda opinjoni, il-Kummissjoni għandha, mingħajr dewmien, tippreżenta proposta lill-Kunsill li jkollha x'taqsam mal-miżuri li jkollhom jittieħdu. Il-Kunsill għandu jaġixxi b'maġġoranza kwalifikata.
Jekk, malli jiskadu t-tliet xhur mid-data tar-riferenza lill-Kunsill, il-Kunsill ma jkunx aġixxa, il-miżuri proposti għandhom jiġu adottati mill-Kummissjoni.
L-Artikolu 18
Dispożizzjonijiet finali
2. Stati Membri għandhom jikkomunikaw lill-Kummissjoni t-test tad-dispożizzjonijiet ta' liġi nazzjonali li huma jkunu diġà adottaw jew jadottaw fil-qasam kopert b'din id-Direttiva.
3. Stati Membri għandhom jirrapportaw lill-Kummissjoni kull ħames snin, dwar l-implimentazzjoni prattika tad-dispożizzjonijiet ta' din id-Direttiva, billi jindikaw l-opinjonijiet ta' min iħaddem u tal-ħaddiema.
Il-Kummissjoni għandha tinforma lill-Parlament Ewropew, lill-Kunsill, lill-Kumitat Ekonomiku u Soċjali u l-Kunsill Konsultattiv bis-Sigurtà, Iġjene u Protezzjoni tas-Saħħa fuq ix-Xogħol.
4. Il-Kummissjoni għandha tippreżenta perjodikament lill-Parlament Ewropew, lill-Kunsill, lill-Kumitat Ekonomiku u Soċjali b'rapport dwar l-implimentazzjoni ta' din id-Direttiva, filwaqt li tagħti kas ta' paragrafi 1 sa 3.
L-Artikolu 19
Din id-Direttiva hija indirizzata lill-Istati Membri.
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 99 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi, meta adotta d-Direttiva 83/183/KEE [4], il-Kunsill intrabat li jadotta b'mod unanimu, fuq proposta tal-Kummissjoni, dispoSizzjonijiet li jippermettu rilassament sostanzjali u anke t-tneħħija tal-formalitajiet dwar l-għoti ta' eżenzjonijiet mit-taxxa applikabbli għall-importazzjonijiet permanenti ta' proprjetà personali ta' individwi minn xi Stat Membru; billi l-Kumitat ad hoc dwar Ewropa tal-Poplu, fl-ewwel rapport tiegħu, approvat b'mod uffiċjali mill-Kunsill Ewropew ta' Brussel tad-29 u t-30 ta' Marzu 1985, stieden lill-Kummissjoni biex tippreżenta dik il-proposta;
Billi hu meħtieġ li jkun faċilitat, safejn ikun possibbli, il-moviment ħieles tal-persuni ġewwa l-Komunità;
Billi, sakemm ikun hemm it-tneħħija tal-fruntieri tat-taxxi meħtieġa biex jinkiseb tassew suq intern, hu meħtieġ li jkunu armonizzati u rilassati ċerti formalitajiet meħtieġa għall-għoti ta' l-eżenzjoni dwar l-importazzjoni stabbiliti fid-Direttiva 83/183/KEE, b'mod partikolari fir-rigward tal-preparazzjoni ta' inventarju tal-proprjetà u tal-prova ta' l-eżistenza tar-residenza normali; billi hu meħtieġ li jkunu rilassati r-regoli eżistenti dwar il-perjodu ta' l-użu ta' proprjetà importata u għal-limiti kwantitattivi fuq ċerti oġġetti,
ADOTTA DIN ID-DIRETTIVA:
Artikolu 1
Direttiva 83/183/KEE hija hawnekk emendata kif ġej:
1. L-Artikolu 2(2)(b) għandu jkun mibdul b'dan li ġej:
"(b) li tiegħu l-persuna konċernata kellha l-użu attwali qabel il-bidla fir-residenza tkun magħmula jew qabel tkun stabbilita t-tieni residenza. Fil-każ ta' vetturi bil-mutur (inklużi t-trejlers tagħhom), karavani, karavani kbar ipparkjati b'mod kważi permanenti użati bħala residenza, dgħajjes użati għat-tgawdija u ajruplani privati, l-Istati Membri jistgħu jitolbu li l-persuna konċernata kienet tgawdi l-użu tagħhom għal perjodu ta' mill-inqas sitt xhur qabel il-bidla fir-residenza.
Għall-oġġetti msemmija fit-tieni sentenza ta' (a), l-Istati Membri jistgħu jeħtieġu:
- fil-każ ta' vetturi bil-mutur (inklużi t-trejlers tagħhom), karavani, karavani kbar ipparkjati b'mod kważi permanenti użati bħala residenza, dgħajjes użati għat-tgawdija u ajruplani privati, li l-persuna konċernata kellha l-użu tagħhom għal perjodu ta' mill-inqas tnax-il xahar,
3. L-Artikolu 5(1) għandu jkun mibdul b'dan li ġej:
4. Fl-Artikolu 7:
(a) paragrafu 1 għandu jsir subparagrafu 1 (a):
(b) fil-paragrafu 1 għandu jiżdied is-subparagrafu li ġej:
5. Fl-Artikolu 8(2):
(a) il-kliem "għal perjodu ta' mill-inqas 12-il xahar" fl-aħħar ta' l-ewwel subparagrafu għandhom ikunu mibdula b'"qabel tkun stabbilita t-tieni residenza";
(b) it-tielet subparagrafu għandu jkun imħassar.
6. Fl-Artikolu 9:
(a) il-bidu tal-paragrafu 1 għandu jiġi mibdul b'dan li ġej:
"1. Mingħajr preġudizzju għall-Artikoli 2 sa 5, kull persuna għandha, meta tiżżewweġ, tkun intitolata għal eżenzjoni mit-taxxi msemmija fl-Artikolu 1 meta timporta ġewwa l-Istat Membru li fih hi beħsiebha li tittrasferixxi r-residenza normali, proprjetà personali li tkun akkwistat jew li tagħha jkollha l-użu, sakemm:"
(b) paragrafu 2 għandu jiġi mibdul b'dan li ġej:
"2. Għandha tingħata eżenzjoni wkoll dwar rigali mogħtija skond id-drawwa fl-okkażjoni ta' żwieġ, liema rigali jkunu riċevuti minn xi persuna li tissodisfa l-kondizzjonijiet stabbiliti fil-paragrafu 1 minn persuni li jkollhom il-post ta' residenza normali f'xi Stat Membru minbarra l-Istat Membru ta' importazzjoni. L-eżenzjoni tapplika għal rigali li l-valur ta' kull unità tagħhom ma jeċċedix ECU 350 sakemm il-valur ta' kull rigal eżentat ma jeċċedix ECU 1400."
7. Fl-Artikolu 11:
(a) fil-paragrafu 1, il-kliem "Sakemm id-dħul fis-seħħ tar-regoli tat-taxxa tal-Komunità adottati skond l-Artikolu 14(2) tad-Direttiva 77/388/KEE" għandhom ikunu mħassra;
(b) fil-paragrafu 2, ir-riferenza għall- "L-Artikolu 2(2)" għandha tkun mibdula bl-"L-Artikolu 2(2)(a)".
Artikolu 3
Din id-Direttiva hi indirizzata lill-Istati Membri.
tal-11 ta' Diċembru 1989 dwar spezzjonijiet veterinarji fil-kummerċ intra-Komunitarju bil-ħsieb tat-tlestija tas-suq intern (89/662/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jwaqqaf il-Komunità Ekonomika Ewropea, u b'mod partikolari l-Artikolu 43 dwar dan,
Wara li kkunsidra l-proposta mill-Kummissjoni [1];
Wara li kkunsidra l-fehma tal-Parlament Ewropew [2],
Wara li kkunsidra l-fehma tal-Kumitat Ekonomiku u Soċjali [3],
Billi l-Komunità trid tadotta miżuri mfassla biex jistabbilixxu s-suq intern progressivament fuq kull perjodu li jiskadi fil-31 ta' Diċembru 1992;
Billi l-ħidma armonjuża ta' l-organizzazzjoni komuni tas-suq fi prodotti ta' bhejjem ħajjin u prodotti ta' oriġini ta' annimal jimplika ż-żarmar ta' barrieri veterinarji għall-iżvilupp tal-kummerċ intra-Komunitarju fil-prodotti kkonċernati; billi f'dan ir-rigward il-moviment ħieles tal-prodotti agrikoli huwa karatteristika fondamentali ta' l-organizzazzjoni komuni tas-swieq u għandha tiffaċilita l-iżvilupp razzjonali tal-produzzjoni agrikola u ta' l-aħjar użu tal-fatturi tal-produzzjoni.
Billi fil-qasam veterinarju fruntieri huma preżentament użati sabiex jitwettqu spezzjonijiet li jimmiraw sabiex iħarsu s-saħħa pubblika u s-saħħa ta' l-annimali;
Billi l-mira aħħarija hija biex jiġi żgurat li l-ispezzjonijiet veterinarji jitwettqu fil-post tad-dispaċċ biss; billi l-kisba ta' dan l-għan jimplika l-armonizzazzjoni tal-ħtiġiet bażiċi li jirrelataw għall-ħarsien tas-saħħa pubblika u s-saħħa ta' l-annimali;
Billi bil-ħsieb għat-tlestija tas-suq intern, kemm-il darba ssir il-kisba ta' dan l-għan, l-enfasi għandu jitpoġġa fuq l-ispezzjonjiet li jridu jitwettqu fil-post tad-dispaċċ u fl-organizzazzjoni ta' dawk li jistgħu jitwettqu fil-post tad-destinazzjoni; billi kull soluzzjoni bħal din tinvolvi s-sospensjoni ta' spezzjonijiet veterinarji fil-fruntieri interni tal-Komunità;
Billi din is-soluzzjoni timplika kunfidenza aktar fl-ispezzjonijiet veterinarji mwettqa mill-Istat tad-dispaċċ; billi dan ta' l-aħħar għandu jiżgura li dawn l-ispezzjonijiet veterinarji jiġu mwettqa f'kull manjiera xierqa;
Billi fl-Istat tad-destinazzjoni spezzjonijiet veterinarji fil-lok jistgħu jitwettqu fil-post tad-destinazzjoni; billi madankollu, fil-każ ta' preżunzjoni serja ta' irregolarità, l-ispezzjoni veterinarja tista' titwettaq waqt li l-oġġetti huma fi vjaġġ;
Billi huwa għall-Istati Membri li jispeċifikaw f'kull pjan li jrid jiġi sottomess il-mod li bih hemm il-ħsieb li jwettaq l-ispezzjoni u billi dawn il-pjani għandhom ikunu s-suġġett ta' l-approvazzjoni tal-Komunità;
Billi għandha ssir disposizzjoni għal kull proċedura sabiex jiġu riżolti konflitti li jistgħu jiġru meta jkunu rigward konsenji minn kull stabbiliment, ċentru ta' produzzjoni jew impriża;
Billi disposizzjoni trid issir għal miżuri protettivi; billi f'dan il-qasam, speċjalment għal raġunijiet ta' effettività, responsabbiltà għandha l-ewwel tistrieħ ma' l-Istat Membru tad-dispaċċ; billi l-Kummissjoni trid tkun tista' taġixxi b'għaġġla, b'mod partikolari permezz ta' visti fuq il-post u tadotta miżuri xierqa għas-sitwazzjoni.
Billi sabiex ikunu effettivi, ir-regoli stabbiliti minn din id-Direttiva jridu jkopru kull oġġett li huma suġġett fil-każ ta' kummerċ intra-Komunitarju għal ħtiġiet veterinarji;
Billi, madankollu, rigward ċertu mard epizootiku, sitwazzjonijiet ta' saħħa differenti għadhom jipprevalu fl-Istati Membri u billi, kemm-il darba jkun hemm kull avviċinament tal-Komunità dwar il-metodi sabiex jikkumbattu dan il-mard, il-kwistjoni ta' l-ispezzjoni tal-kummerċ intra-Komunitarju tal-bhejjem ħajjin għandha għalissa titħalla fil-ġenb u kull spezzjoni dokumentata għandha tiġi permessa matul il-vjaġġ; billi, in vista ta' l-istat preżenti ta' regoli armonizzati u sakemm isiru regoli tal-Komunità, oġġetti li m'humiex is-suġġett ta' regoli armonizzati għandhom iħarsu l-ħtiġiet ta' l-Istat tad-destinazzjoni kemm-il darba dawn ta' l-aħħar huma f'konformità ma' l-Artikolu 36 tat-Trattat;
Billi id-disposizzjonijiet tad-Direttivi eżistenti għandhom jiġu adattati għar-regoli ġodda stabbiliti f'din id-Direttiva;
Billi dawn ir-regoli għandhom jerġgħu jiġu eżaminati mill-ġdid qabel l-aħħar ta' l-1993;
Billi l-Kummissjoni għandha tiġi fdata bl-impenn illi tadotta miżuri għall-applikazzjoni ta' din id-Direttiva; billi, għal dan l-iskop, disposizzjoni għandha sseħħ għal proċeduri illi tistabbilixxi koperazzjoni mill-qrib u effettiva bejn il-Kummissjoni u l-Istati Membri fil-Kumitat Veterinarju Imwaqqaf;
ADOTTA DIN ID-DIRETTIVA:
Artikolu 1
L-Istati Membri għandhom jiżguraw li l-ispezzjonijiet veterinarji li jridu jitwettqu fuq prodotti ta' oriġini ta' l-annimali li huma koperti bid-Direttivi elenkati fil-lista fl-Anness A jew minn Artikolu 14 u li huma maħsuba għall-kummerċ m'humiex jitwettqu iżjed, mingħajr preġudizzju għal Artikolu 6, fil-fruntieri imma huma mwettqa b'mod konformi ma' din id-Direttiva.
Artikolu 2
Għall-għanijiet ta' din id-Direttiva:
1. "Spezzjoni veterinarja" tfisser kull spezzjoni fiżika u/jew formalità amministrattiva li tapplika għall-prodotti li għalihom saret referenza fl-Artikolu 1 u li huma maħsuba għall-ħarsien, dirett jew mod ieħor, ta' saħħa pubblika jew ta' l-annimali;
2. "kummerċ" ifisser kummerċ bejn l-Istati Membri f'oġġetti fit-tifsira ta' l-Artikolu 9 (2) tat-Trattat;
3. "stabbiliment" ifisser kull impriża li tipproduċi, taħżen jew tipproċessa l-prodotti li għalihom saret referenza fl-Artikolu 1;
4. "awtorità kompetenti" tfisser l-awtorità ċentrali ta' kull Stat Membru kompetenti sabiex iwettaq spezzjonijiet veterinarji jew kull awtorità lil lilha tkun ġiet delegata din il-kompetenza;
5. "uffiċjal veterinarju" ifisser il-veterinarju maħtur mill-awtorità kompetenti ċentrali ta' l-Istat Membru.
Artikolu 3
1. L-Istati Membri għandhom jiżguaw li l-uniċi prodotti maħsuba għall-kummerċ huma dawk li saret referenza għalihom fl-Artikolu 1 li ġew miksuba, verifikati, immarkati u tikkettjati b'mod konformi mar-regoli tal-Komunità għad-destinazzjoni fi kwistjoni u li huma akkumpanjati lid-destinatarju finali msemmi f'kull ċertifikat ta' saħħa, ċertifikat tas-saħħa ta' l-annimali jew b'kull dokument ieħor li hemm provdut mir-regoli veterinarji tal-Komunità.
L-iffissar ta' l-oriġini għandhom jiżguraw, b'sorveljanza kostanti tagħhom infushom, li dawn il-prodotti jissodisfaw il-ħtiġiet ta' l-ewwel sub-paragrafu.
Mingħajr preġudizzju għad-doveri tal-monitoraġġ assenjati lill-veterinarju uffiċjali taħt il-leġislazzjoni tal-Komunità, l-awtorità kompetenti għandha twettaq spezzjonijiet regolari fuq stabbilimenti sabiex tissodisfa lilha nnifisha li l-prodotti maħsuba għal kummerċ iħarsu l-ħtiġiet tal-Komunità jew, fil-każijiet li għalihom saret referenza fil-paragrafu 3 ta' dan l-Artikolu u Artikolu 14, mal-ħtiġiet ta' l-Istati Membri tad-destinazzjoni.
Meta hemm raġunijiet ta' suspett li l-ħtiġiet m'humiex qed jintlaħqu, l-awtorità kompetenti għandha twettaq l-ispezzjonijiet meħtieġa u, jekk is-suspett jiġi konfermat, tieħu miżuri xierqa, li jistgħu jinkludu li l-qbil jiġi rtirat.
2. Meta l-ħidma tat-trasport tinvolvi diversi postijiet ta' destinazzjoni, prodotti għandhom jinġabru flimkien f'kull numru ta' lottijiet daqs kemm hemm postijiet ta' destinazzjoni. Kull lott irid jiġi akkumpanjat miċ-ċertifikat jew dokument imsemmija qabel.
Meta l-prodotti li għalihom saret referenza f'Artikolu 1 huma maħsuba għall-esportazzjoni lil kull pajjiz terz, il-ħidma tat-trasport irid jibqa' taħt sorveljanza tad-dwana sal-punt tal-ħruġ mit-territorju tal-Komunità.
3. L-Istati Membri li jagħmlu importazzjonijiet b'għażla minn ċertu pajjiżi terzi għandhom jinfurmaw lill-Kummissjoni u lill-Istati Membri l-oħra dwar l-eżistena ta' dawn l-importazzjonijiet.
Billi l-prodotti huma miġjuba fit-territorju tal-Komunità permezz ta' kull Stat Membru ieħor minn dawk li għalihom saret referenza hawn fuq, dak l-Istat Membru għandu jwettaq spezzjoni dokumentata fuq l-oriġini u d-destinazzjoni ta' l-oġġetti b'mod konformi ma' l-Artikolu 6 (1).
L-Istati Membri tad-destinazzjoni għandhom jipprojbixxu l-prodotti konċernati milli jintbagħtu mit-territorju tagħhom kemm-il darba m'humiex intenzjonati għal Stat Membru ieħor bl-istess mod ta' għażla.
Artikolu 4
1. L-Istati Membri tad-dispaċċ għandhom jieħdu l-miżuri meħtieġa sabiex jiżguraw li l-operaturi jħarsu l-ħtiġiet veterinarji f'kull stadju tal-produzzjoni, ħażna, bejgħ, immarkitjar u trasport tal-prodotti li għalihom saret referenza fl-Artikolu 1. B'mod partikolari, għandhom jiżguraw li:
- il-prodotti miksuba b'mod konformi mad-direttivi li għalihom saret referenza f'Anness A huma spezzjonati bl-istess mod, minn kull lat veterinarju, jekk huma maħsuba għall-kummerċ intra-Komunitarju jew għas-suq nazzjonali,
- il-prodotti koperti mill-Anness B m'humiex mibgħuta lit-territorju ta' Stat Membru ieħor, jekk ma jistgħux jiġu mibjugħa fit-territorju tagħhom għal raġunijiet ġustifikati fl-Artikolu 36 tat-Trattat.
Artikolu 5
1. L-Istati Membri tad-destinazzjoni għandhom jimplimentaw il-miżuri li ġejjin:
(a) L-awtorità kompetenti tista', fil-postijiet ta' destinazzjoni ta' l-oġġetti, tiċċekja bl-użu ta' spezzjonijiet veterinarji mhux diskriminatorji fil-lok, li l-ħtiġiet ta' l-Artikolu 3 kienu ġew mħarsa; Hi tista' tieħu kampjuni fl-istess ħin.
Barra minn hekk, meta l-awtorità kompetenti ta' l-Istat Membru ta' transitu jew ta' l-Istati Membri ta' destinazzjoni għandha l-informazzjoni li twassalha biex tissusspetta kull ksur tal-liġi, spezzjonijiet jistgħu jsiru wkoll matul it-trasport ta' oġġetti fit-territorju tagħha, inkluż spezzjonijiet fuq konformità rigward il-mezzi tat-trasport;
(b) meta l-prodotti li għalihom saret referenza fl-Artikolu 1 li joriġinaw fi Stat Membru ieħor huma maħsuba:
- għal kull stabbiliment impoġġi taħt ir-responsibbiltà ta' kull veterinarju uffiċjali, dan ta' l-aħħar għandu jassigura li huma l-prodotti biss li jikkonformaw mal-ħtiġiet ta' Artikolu 3 (1) rigward l-immarkar u d-dokumenti li jakkumpanjaw jew, fil-każ ta' prodotti li għalihom saret referenza fl-Anness B, huma akkompanjati bid-dokument stipulat bir-regoli tal-pajjiż ta' destinazzjoni, huma permessi għal dak l-istabbiliment,
- għal kull intermedjarju approvat li jaqsam il-lottijiet jew għal kull impriża kummerċjali b'ħafna friegħi, jew kull stabbiliment ieħor mhux suġġett għal superviżjoni permanenti, dan ta' l-aħħar għandu jiċċekkja, qabel ma' l-lott jiġi maqsum jew impoġġi fis-suq, li l-marki msemmija, ċertifikat, jew dokumenti li għalihom saret referenza fl-ewwel inċiż huma preżenti u l-awtorità kompetenti nnotifikata dwar kull irregolarità jew anomalija,
- għal destinatarji oħra, b'mod partikolari meta l-lott huwa parzjalment imħott waqt il-vjaġġ, il-lott għandu jkun akkumpanjat, b'mod konformi ma' l-Artikolu 3 (1), ma' l-oriġinal taċ-ċertifikat li għalih saret referenza fl-ewwel inċiż.
Il-garanziji li jridu jkunu fornuti mid-destinatarji li għalihom saret referenza fit-tieni u t-tielet inċiż għandhom jiġu speċifikati f'kull ftehim ma' l-awtorità kompetenti li għandu jiġi ffirmat fiż-żmien tar-reġistrazzjoni ta' qabel li għalih hemm ipprovdut fil-paragrafu 3. L-awtorità kompetenti għandha twettaq spezzjonijiet kif ġie ġie sabiex konformità tiġi vverifikata ma' dawk il-garanziji.
2. Mingħajr preġudizzju għal Artikolu 4, meta l-istandards tal-Komunità stabbiliti mir-regoli tal-Komunità ma ġewx iffissati u fil-każ li hemm provdut fl-Artikolu 14, l-Istat Membru tad-destinazzjoni jeħtieġ, b'qies mistħoqq għad-disposizzjonijiet ġenerali tat-Trattat, li l-isabbiliment ta' l-oriġini irid japplika l-istandards fis-seħħ taħt ir-regoli nazzjonali ta' dak l-Istat Membru. L-Istat Membru ta' l-oriġini għandu jiżgura li l-prodotti fi kwistjoni jħarsu dawk il-ħtiġiet.
3. Operaturi li għandhom prodotti mwassla lilhom minn Stat Membru ieħor jew min jaqsam kull lott sħiħ ta' dawn il-prodotti:
(a) għandhom ikunu suġġetti, jekk ikun mitlub mill-awtorità kompetenti, għal reġistrazzjoni minn qabel;
(b) għandhom iżommu kull reġistru li fih dawn il-konsenji huma rrekordjati;
(ċ) iridu, jekk ikunu hekk mitluba mill-awtorità kompetenti, jirrappurtaw il-wasla tal-prodotti minn Stat Membru ieħor, sakemm u safejn ikun meħtieġ li jitwettqu spezzjonijiet li għalihom saret referenza fil-paragrafu 1;
(d) iżommu għal kull perjodu ta' mhux anqas minn sitt xhur hekk li jkun speċifikat mill-awtorità kompetenti, iċ-ċertifikati u d-dokumenti tas-saħħa li għalihom saret referenza fl-Artikolu 3 għal preżentazzjoni lill-awtorità kompeteneti jekk ikun mitlub minn dan ta' l-aħħar.
4. Ir-regoli dettaljati sabiex jiġi implimentat dan l-Artikolu għandhom jiġu adottati b'mod konformi mal-proċedura stabbilita fl-Artikolu 18.
5. Il-Kunsill, huwa u jaġixxi fuq il-bażi ta' kull rapport tal-Kummissjoni akkumpanjat minn kull proposta, għandu jerġa' jeżamina mill-ġdid dan l-Artikolu f'perjodu ta' kull tliet snin mill-implimentazzjoni ta' din id-Direttiva.
Artikolu 6
1. L-Istati Membri għandhom jiżguraw li matul l-ispezzjonijiet imwettqa fil-postijiet fejn prodotti minn kull pajjiż terz jistgħu jiddaħħlu fit-territorju tal-Komunità, bħal ma huma portijiet, ajruporti u postijiet ta' fruntieri ma' pajjiżi terzi, il-miżuri li ġejjin iridu jittieħdu:
(a) kull spezzjoni dokumentata għandha ssir fuq l-oriġini tal-prodotti;
(b) meta l-prodotti huma importati minn pajjiżi terzi, iridu jintbagħtu, taħt sorveljanza tad-dwana, lill-postijiet ta' l-ispezzjoni sabiex spezzjonijiet veterinarji jkunu jistgħu jitwettqu.
Il-prodotti li għalihom saret referenza fl-Anness A jistgħu ma jgħaddux mid-dwana kemm-il darba dawk l-ispezzjonijiet ma jkunux urew li jikkonformaw mar-regoli tal-Komunità.
Il-prodotti li għalihom saret referenza f'l-Anness B u dawk li huma s-suġġett ta' importazzjonijiet b'għażla b'mod konformi ma' l-Artikolu 3 (3) li, wara li jiddaħħlu fit-territorju tal-Komunità, għandhom jintbagħtu lit-territorju ta' kull Stat Membru ieħor, iridu:
- jew jgħaddu minn spezzjonijiet veterinarji sabiex juru li jikkonformaw mar-regoli tad-destinazzjoni ta' l-Istat Membru,
- jew, wara kull spezzjoni viżwali biss sabiex jiġi stabbilit li d-dokumenti u l-prodotti jaqblu ma' xulxin, jintbagħtu taħt sorveljanza tad-dwana lill-post tad-destinazzjoni fejn l-ispezzjonijiet veterinarji jridu jitwettqu;
(ċ) prodotti ta' oriġini tal-Komunità għandhom ikunu suġġett għar-regoli ta' l-ispezzjoni stabbiliti f'l-Artikolu 5.
2. Madankollu, mill-1 ta' Jannar 1993 u bħala deroga minn paragrafu 1, kull prodott trasportat permezz ta' mezz ta' trasport regolari jew dirett li jagħqad żewġ punti ġeografiċi tal-Komunità għandu jkun suġġett għar-regoli ta' l-ispezzjoni li għaliha saret referenza fl-Artikolu 5.
Artikolu 7
1. Jekk, waqt kull spezzjoni mwettqa fil-post tad-destinazzjoni ta' kull konsenja jew matul il-vjaġġ, l-awtoritajiet kompetenti ta' kull Stat Membru jistabbilixxu:
(a) il-preżenza ta' aġenti responsabbli għal kull marda msemmija fid-Direttiva 82/894/KEE [4], kif emendata l-aħħar mid-Deċiżjoni tal-Kummissjoni 89/162/KEE [5], kull żoonosi jew marda, jew kull kawża oħra li tista tikkostitwixxi kull periklu serju lil annimal jew bniedem, jew li l-prodotti jiġu minn erja infettata minn kull marda epiżootika, għandhom, minn barra rigward aspetti ta' saħħa ta' l-annimali, fil-każ ta' prodotti suġġett għal wieħed mit-trattamenti li għalihom saret referenza fl-Artikolu 4 tad-Direttiva 80/215/KEE [6], kif l-aħħar ementata mid-Direttiva 88/660/KEE [7], sabiex il-lott ikun meqrud jew użat f'kull mod ieħor stabbilit mir-regoli tal-Komunità.
Spejjeż li jirrelataw għall-qerda tal-lott għandhom jiġu merfugħa mill-fornitur jew ir-rappreżentant tiegħu.
L-awtoritajiet kompetenti ta' l-Istat Membru tad-destinazzjoni għandhom minnufih javżaw lill-awtoritajiet kompetenti ta' l-Istati Membri l-oħra u l-Kummissjoni permezz ta' telex tar-riżultati miksuba, id-deċiżjonijiet meħuda u r-raġunijiet għal dawn id-deċiżjonijiet.
Il-miżuri ta' ħarsien li għalihom hemm provdut fl-Artikolu 9 jistgħu jiġu applikati.
Magħduda ma' dan, fuq it-talba ta' kull Stat Membru u b'mod konformi mal-proċedura stabbilita fl-Artikolu 17, il-Kummissjoni tista', sabiex tiffaċċja sitwazzjonijiet mhux provduti mill-leġislazzjoni tal-Komunità, tadotta kull miżura meħtieġa biex tasal għal kull avviċinament maħdum mill-Istati Membri;
(b) li l-oġġetti ma jilħqux il-kondizzjonijiet stabbiliti mid-direttivi tal-Komunità, jew, fl-assenza ta' deċiżjonijiet dwar l-istandards tal-Komunità provduti mid-direttivi, permezz ta' standards nazzjonali, jistgħu, kemm-il darba jippermettu konsiderazzjonijiet ta' saħħa u saħħa ta' l-annimali, jagħtu l-fornitur jew ir-rappreżentant tiegħu l-għażla li:
- jeqirdu l-oġġett, jew
- jużaw l-oġġetti għall-għanijiet oħra, inkluż li jirritornawhom bl-awtorizzazzjoni ta' l-awtorità kompetenti tal-pajjiż li stabbilixxa l-oriġini.
Madankollu, jekk iċ-ċertifikat jew id-dokumenti jinstab li jkun fihom irregolaritajiet, il-konsenjatur għandu jingħata kull perjodu ta' żmien ta' grazzja qabel ma jkun hemm rikors għal din l-aħħar possibbiltà.
2. B'mod konformi mal-proċedura stabbilita fl-Artikolu 18, il-Kummissjoni għandha tfassal kull lista ta' l-aġenti u l-mard li għalihom saret referenza fil-paragrafu 1, u regoli dettaljati għall-applikazzjoni ta' dan l-Artikolu.
Artikolu 8
1. Fil-każijiet li hemm provdut għalihom fl-Artikolu 7, l-awtorità kompetenti ta' l-Istat Membru tad-destinazzjoni għandu jagħmel kuntatt ma' l-awtoritajiet kompetenti ta' l-Istat Membru tad-dispaċċ mingħajr dewmien. L-awtoritajiet ta' l-aħħar għandhom jieħdu kull miżura meħtieġa u javżaw lill-awtorità kompetenti ta' l-ewwel Stat Membru dwar in-natura ta' l-ispezzjonijiet mwettqa, id-deċiżjoni meħuda u r-raġunijiet għal dawn id-deċiżjonijiet.
Jekk l-awtorità ta' l-ewwel Stat Membru tibża' li dawn il-miżuri m'humiex adegwati, l-awtoritajiet kompetenti taż-żewġ Stati Membri għandhom flimkien ifittxu modi u mezzi sabiex jirrimedjaw is-sitwazzjoni; jekk jixraq dan għandu jinvolvu spezzjoni fuq il-lok.
Meta l-ispezzjonijiet provduti fl-Artikolu 7 juru irregolaritajiet ripetuti, l-awtorità kompetenti ta' l-Istat Membru tad-destinazzjoni għandu jinforma lill-Kummissjoni u d-dipartimenti veterinarji ta' l-Istati Membri l-oħra.
Il-Kummissjoni, fuq talba ta' l-awtorità kompetenti ta' l-Istat Membru tad-destinazzjoni jew fuq l-inizjattiva tagħha, u filwaqt li tqis in-natura tal-ksur ta' liġi stabbilit, tista':
- tibgħat kull missjoni ta' spezzjoni lill-istabbiliment kkonċernat, jew
- tagħti struzzjonijiet lill-veterinarju uffiċjali, li ismu għandu jkun fuq kull lista li għandha tiġi ppreparata mill-Kummissjoni fuq suġġeriment ta' l-Istati Membri, u li hu aċċettabbli lill-partijiet diversi kkonċernati, biex jispezzjona l-fatti fl-istabbiliment kkonċernat,
- titlob lill-awtorità kompetenti sabiex tintensifika t-teħid ta' kampjuni tal-prodotti ta' l-istabbiliment kkonċernat.
Għandha tinforma lill-Istati Membri dwar is-sejbiet tagħha.
Meta dawn il-miżuri huma meħuda biex jiffaċċjaw dawn l-irregolaritajiet ripetuti min-naħa ta' kull stabbiliment, il-Kummissjoni għandha tiġbor kull spiża magħmula mill-applikazzjoni ta' l-inċiżi tas-subparagrafu iktar 'il fuq mill-istabbiliment involut.
Waqt l-istennija tas-sejbiet mill-Kummissjoni, l-Istat Membru li bagħat irid, fuq talba ta' l-Istat Membru tad-destinazzjoni, jintensifika spezzjonijiet fuq prodotti li ġejjin mill-istabbiliment fi kwistjoni, u jekk ikun hemm raġunijiet serji ta' saħħa ta' l-annimali jew pubblika, jissospendi l-approvazzjoni.
L-Istat Membru tad-destinazzjoni irid, għall-parti tiegħu, jintensifika spezzjonijiet fuq prodotti li ġejjin mill-istess stabbiliment.
Fuq it-talba ta' wieħed miż-żewġ Stati Membri kkonċernati - meta l-irregolaritajiet huma kkonfermati bl-opinjoni ta' l-espert - il-Kummissjoni trid b'mod konformi mal-proċedura stabbilita fl-Artikolu 17, tieħu l-miżuri xierqa, li jistgħu jaslu sabiex l-awtorizzazzjoni ta' l-Istati Membri biex jipprojbixxu proviżorjament il-fornitura ta' prodotti li jinġiebu fit-territorju tagħhom minn dak l-istabbiliment. Dawn il-miżuri jridu jiġu konfermati jew riveduti kemm jista' jkun malajr b'mod konformi mal-proċedura stabbilita fl-Artikolu 17.
Għandhom jiġu adottati r-regoli ġenerali sabiex jiġi applikat dan l-Artikolu b'mod konformi mal-proċedura mfassla fl-Artikolu 18.
2. M'għandhomx jiġu affettwati minn din id-Direttiva drittijiet ta' appell li jeżisti taħt il-liġijiet fis-seħħ fl-Istati Membri kontra deċiżjonijiet mill-awtoritajiet kompetenti.
Deċiżjonijiet meħuda mill-awtorità kompetenti ta' l-Istat tad-destinazzjoni u r-raġunijiet għal dawn id-deċiżjoni għandhom jiġu mgħarrfa lill-fornitur jew lir-rappreżentant tiegħu u lill-awtorità kompetenti ta' l-Istat Membru tad-dispaċċ.
Jekk il-fornitur jew ir-rappreżentant tiegħu hekk jixtieq, id-deċiżjonijiet imsemmija u r-raġunijiet għandhom jiġu mwassla lilu bil-miktub bid-dettalji tad-drittijiet ta' l-appell li huma disponibbli għalih taħt il-liġi fis-seħħ fl-Istat Membru tad-destinazzjoni u tal-proċedura u l-limiti taż-żmien applikabbli.
Madankollu, fil-każ ta' xi tilwima, u mingħajr preġudizzju għad-drittijiet ta' l-appell imsemmija qabel, iż-żewġ partijiet konċernati jistgħu, jekk jaqblu fuq hekk, f'kull perjodu massimu ta' xahar, jissottomettu t-tilwima għal stima minn kull espert li ismu jidher fuq kull lista ta' esperti tal-Komunità mfassla mill-Kummissjoni; l-ispejjeż tal-konsulta ta' l-espert għandhom jitħallsu mill-Komunità.
Dawn l-esperti għandhom joħorġu l-fehmiet tagħhom f'mhux aktar minn 72 siegħa. Il-partijiet għandhom jimxu mal-fehma ta' l-espert, fil-waqt li jqisu kif mistħoqq il-leġislazzjoni veterinarja tal-Komunità.
3. L-ispejjeż ta' meta l-konsenja tinġab lura, il-ħażna ta' l-oġġetti, it-tqegħid tagħhom għal użu ieħor jew meta jinqerdu għandhom jiġu mħallsa mid-destinatarju.
Artikolu 9
L-Istati Membri ta' l-oriġini għandhom minnufih jimplimenaw il-kontroll jew miżuri prekawzjonali provduti fir-regoli tal-Komunità, b'mod partikolarment fl-iffissar ta' żoni ta' lqugħ ipprovduti f'dawn ir-regoli, jew jadottaw kull miżura oħra li jqisu xierqa.
L-Istat Membru tad-destinazzjoni jew ta' vjaġġ li, waqt spezzjoni li għaliha saret referenza fl-Artikolu 5, ġiet stabbilita l-eżistenza ta' waħda mill-mardiet jew kawżi li għalihom saret referenza fl-ewwel subparagrafu jista', jekk ikun meħtieġ, jieħu miżuri ta' prekawzjoni kif previst fir-regoli tal-Komunità.
Sakemm isiru l-miżuri li jridu jittieħdu b'mod konformi ma' paragrafu 4, l-Istati Membri tad-destinazzjoni jistgħu, fuq raġunijiet serji ta' saħħa pubblika jew ta' l-annimali, jieħdu miżuri ta' ħarsien interim rigward l-istabbilimenti kkonċernati jew, fil-każ ta' kull marda epiżootika, b'rigward għall-erja ta' protezzjoni li hemm prevista fir-regoli tal-Komunità.
Il-miżuri meħuda mill-Istati Membri għandhom jiġu mgħarrfa lill-Kummissjoni u lill-Istati Membri l-oħra mingħajr dewmien.
2. Fuq it-talba ta' l-Istat Membru li għalih saret referenza fl-ewwel subparagrafu ta' paragrafu 1 jew fuq l-inizjattiva tal-Kummissjoni, wieħed jew aktar rappreżentanti tal-Kummissjoni jistgħu jmorru f'daqqa fil-post konċernat sabiex jeżaminaw, f'kollaborazzjoni ma' l-awtoritajiet kompetenti, x'miżuri ġew meħuda, u għandhom joħorġu kull fehma fuq dawk il-miżuri.
3. Jekk il-Kummissjoni ma ġietx infurmata dwar il-miżuri meħuda, jew jekk hi tikkonsidra li l-miżuri meħuda m'humiex adegwati, tista', f'kollaborazzjoni ma' l-Istati Membri kkonċernati u sakemm issir il-laqgħa tal-Kumitat Veterinarju Imwaqqaf, tieħu miżuri ta' ħarsien interim rigward prodotti mir-reġjun affettwat mill-marda epiżootika jew minn kull stabbiliment mogħti. Dawn il-miżuri għandhom jiġu sottomessi lill-Kumitat Veterinarju Imwaqqaf kemm jista' jkun malajr sabiex jiġu kkonfermati, emendati jew kanċellati b'mod konformi mal-proċedura stabbilita f'l-Artikolu 17.
4. Il-Kummissjoni għandha f'kull każ tirrevedi s-sitwazzjoni fil-Kumitat Veterinarju Imwaqqaf ma' l-ewwel opportunità li jkollha. Għandha tadotta l-miżuri meħtieġa għall-prodotti li għalihom saret referenza fl-Artikolu 1 u, jekk is-sitwazzjoni hekk tirrikjedi, għall-prodotti li joriġinaw jew prodotti derivattivi minn dawn il-prodotti b'mod konformi mal-proċedura stabbilita f'l-Artikolu 17. Il-Kummissjoni għandha ssegwi s-sitwazzjoni u, bl-istess proċedura, għandha temenda jew tħassar id-deċiżjonijiet meħuda, skond kif tiżviluppa s-sitwazzjoni.
5. Regoli dettaljati għat-twettiq ta' dan l-Artikolu, u b'mod partiklolari l-lista taż-żoonożi jew kawżi li x'aktarx jikkostitwixxu kull periklu serju għas-saħħa tal-bniedem, għandhom jiġu adottati b'mod konformi mal-proċedura stabbilita f'Artikolu 18.
Artikolu 10
Kull Stat Membru u l-Kummissjoni għandhom jaħtru d-dipartiment veterinarju jew dipartimenti responsabbli għat-twettieq ta' l-ispezzjonijiet veterinarji u għall-kollaborazzjoni mad-dipartimenti ta' spezzjoni ma' l-Istati Membri l-oħra.
Artikolu 11
L-Istati Membri għandhom ukoll jiżguraw li l-uffiċjali tad-dipartimenti veterinarji tagħhom, jekk ikun xieraq f'kollaborazzjoni ma' l-uffiċjali ta' dipartimenti oħra li għandhom is-setgħa għal dan, huma kapaċi b'mod partikolari li:
- iwettqu spezzjonijiet ta' fondijiet, uffiċċji, laboratorji, stallazzjonijiet, mezzi ta' trasport, impjant u tagħmir, prodotti ta' ndafa u manutenzjoni, proċeduri użati għall-produzzjoni u l-ipproċessar ta' prodotti u l-immarkar u tikkettjar u preżentazzjoni ta' dawn il-prodotti,
- iwettqu spezzjonijiet fuq jekk l-impjegati jikkonformaw mal-ħtiġiet stabbiliti fit-testi li għalihom saret referenza fl-Anness A,
- jieħdu kampjuni minn prodotti miżmuma b'kull ħsieb li jinħażżnu jew jinbiegħu, jitpoġġew fis-suq jew jiġu trasportati;
- jeżaminaw dokumentazzjoni jew materjal tal-kompjuter relevanti għall-ispezzjonijiet imwettqa wara l-miżuri meħuda kif previst bl-Artikolu 3 (1).
Għal dan l-għan, għandhom jirċievu mill-istabbilimenti li qed jiġu spezzjonati l-kooperazzjoni meħtieġa fil-qadi ta' dawn id-dmirijiet.
Artikolu 12
1. L-Artikolu 8 (3) u l-Artikoli 10 u 11 tad-Direttiva 64/433/KEE [8], kif l-aħħar emendata mid-Direttiva 88/657/KEE [9] huma mħassra.
2. L-Artikolu 5 (3) u (4), u l-Artikoli 9, 10 u 11 tad-Direttiva 71/118/KEE [10], kif l-aħħar emendata mid-Direttiva 88/657/KEE (9) huma mħassra.
3. Fid-Direttiva 74/461/KEE [11], kif l-aħħar emendata bid-Direttiva 87/489/KEE [12];
(i) l-Artikoli 5 (2), (3), (4) u (5) u Artikolu 6 u 8 huma mħassra;
(ii) fl-Artikolu 8a, ir-referenzi għall-Artikolu 8 huma mibdula b'kull referenza għal Artikolu 9 tad-Direttiva 89/662/KEE.
4. L-Artikolu 7 (3) u l-Artikoli 12 u 16 tad- Direttiva 77/99/KEE [13], kif emendati l-aħħar mid-Direttiva 89/227/KEE [14], huma mħassra.
5. Fid-Direttiva 80/215/KEE:
(i) l-Artikoli 5 (2), (3), (4) u (5) u l-Artikoli 6 u 7 huma mħassra;
(ii) fl-Artikolu 7a, ir-referenzi għal Artikolu 7 huma mibdula b'kull referenza għal Artikolu 9 tad-Direttiva 89/662/KEE [15].
6. L-Artikolu 5 (3) u (4), u Artikoli 7, 8 u 12 tad-Direttiva 85/397/KEE [16], kif emendati l-aħħar mir-Regolament (KEE) Nru 3768/85 [17] huma mħassra.
7. L-Artikolu 10 (1) u (3) ta' Direttiva 88/657/KEE huwa mħassar.
8. L-Artikoli 8 u 9 tad- Direttiva 89/437/KEE [18] huma mħassra.
9. Fl-Anness B għad-Direttiva 72/462/KEE [19], dan li ġej għandu jiġi magħdud fiċ-ċertifikat: "Isem u indiriżż tad-destinarju";
Artikolu 13
1. L-Artikolu li ġej huwa miżjud mad-Direttivi 64/433/KEE u 71/118/KEE;
"Artikolu 19
2. L-Artikolu li ġej huwa miżjud mad-Direttivi 72/461/KEE u 80/215/KEE;
"Artikolu 15
3. L-Artikolu li ġej huwa magħdud mad-Direttiva 77/99/KEE:
"Artikolu 24
4. L-Artikolu li ġej huwa magħdud mad-Direttivi 85/397/KEE u 88/657/KEE;
"Artikolu 18
5. L-Artikolu li ġej huwa magħdud mad-Direttiva 88/437/KEE:
"Artikolu 17
Artikolu 14
Sal-31 ta' Diċembru 1992, kummerċ fil-prodotti elenkati fl-Anness B għandu, kemm-il darba ssir l-adozzjoni tar-regoli tal-Komunità, ikun bla ħsara għar-regoli dwar il-kontroll stabbilit f'Artikolu 5 (2).
L-Istati Membri għandhom jikkomunikaw qabel id-data stabbilita f'Artikolu 19 il-kondizzjonijiet u l-proċeduri applikabbli presentement fil-kummerċ tal-prodotti li għalihom saret referenza fl-ewwel subparagrafu.
Il-Kunsill, waqt li jaġixxi fuq kull proposta mill-Kummissjoni, għandu jistabbilixxi l-arranġamenti finali applikabbli għal kummerċ fil-prodotti elenkati fl-Anness B qabel il-31 ta' Diċembru 1991.
Artikolu 15
Fl-Artikolu 9 tad-Direttiva 64/432/KEE [25], irid jiġi mdaħħal il-punt li ġej:
"2a. Wieħed jew aktar mir-rappreżentanti tal-Kummissjoni jista', fuq talba ta' kull Stat Membru jew fuq inizjattiva tal-Kummissjoni nnifisha, imur mill-ewwel fuq il-lok konċernat sabiex jeżamina, b'koperazzjoni ma' l-awtoritajiet kompetenti, il-miżuri meħuda u jagħti opinjoni fuq dawn il-miżuri."
Artikolu 16
1. L-Istati Membri għandhom jissottomettu lill-Kummissjoni mhux aktar tard minn tliet xhur qabel id-data stabbilita fl-Artikolu 19 (1) kull programm li jfassal il-miżuri nazzjonali li għandhom jittieħdu biex jinkiseb l-oġġettiv miftiehem ta' din id-Direttiva, b'mod partikolarment il-frekwenza ta' l-ispezzjonijiet.
2. Il-Kummissjoni għandha teżamina l-programmi kkomunikati mill-Istati Membri bi qbil mal-paragrafu 1.
3. Kull sena u għall-ewwel darba fl-1991, il-Kummissjoni għandha tindirizza lill-Istati Membri kull rakkomandazzjoni fuq kull programm ta' spezzjonijiet għas-sena ta' wara; il-Kumitat Veterinarju Imwaqqaf ikun esprima l-fehma tiegħu fuq ir-rakkomandazzjoni minn qabel. Din ir-rakkomandazzjoni tista' tkun suġġetta għal adattazzjonijiet aktar tard.
Artikolu 17
3. Il-Kummissjoni għandha tadotta l-miżuri maħsuba jekk ikunu bi qbil mal-fehma tal-Kumitat.
4. Jekk il-miżuri previsti m'humiex konformi mal-fehma tal-Kumitat, jew jekk l-ebda fehma ma tingħata, il-Kummissjoni għandha, mingħajr dewmien, tissottometti lill-Kunsill kull proposta dwar miżuri li jridu jittieħdu.
Il-Kunsill għandu jaġixxi b'kull maġġoranza kwalifikata.
Jekk, wara l-iskadenza ta' kull perjodu ta' ħmistax-il jum mid-data riferuta lill-Kunsill, il-Kunsill ma jkunx aġixxa, il-Kummissjoni għandha tadotta l-miżuri proposti, għajr fejn il-Kunsill ikun iddeċieda kontra l-miżuri msemmija b'kull maġġoranza sempliċi.
Artikolu 18
1. Meta l-proċedura stabbilita f'dan l-Artikolu trid tintuża, materji għandhom mingħajr dewmien jiġu riferuti lill-President, jew fuq inizjattiva tiegħu jew fuq it-talba ta' kull Stat Membru, lill-Kumitat Veterinarju Imwaqqaf (minn issa "l quddiem imsejjaħ 'il-Kumitat") imfassal fuq id-Deċiżjoni 68/381/KEE (20).
2. Ir-rappreżentant tal-Kummissjoni għandu jissottometti lill-Kumitat kull abbozz tal-miżuri li jridu jittieħdu. Il-Kumitat għandu jagħti l-fehma tiegħu fuq l-abbozz f'kull limitu taż-żmien li l-President tiegħu jistabbilixxi skond l-urġenza tal-materja. Il-fehma għandha tingħata bil-maġġoranza stabbilita fl-Artikolu 148 (2) tat-Trattat fil-każ tad-deċiżjonijiet li l-Kunsill ikun meħtieġ li jadotta fuq kull proposta mill-Kummissjoni. Il-voti tar-rappreżentanti ta' l-Istati Membri ġewwa l-Komunità għandhom jitwieżnu fil-manjiera dikjarata f'dak l-Artikolu. Il-President m'għandux jivvota.
3. Il-Kummissjoni għandha tadotta l-miżuri previsti jekk ikunu konformi mal-fehma tal-Kumitat.
4. Jekk il-miżuri previsti m'humiex konformi ma' l-fehma tal-Kumitat, jew jekk ma tingħata l-ebda fehma, il-Kummissjoni għandha, mingħajr dewmien, tissottometti lill-Kunsill kull proposta li jkollha x'taqsam mal-miżuri li jridu jittieħdu.
Il-Kunsill għandu jaġixxi b'kull maġġoranza kkwalifikata.
Artikolu 19
1. Qabel il-31 ta' Diċembru 1990 il-Kunsill għandu jaġixxi b'kull maġġoranza kwalifikata fuq il-proposta tal-Kummissjoni dwar spezzjonijiet veterinarji fil-kummerċ intra-Komunitarju fuq annimali ħajjin.
Qabel id-data li għaliha saret referenza fl-ewwel subparagrafu, il-Kunsill, waqt li jaġixxi b'kull maġġoranza kkwalifikata fuq kull proposta mill-Kummissjoni għandu jiddeċiedi fuq ir-regoli u prinċipji ġenerali applikabbli għal spezzjonijiet fuq importazzjonijiet minn pajjiżi terzi ta' prodotti koperti minn din id-Direttiva. Bl-istess mod, il-postijiet ta' l-ispezzjoni tal-fruntieri esterni, flimkien mal-ħtiġiet li jridu jissodisfaw dawn il-postijiet, għandhom jiġu stabbiliti qabel din id-data.
2. Qabel il-31 ta' Diċembru 1992 il-Kunsill għandu jirrevedi d-disposizzjonijiet ta' din id-Direttiva fuq il-bażi ta' kull rapport mill-Kummissjoni dwar l-esperjenza miksuba, akkompanjata b'kull proposta relevanti, li fuqhom tiddeċiedi b'kull maġġoranza kwalifikata.
Artikolu 20
Sal-31 ta' Diċembru 1992 u sabiex jippermettu l-implimentazzjoni gradwali ta' l-arranġamenti ta' l-ispezzjonijiet stabbiliti minn din id-Direttiva, l-Istati Membri jistgħu, bħala deroga mill-Artikolu 5 (1):
- jżommu spezzjonijiet dokumentati matul il-vjaġġ ta' prodotti tal-laħam u prodotti derivati minn dan, sabiex jiżguraw konformità mal-ħtiġiet speċifiċi stabbiliti mir-regoli tal-Komunità li jikkonċernaw il-marda ta' l-lsien u d-dwiefer u d-deni tal-ħnieżer,
- jagħmlu spezzjonijiet dokumentati matul il-vjaġġ fuq prodotti importati minn pajjiżi terzi maħsuba għalihom.
Artikolu 21
Il-Kunsill, huwa u jaġixxi b'kull maġġoranza kwalifikata fuq kull proposta mill-Kummissjoni, għandu, qabel l-1 ta' Ottubru 1992, jistabbilixxi l-arranġamenti applikabbli fuq l-iskadenza ta' dawn id-disposizzjonijiet transizzjonali stabbiliti fl-Artikolu 20.
Artikolu 22
L-Istati Membri għandhom iġibu fis-seħħ il-liġijiet, regolamenti u disposizzjonijiet amministrattivi meħtieġa biex iħarsu din id-Direttiva f'kull data li għandha tiġi stabbilita fid-Deċiżjoni li għandha tittieħed qabel il-31 ta' Diċembru 1990, b'mod konformi mat-tieni subparagrafu ta' l-Artikolu 19 (1), imma mhux aktar tard minn 31 ta' Diċembru 1991.
Madankollu, ir-Repubblika Ħellenika għandha kull perjodu ta' sena oħra li fiha tikkonforma fuq dan.
Artikolu 23
Din id-Direttiva hija indirizzata lill-Istati Membri.
dwar il-koordinazzjoni tal-liġijiet, ir-regolamenti u d-dispożizzjonijiet amministrattivi rigward l-applikazzjoni tal-proċeduri ta’ reviżjoni għall-għoti ta’ kuntratti ta’ provvista pubblika u xogħlijiet pubbliċi (89/665/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikolu 100a tiegħu,
Wara li kkunsidra l-proposta mill-Kummissjoni [1],
F’kooperazzjoni mal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi d-Direttivi tal-Komunità dwar l-akkwist pubbliku, b’mod partikolari d-Direttiva tal-Kunsill 71/305/KEE tas-26 ta’ Lulju 1971 li tikkonċerna l-koordinazzjoni ta’ proċeduri għall-għoti ta’ kuntratti ta’ xogħlijiet pubbliċi [4], kif l-aħħar emendata bid-Direttiva 89/440/KEE [5], u d-Direttiva tal-Kunsill 77/62/KEE tal-21 ta’ Diċembru 1976 li tikkoordina l-proċeduri għall-għoti ta’ kuntratti ta’ provvista pubblika [6], kif l-aħħar emendata bid-Direttiva 88/295/KEE [7], ma fihomx dispożizzjonijiet speċifiċi li jiżguraw l-applikazzjoni effettiva tagħhom;
Billi l-arranġamenti eżistenti f’livell kemm nazzjonali kemm tal-Komunità għall-assigurazzjoni ta’ l-applikazzjoni tagħhom mhumiex dejjem adegwati biex jiżguraw konformità mad-dispożizzjonijiet rilevanti Komunitarji partikolarment fi stadju meta l-ksur jista jiġi korrett;
Billi l-ftuħ ta’ l-akkwist pubbliku għall-kompetizzjoni mill-Komunità jeħtieġ żieda sostanzjali fil-garanziji ta’ trasparenza u non-diskriminazzjoni; billi, biex ikun hemm effetti tanġibbli, rimedji effettivi u rapidi għandhom ikunu disponibbli fil-każ ta’ ksur tal-liġi tal-Komunità fil-kamp ta’ l-akkwist pubbliku jew regoli nazzjonali li jimplimentaw dik il-liġi;
Billi, ladarba l-proċeduri għall-għoti ta’ kuntratti pubbliċi huma ta’ tul daqshekk qasir, il-korpi kompetenti ta’ reviżjoni għandhom, fost ħwejjeġ oħra, jkunu awtorizzati jieħdu miżuri interim immirati lejn is-sospensjoni ta’ din il-proċedura jew l-implimentazzjoni ta’ kull deċiżjoni li tista’ tittieħed mill-awtorità kuntrattwali; billi ż-żmien qasir tal-proċeduri jfisser li l-ksur imsemmi qabel għandu jiġi ttrattat b’mod urġenti;
Billi huwa neċessarju li jiġi assigurat li proċeduri adegwati jeżistu fl-Istati Membri kollha sabiex jippermettu t-twarrib ta’ deċiżjonijiet meħuda illegalment u l-kumpens ta’ persuni milquta minn ksur;
Billi, meta intrapriżi ma jitolbux reviżjoni, ċertu ksur ma jistax jiġi korrett sakemm ma jkunux stabbilit mekkaniżmu speċifiku;
Billi, għalhekk, il-Kummissjoni, meta tikkunsidra li jkun ġie kommess ksur ċar u evidenti tul proċedura ta’ għoti ta’ kuntratt, għandha tkun tista’ tiġbed l-attenzjoni ta’ l-awtoritajiet kompetenti ta’ l-Istat Membru u ta’ l-awtorità kuntrattwali kkonċernata sabiex jittieħdu passi xierqa għall-korrezzjoni rapida ta’ kull ksur allegat;
Billi l-applikazzjoni fil-prattika tad-dispożizzjonijiet ta’ din id-Direttiva għandha tiġi ri-eżaminata fi żmien erba’snin mill-implimentazzjoni tagħha fuq il-bażi ta’ informazzjoni li għandha tiġi pprovduta mill-Istati Membru li tikkonċerna l-funzjonament tal-proċeduri nazzjonali ta’ reviżjoni,
ADOTTA DIN ID-DIRETTIVA:
L-Artikolu 1
1. L-Istati Membri għandhom jieħdu l-miżuri neċessarji biex jiżguraw li, fir-rigward ta’ proċeduri ta’ għoti ta’ kuntratti li jaqgħu fl-iskop tad-Direttivi 71/305/KEE u 77/62/KEE, id-deċiżjonijiet meħuda mill-awtoritajiet kuntrattwali jistgħu jiġu riveduti effettivament, u b’mod partikolari, malajr kemm jista’ jkun skond il-kondizzjonijiet stabbiliti fl-Artikoli li ġejjin, u, b’mod partikolari, l-Artikolu 2(7) fuq il-bażi li dawn id-deċiżjonijiet kisru l-liġi tal-Komunità fil-qasam ta’ l-akkwist pubbliku jew tar-regoli nazzjonali li jimplimentaw dik il-liġi.
2. L-Istati Membri għandhom jiżguraw li ma jkun hemm ebda diskriminazzjoni bejn intrapriżi li jallegaw ħsara fil-kuntest tal-proċedura għall-għoti ta’ kuntratt bħala riżultat tad-distinzjoni magħmula b’din id-Direttiva bejn regoli nazzjonali li jimplimentaw il-liġi tal-Komunità u regoli nazzjonali oħrajn.
3. L-Istati Membri għandhom jiżguraw li l-proċeduri ta’ reviżjoni huma disponibbli, taħt regoli dettaljati li l-Istati Membri jistgħu jistabbilixxu, ta’ l-anqas għal kull persuna li jkollha jew kellha interess li takkwista kuntratt partikolari ta’ provvista pubblika jew xogħlijiet publiċi u li tkun sofriet ħsara jew qiegħda f’riskju li ssofri ħsara minn ksur allegat. B’mod partikolari, l-Istati Membri jistgħu jeħtieġu li persuna li tfittex reviżjoni għandha tkun qabel innotifikat lill-awtorità kuntrattwali bil-ksur allegat u bl-intenzjoni tagħha li tfittex reviżjoni.
L-Artikolu 2
1. L-Istati Membri għandhom jiżguraw li l-miżuri meħuda li jikkonċernaw il-proċeduri ta’ reviżjoni speċifikati fl-Artikolu 1 jinkludi dispożizzjoni għall-poteri biex:
(a) jieħdu, ma’ l-ewwel opportunità u permezz ta’ proċeduri interlokutorji, miżuri interim bl-iskop li jikkoreġu l-ksur allegat jew jipprevienu aktar ħsara għall-interessi kkonċernati, inklużi miżuri biex jissospendu jew jiżguraw is-sospensjoni tal-proċedura ta’ l-għoti ta’ kuntratt pubbliku jew l-implimentazzjoni ta’ xi deċiżjoni meħuda mill-awtorità li tagħmel il-kuntratt;
(b) jew iwarrbu jew jiżguraw it-twarrib ta’ deċiżjonijiet meħuda illegalment, inkluża t-tneħħija ta’ speċifikazzjonijiet tekniċi, ekonomiċi jew finanzjarji diskriminatorji fl-invit għal offerta, fid-dokumenti tal-kuntratt jew f’kull dokument ieħor li jirrelata għall-proċedura ta’ l-għoti tal-kuntratt;
(ċ) jagħtu kumpens lill-persuni milquta minn ksur.
2. Il-poteri speċifikati fil-paragrafu 1 jistgħu jingħataw lil korpi separati responsabbli għal aspetti differenti tal-proċedura tar-reviżjoni.
3. Mhux meħtieġ li l-proċeduri ta’ reviżjoni jkollhom fihom infushom l-effett tas-sospensjoni awtomatika fuq il-proċeduri ta’ l-għoti tal-kuntratt li jirrelataw għalihom.
5. L-Istati Membri jistgħu jipprovdu illi meta jintalbu danni fuq il-bażi li deċiżjoni kienet ittieħdet illegalment, id-deċiżjoni kontestata għandha l-ewwel tiġi mwarrba mill-korp li jkollu l-poteri meħtieġa.
6. L-effetti ta’ l-eżerċizzju tal-poteri msemmij fil-pargrafu 1 dwar kuntratt konkluż sussegwentement għall-għoti tiegħu għandhom jiġu stabbilit bil-liġi nazzjonali.
Barraminnhekk, ħlief meta deċiżjoni għandha titwarrab qabel ma jingħataw id-danni, Stat Membru jista’ jipprovdi li, wara l-konklużjoni ta’ kuntratt wara l-għoti tiegħu, il-poteri tal-korp responsabbli għall-proċeduri ta’ reviżjoni għandhom jiġu limitati għall-għoti ta’ danni lil kull persuna li ssofri minn ksur.
7. L-Istati Membri għandhom jiżguraw li d-deċiżjonijiet meħuda minn korpi responsabbli għall-proċeduri ta’ reviżjoni għandhom jiġu effettivament applikati.
8. Meta l-korpi responsabbli għall-proċeduri tar-reviżjoni ma jkunux ta’ karattru ġudizzjarju, raġunijiet bil-miktub għad-deċiżjonijiet tagħhom għandhom dejjem jingħataw. Barraminnhekk, f’dak il-każ, għandha ssir dispożizzjoni biex tiggarantixxi proċeduri li bihom kull miżura allegatament illegali meħuda mill-korp ta’ reviżjoni jew kull difett allegat fl-eżerċizzju tal-poteri mogħtija jistgħu jkunu suġġett ta’ reviżjoni ġudizzjarja jew reviżjoni minn korp ieħor li jkun il-qorti jew it-tribunal fis-sens ta’ l-Artikolu 177 tat-Trattat tal-KEE u indipendentement minn kemm l-awtorità li tikkuntratta kif ukoll il-korp ta’ reviżjoni.
Il-membri ta’ dan il-korp indipendenti għandhom jinħatru u jħallu l-kariga taħt l-istess kondizzjonijiet bħal membri tal-ġudikatura fir-rigward ta’ l-awtorità responsabbli għall-ħatra tagħhom, il-perjodu tal-kariga tagħhom u t-tneħħija tagħhom. Ta’ l-anqas il-President ta’ dan il-korp indipendenti għandu jkollu l-istess kwalifiki legali u professjonali bħall-membri tal-ġudikatura. Il-korp indipendenti għandu jieħu d-deċiżjonijiet tiegħu billi jsegwi proċedura li fiha jinstemgħu iż-żewġ naħat, u dawn id-deċiżjonijiet għandhom, b’mezzi stabbiliti minn kull Stat Membru jkunu jorbtu legalment.
L-Artikolu 3
1. Il-Kummissjoni għandha tinvoka l-proċedura li jipprovdi għaliha dan l-Artikolu meta, qabel ma jiġi konkluż kuntratt, tikkonsidra li jkun ġie kommess ksur ċar u evidenti tad-dispożizzjonijiet Komunitarji fil-kamp ta’ l-akkwist pubbliku tul l-għoti ta’ kuntratt li jaqa’ fil-qasam ta’ l-applikazzjoni tad-Direttivi 71/305/KEE u 77/62/KEE.
2. Il-Kummissjoni għandha tinnotifika lill-Istat Membru u lill-awtorità kontrattwali kkonċernta bir-raġunijiet li wassluha biex tikkonkludi li jkun ġie kommess ksur ċar u evidenti u titlob il-korrezzjoni tiegħu.
3. Fi żmien 21 jum mill-irċevuta tan-notifika msemmija fil-paragrafu 2, l-Istat Membru kkonċernat għandu jikkomunika lill-Kummisjsoni:
(a) il-konferma tiegħu li l-ksur ikun ġie korrett; jew
(b) sottomissjonijiet raġunati dwar għalfejn ma tkun saret l-ebda korrezzjoni; jew
(ċ) notifika li l-proċedura ta’ l-għoti tal-kuntratt tkun ġiet sospiża jew mill-awtorità kontrattwali jew fuq l-inizjattiva proprja tagħha jew fuq il-bażi tal-poteri speċifikati fl-Artikolu 2(1)(a).
4. Sottomissjoni raġunata skond il-paragrafu 3(b) tista’ tistrieħ fost ħwejjeġ oħrajn fuq il-fatt li l-ksur allegat ikun diġà s-suġġett ta’ proċeduri ġudizzjarji jew proċeduri oħrajn ta’ reviżjoni jew ta’ reviżjoni kif imsemmija fl-Artikolu 2(8). F’dan il-każ, l-Istat Membru għandu jinforma lill-Kummissjoni bir-riżultat ta’ dawk il-proċeduri malli jsiru jafuh.
5. Meta tkun ingħatat notifika li proċedura ta’ għoti ta’ kuntratt tkun ġiet sospiża skond il-paragrafu 3(ċ), l-Istat Membru għandu jinnotifika lill-Kummissjoni meta titneħħa s-sospensjoni jew tinbeda proċedura oħra ta’ kuntratt li tirrigwarda kompletament jew parzjalment għall-istess kwistjoni. Dik in-notifika għandha tikkonferma li l-ksur allegat ikun ġie korrett jew tinkludi sottomissjoni raġunata dwar għalfejn ma tkun saret l-ebda korrezzjoni.
L-Artikolu 4
2. Sa l-1 ta’ Marzu ta’ kull sena l-Istati Membri għandhom jikkomunikaw lill-Kummissjoni informazzjoni dwar l-operazzjoni tal-proċeduri nazzjonali tagħhom ta’ reviżjoni tul is-sena kalendarja preċedenti. In-natura ta’ l-informazzjoni għandha tiġi determinata mill-Kummissjoni b’konsultazzjoni mal-Kumitati Konsultattiv għall-Kuntratti Pubbliċi.
L-Artikolu 5
L-Istati Membri għandhom idaħħlu fis-seħħ, qabel l-1 ta’ Diċembru 1991, il-miżuri neċessarji biex jikkonformaw ma’ din id-Direttiva. L-Istati Membri għandhom jikkomunikaw lill-Kummissjoni t-test tal-liġijiet, ir-regolamenti u d-dispożizzjonijiet amministrattivi nazzjonali ewlenija li huma jadottaw fil-qasam regolat minn din id-Direttiva.
L-Artikolu 6
Din id-Direttiva hija indirizzata lill-Istati Membri kollha.
Wara li kunsidrat ir-Regolament tal-Kunsill (KEE) Nru 2658/87 dwar in-nomenklatura ta' tariffa u statistika u dwar it-Tariffi Doganali Komuni ([1] ), kif l-aħħar emendat bir-Regolament (KEE) Nru 20/89 ([2] ), u b'mod partikolari l-Artikolu 9 tieghu,
Billi sabiex tigi żgurata l-applikazzjoni uniformi tan-nomenklatura maqgħuda annessa ma' l-imsemmi Regolament, huwa meħtieġ li jiġu adottati miżuri dwar il-klassifikazzjoni ta' l-oġġett imsemmi fl-Anness li jinsab ma' dan ir-Regolament;
Billi r-Regolament (KEE) Nru 2658/87 iffissa r-regoli ġenerali għall-interpretazzjoni tan-nomenklatura maqgħuda u dawn ir-regoli japplikaw ukoll għal kull nomenklatura oħra li hija kompletament jew parzjalment bażata fuqha jew li żżid magħha xi sud-diviżjonijiet addizzjonali u li hija stabbilita b'dispożizzjonijiet speċifiċi tal-Komunità, bi skop ta' applikazzjoni ta' tariffi jew miżuri oħra relatati ma' negozju ta' oġġetti;
Billi, skond l-imsemmija regoli ġenerali, l-oġġetti deskritti fil-kolonna 1 tat-tabella annessa mar-Regolament presenti jridu jiġu klassifikati fil-kodiċi NM xieraq, muri fil-kolonna 2, bis-saħħa tar-raġunijiet imniżżla fil-kolonna 3;
Billi l-Kumitat tan-Nomenklaturi ma tagħx opinjoni fil-limitu taż-żmien mogħti mill-President tiegħu,
ADOTTAT DAN IR-REGOLAMENT:
Artikolu 1
L-oġġetti deskritti fil-kolonna 1 tat-tabella annessa huma issa klassifikati fin-nomenklatura konġunta fil-kodiċi NM xieraq, muri fil-kolonna 2 tat-tabella msemmija.
Artikolu 2
Dan ir-Regolament għandu jidħol fis-seħħ fil-21 jum mill-pubblikazzjoni tiegħu fil-Ġurnal Uffiċjali tal-Komunitajiet Ewropej.
Wara li kunsidrat ir-Regolament tal-Kunsill (KEE) Nru 2658/87 tat-23 ta' Lulju 1987 dwar in-nomenklatura ta' tariffi u statistika u dwar it-Tariffa Doganali Komuni [1], kif l-aħħar emendat bir-REGOLAMENT (KEE) Nru 20/89 [2], u, partikolarment, l-Artikolu 9 tiegħu,
Billi sabiex tiġi assigurata applikazzjoni uniformi tan-nomenklatura magħquda annessa mar-Regolament (KEE) Nru 2658/87, li għandu x'jaqsam ma' klassifika ta' tariffi ta' anoraks (li jinkludu ġgieget għall- iskijar), ġgieget għar-riħ u oġġetti simili li jaqgħu fost oħrajn, taħt kodiċi NM 6101, 6102, 6201 u 6202, huwa meħtieġ li jiġu speċifikati ċerti karatteristiċi ta' dawn il-ħwejjeġ;
Billi dawn l-oġġetti jaqgħu f'kategorija ta' ħwejjeġ li ġeneralment jintlibsu fuq ilbies ieħor u jassiguraw protezzjoni kontra t-temp;
Billi din il-protezzjoni ma tistax tiġi assigurata minn ħwejjeg bla kmiem jew bi kmiem qosra; għal din ir-raġuni huwa meħtieġ li jiġi speċifikat illi l-anoraks, ġgieget għar-riħ u oġġetti simili imsemmija hawn fuq għandhom ikollhom kmiem twal;
Billi l-Kumitat ta' Nomenklatura ma tax opinjoni fiz-żmien mogħti mill-President tiegħu,
ADOTTAT DAN IR-REGOLAMENT:
Artikolu 1
Dawk il-ħwejjeg biss li għandħom kmiem twal huma klassifikati bħala anoraks (li jinkludu ġgieget għall-iskijar), ġgieget għar-riħ u oġġetti simili li jaqgħu taħt kodiċi NM 6101, 6102, 6201 u 6202.
Artikolu 2
Dan ir-Regolament għandu jidħol fis-seħħ 21 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jisstabbilixxi l-Komunità Ewropea dwar l-Enerġija Atomika, u partikolarment l-Artikolu 31 tiegħu,
Wara li kkunsidra l-proposta mill-Kummissjoni, magħmula wara li kienet miksuba l-opinjoni ta’ grupp ta’ esperti maħtura mill-Kumitat Xjentifiku u Tekniku [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi l-Anness mar-Regolament (Euratom) Nru 3954/87 [4] fih intestaturi għal-livelli massimi permissibbli f’oġġetti ta’ l-ikel u għalf;
Billi, madankollu, l-ebda livelli massimi ma ġew stabbiliti għal uħud minn dawk l-intestaturi sakemm tittieħed deċiżjoni mill-Kunsill fi stadju aktar tard wara li jkun twettaq xogħol addizzjonali prinċipalment minn esperti xjentifiċi;
Billi l-Kummissjoni issottomettiet żewġ komunikazzjonijiet lill-Kunsill fl-14 ta’ Ġunju u d-9 ta’ Diċembru 1988 rispettivament li kienu intenzjonati li jissuplimentaw l-Anness tar-Regolament hawn fuq imsemmi u kienu ġew abbozzati wara konsultazzjoni mal-grupp ta’ esperti msemmija fl-Artikolu 31 tat-Trattat;
Billi l-Anness ta’ dak ir-Regolament għandu għalhekk ikun issuplimentat;
Billi xi informazzjoni oħra fl-imsemmi l-Anness għandha wkoll tkun adottata fid-dawl tax-xogħol xjentifiku l-aktar riċenti f’dan il-qasam;
Billi għalhekk jidher li hu rakkomandabbli li jkunu kkonsolidati l-livelli u l-informazzjoni l-oħra fl-imsemmi l-Anness f’tabella waħda;
Billi jidher ukoll li huwa rakkomandabbli, la darba aktar xogħol jeħtieġ li jitwettaq, li jkun stipulat li l-proċedura li hemm provdut dwarha fl-Artikolu 7 tar-Regolament (Euratom) Nru 3954/87 għandha wkoll tkun tapplika għall-istabbilizzazzjoni ta’ livelli massimi permissibbli għal għalf; billi dak ir-Regolament għandu jkun issupplimentat kif xieraq,
ADOTTA DAN IR-REGOLAMENT:
Artikolu 1
L-Anness tar-Regolament (Euratom) Nru 3954/87 huwa hawnhekk mibdul bl-Anness t’hawnhekk.
Artikolu 2
L-Artikolu 7 tar-Regolament (Euratom) Nru 3954/87 huwa hawnhekk mibdul b’li ġej:
"Artikolu 7
Regoli għal applikazzjoni ta’ dan ir-Regolament, lista ta’ oġetti ta’ ikel minuri flimkien ma’ livelli massimi li għandhom ikunu applikati għalihom, u l-livelli massimi għall-għalf għandhom ikunu adottati skond il-proċedura stabbilita fl-Artikolu 30 tar-Regolament (KEE) Nru 804/68, li għandu japplika b’analoġija. Għal dan il-għan għandu jiġi stabbilit Kumitat ad hoc."
Artikolu 3
Dan ir-Regolament għandu jidħol fis-seħħ fit-tielet jum ta’ wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Wara li kkunsidrat it-Trattat li jwaqqaf il-Komunità Ekonomika Ewropea,
Wara li kkunsidrat id-Direttiva tal-Kunsill 64/433/KEE tas-26 ta’ Ġunju, 1964 dwar il-problemi tas-saħħa li jaffettwaw il-kummerċ ta’ laħam frisk [1] fil-Komunità, kif l-aħħar emendata mid-Direttiva 88/657/KEE [2], u partikolarment Artikolu 13 tagħha,
Billi, skond Artikolu 13 tad-Direttiva 64/433/KEE bi qbil mal-proċedura taħt l-Artikolu 16, derogi mill-paragrafu 45(ċ) ta’ Anness I jistgħu jingħataw, meta mitluba, lil kull Stat Membru li jipprovdi garanziji simili; billi dawn id-derogi għandhom jirranġaw il-kondizzjonijiet tas-saħħa li huma ta’ l-anqas daqs dawk tal-imsemmi l-Anness;
Billi l-awtoritajiet ta’ Spanja, bl-ittra tas-26 ta’ Settembru, 1989, ippreżentaw lill-Kummissjoni talba għal deroga mill-paragrafu 45(ċ) ta’ Anness I tad-Direttiva 64/433/KEE għat-tqattigħ ta’ laħam frisk taċ-ċanga, tan-ngħaġ u laħam tal-majjal; billi din it-talba tipproponi kondizzjonijiet tas-saħħa; billi huwa meħtieġ li l-kondizzjonijiet tas-saħħa stabbiliti bħala alternattiva fid-deroga mitluba fuq it-tqattigħ ta’ laħam frisk ikunu tal-anqas daqs dawk tal-paragrafu 45(ċ) ta’ Anness I tad-Direttiva 64/433/KEE;
Din id-Deċiżjoni hija indirizzata lill-Istati Membri.
Wara li kkunsidrat it-Trattat li jwaqqaf il-Komunità Ekonomika Ewropea,
Wara li kkunsidrat id-Direttiva tal-Kunsill 64/433/KEE tas-26 ta' Ġunju 1964 dwar il-problemi tas-saħħa li jolqtu l-kummerċ tal-laħam frisk ġewwa l-Komunità([1]), kif l-aħħar emendata bid-Direttiva 88/657/KEE([2]), u b'mod partikolari Artikolu 13 tagħha,
Billi, skond Artikolu 13 tad-Direttiva 64/433/KEE konformi ma' Artikolu 16, id-derogi mill-paragrafu 45(ċ) ta' Anness I jistgħu jingħataw, meta mitluba, lil kull Stat Membru li jipprovdi garanziji simili; billi dawn id-derogi għandhom jistabbilixxu l-kondizzjonijiet tas-saħħa li huma mill-anqas daqs dawk tal-imsemmi l-Anness;
Billi l-awtoritajiet ta' Franza, permezz ta' ittra tat-18 ta' Jannar 1989, ippreżentaw lill-Kummissjoni talba għal deroga mill-paragrafu 45(ċ) ta' Anness I tad-Direttiva 64/433/KEE għat-tqattigħ tal-laħam frisk taċ-ċanga, tan-ngħaġ u l-laħam tal-ħanżir; billi din it-talba tipproponi l-kondizzjonijiet tas-saħħa; billi huwa meħtieġ li l-kondizzjonijiet tas-saħħa stabbiliti bħala alternattiva fid-deroga mitluba għat-tqattigħ tal-laħam frisk ikunu mill-anqas daqs dawk tal-paragrafu 45(ċ) ta' Anness I tad-Direttiva 64/433/KEE;
Din id-Deċiżjoni hija indirizzata lill-Istati Membri.
IL-KUMMISSJONI TAL-KOMUNITAJIET EWROPEJ
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 2658/87 dwar in-nomenklatura tat-tariffi u ta' l-istatistika u dwar it-Tariffa Doganali Komuni [1], kif l-aħħar emendat bir-Regolament (KEE) Nru 3945/89 [2], u b'mod partikolari l-Artikolu 9 tiegħu,
Billi, sabiex tiġi assigurata l-applikazzjoni uniformi tan-nomenklatura magħquda annessa mar-Regolament (KEE) Nru 2658/87, huwa neċessarju li jiġu adottati l-miżuri dwar il-klassifikazzjoni tal-prodotti msemmija fl-Anness ta' dan ir-Regolament;
Billi r-Regolament (KEE) Nru 2658/87 ippreskriva r-regoli ġenerali għall-interpretazzjoni tan-nomenklatura magħquda u dawn ir-regoli japplikaw ukoll għal kull nomenklatura oħra li hija totalment jew parzjalment ibbażata fuqha jew li żżid xi sottodiviżjonijiet addizzjonali magħha u li hija stabbilita permezz ta' disposizzjonijiet Komunitarji speċifiċi, bil-għan li jiġu applikati tariffi jew miżuri oħra li għandhom x'jaqsmu mal-kummerċ tal-prodotti;
Billi, skond ir-regoli ġenerali msemmija, il-prodotti deskritti fl-ewwel kolonna tal-lista annessa mar-Regolament preżenti jridu jiġu klassifikati skond il-kodiċi NM propizji indikati fil-kolonna 2, minħabba r-raġunijiet imsemmija fil-kolonna 3;
Billi l-Kumitat tan-Nomenklatura ma tax l-opinjoni tiegħu fiż-żmien stabbilit mill-President tiegħu, fuq il-prodott Nru 4 fil-lista annessa;
Billi l-miżuri pprovduti minn dan ir-Regolament huma skond l-opinjoni tal-Kumitat tan-Nomenklatura għall-prodotti Nri 1,2,3,5, u 6 fil-lista annessa,
ADOTTA DAN IR-REGOLAMENT:
Artikolu 1
Il-prodotti deskritti fl-ewwel kolonna tal-lista annessa issa huma klassifikati fin-nomenklatura magħquda skond il-kodiċi NM propizji indikati fil-kolonna 2 tal-lista msemmija.
Artikolu 2
Dan ir-Regolament għandu jidħol fis-seħħ fil-21 jum wara li jiġi ppubblikat fil-Ġurnal Uffiċjali tal-Komunitajiet Ewropej.
tat-2 ta' Mejju 1991 li tirrikonoxxi l-Awstralja bħala ħielsa mill-Erwinia amylovora (Burr.) Winsl. Et al (91/261/KEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jwaqqaf il-Komunità Ekonomika Ewropea,
Wara li kkunsidrat id-Direttiva tal-Kunsill 77/93/KEE tal-21 ta'Diċembru 1976 dwar il-miżuri protettivi kontra l-introduzzjoni fl-Istati Membri ta' organiżmi perikolużi għall-pjanti u l-prodotti tal-pjanti (1), kif l-aħħar emendata mid-Direttiva tal-Kummissjoni 91/27/KEE (2), u b'mod partikolari l-Anness III, parti B (10) tagħha,
Peress illi taħt id- dispożizzjonijiet tad-Direttiva 77/93/KEE mis-16 ta'April sal-31 ta'Ottubru, fil-każ ta' oriġini mill-emisferu tat-Tramuntana, u mill-1 ta'Novembru sal-15 ta' April, fil-każ ta' oriġini mill-emisferu tan-Nofsinhar, il-pjanti ta' ċerti ġeneri, minbarra l-frott u ż-żrieragħ, li joriġinaw minn pajjiżi jew reġjuni li ma jkunux dawk rikonoxxuti bħala li huma ħielsa mill-Erwinia amylovora (Burr.) Winsl. et al, ma jistgħux jiġu introdotti f'ċerti Stati Membri;
Peress illi deher minn informazzjoni uffiċjali pprovduta mill-Awstralja li l-organiżmu perikoluż fuq imsemmi ma jeżistix f'dak il-pajjiż, u li għal żmien twil din żammet projbizzjoni stretta fuq l-importazzjoni ta' pjanti u prodotti tal-pjanti li jistgħu jdaħħlu dan l-organiżmu perikoluż;
Peress illi jistà għalhekk jiġi stabbilit li mhemmx riskju li l-imsemmi organiżmu perikoluż in kwistjoni jista' jinfirex;
Peress illi din id-Deċiżjoni hija mingħajr preġudizzju għal xi skoperti sussegwenti li jistgħu jindikaw li l-imsemmi organiżmu perikoluż jinsab f'dak il-pajjiż;
Peress illi l-Kummissjoni ser tassigura li fuq bażi annwali l-Awstralja toffri l-informazzjoni kollha teknika li hija meħtieġa biex wieħed iqis is-sitwazzjoni hawn fuq imsemmija;
Peress illi l-miżuri pprovduti f'din id-Deċiżjoni huma skond l-opinjoni tal-Kumitat Permanenti dwar is-Saħħa tal-Pjanti,
ADOTTAT DIN ID-DEĊIŻJONI: Artikolu 1
Qiegħed jiġi hawnhekk dikjarat li l-Awstralja hija meqjusa bħala ħielsa mill-Erwinia amylovora (Burr.) Winsl. et al Artikolu 2
Din id-Deċiżjoni hija indirizzata lill-Istati Membri.
li temenda għad-disa’ darba d-Direttiva 76/769/KEE dwar l-approssimazzjoni tal-liġijiet, ir-regolamenti u d-dispożizzjonijiet amministrattivi ta’ l-Istati Membri li għandhom x’jaqsmu mar-restrizzjonijiet dwar it-tqegħid fis-suq u l-użu ta’ ċerti sustanzi u preparazzjonijiet perikolużi (91/173/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikolu 100a tiegħu,
Wara li kkunsidra l-proposta mill-Kummissjoni [1];
F’kooperazzjoni mal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi għandhom jiġu adottati miżuri mmirati li jistabbilixxu progressivament is-suq intern fuq perjodu taż-żmien li jtemm fil-31 ta’ Diċembru 1992; billi s-suq intern jikkomprendi firxa mingħajr funtieri interni li fiha huwa żgurat il-moviment liberu ta’ l-oġġetti, tal-persuni, tas-servizzi u tal-kapital;
Billi kemm il-pentaklorofenol (Nru tal-SAK 87-86-5) u l-komposti tiegħu huma sustanzi perikolużi għall-bniedem u għall-ambjent, u b’mod partikolari għall-ambjent akwatiku; billi l-użu ta’ dawn is-sustanzi għandu jiġi rregolat;
Billi r-restrizzjonijiet li ġew diġà imposti minn ċerti Stati Membri dwar l-użu tal-marketing tas-sustanzi msemmija hawn fuq jew tal-preparazzjonijiet li jkun fihom dawn is-sustanzi jaffettwaw direttament kif jiġi jistabbilixxi ruħu u jaħdem is-suq intern; billi huwa għalhekk meħtieġ li jiġu mqarrba lejn xulxin il-liġijiet ta’ l-Istati Membri f’dan il-qasam u, b’konsegwenza ta’ dan, li jiġi emendat l-Anness I mad-Direttiva 76/769/KEE [4], kif l-aħħar emendata bid-Direttiva 89/678/KEE [5];
Billi l-Kummissjoni sejra tiżviluppa strateġija kkoordinata Komunitarja rigward il-marketing u l-użu tal-prodotti kimiċi li jintużaw fil-preservazzjoni ta’ l-injam; billi din l-istrateġija trid tkun imsejsa fuq it-tagħrif fornit lilha mill-Istati Membri u b’mod partikolari dwar l-istima tar-riskji għall-bniedem u għall-ambjent filwaqt li tqis il-problemi varji li joħorġu mill-preservazzjoni ta’ l-injam fl-Istati Membri;
Billi l-leġislazzjoni korrenti Komunitarja rigward il-possibbiltà ta’ l-adozzjoni mill-Istati Membri ta’ restrizzjonijiet iktar ħorox dwar l-użu tas-sustanzi u l-preparazzjonijiet fil-kwistjoni fuq il-post tax-xogħol tibqa’ mingħajr ma tiġi affettwata b’din id-Direttiva,
dwar ir-rikonoxximent reċiproku taċ-ċertifikati tal-boatmasters nazzjonali għat-trasportazzjoni ta’ merkanzija u ta’ passiġġieri permezz ta’ passaġġi interni fuq l-ilma (91/672/KEE)
Wara li kkunsidra l-proposta mill-Kummissjoni [1],
L-Artikolu 1
Għall-għan ta’ din id-Direttiva, iċ-ċertifikati nazzjonali tal-boatmasters għat-trasportazzjoni ta’ merkanzija u ta’ passiġġieri permezz ta’ passaġġi interni fuq l-ilma, kif riferiti fl-Anness I għandhom jiġu suddiviżi kif ġej:
L-Artikolu 2
Bla ħsara għad-dispożizzjonijiet ta’ l-Artikolu 3(5), il-liċenzja tan-navigazzjoni fuq ir-Renu għall-boatmasters maħruġa skond il-Konvenzjoni riveduta dwar in-Navigazzjoni fuq ir-Renu għandha tkun valida għall-passaġġi interni fuq l-ilma kollha fil-Komunità.
L-Artikolu 3
1. Iċ-ċertifikati tal-boatmasters li għadhom fis-seħħ u li huma mniżżla fil-lista tal-Grupp A fl-Anness I għandhom ikunu rrikonoxxuti mill-Istati Membri kollha bħala validi għall-għanijiet tan-navigazzjoni f’passaġġi interni fuq l-ilma ta’ karatteristika marittima kif imniżżla fil-lista fl-Anness II, daqs li kieku ħarġu ċ-ċertikati fil-kwistjoni huma nfushom.
2. L-Istati Membri għandhom jirrikonoxxu b’mod reċiproku ċ-ċertifikati tal-boatmasters li għadhom fis-seħħ u li huma mniżżla fil-lista fil-Grupp B fl-Anness I bħala validi għall-għanijiet tan-navigazzjoni fil-passaġġi interni fuq l-ilma tagħhom minbarra dawk li għalihom tinħtieġ il-liċenzja tan-navigazzjoni fuq ir-Renu jew li huma mniżżla fil-lista fl-Anness II, daqs li kieku ħarġu ċ-ċertifikati huma nfushom.
3. L-għarfien minn Stat Membru taċ-ċertifikat tal-boatmasters imniżżel fil-lista tal-Grupp A jew tal-Grupp B fl-Anness I jista’ jiġi magħmul bla ħsara għall-istess kondizzjonijiet minimi dwar l-età bħal dawk stabbiliti fl-Istat Membru fil-kwistjoni għall-ħruġ taċ-ċertifikat tal-boatmasters fl-istess grupp.
4. Il-għarfien minn Stat Membru taċ-ċertifikat tal-boatmasters jista’ jkun limitat għal dawk il-kategoriji ta’ bastimenti li għalihom huwa validu dan iċ-ċertifikat fl-Istat Membru li jkun ħarġu.
L-Istati Membri għandhom jirrikkonoxxu ċ-ċertifikat maħruġ skond in-numru 10170 ta’ l-ADNR bħala l-prova ta’ dan il-għarfien.
L-Artikolu 4
Jekk ikun ta’ ħtieġa l-Kummissjoni għandha tieħu l-passi kollha meħtieġa sabiex taddatta l-lista taċ-ċertifikati li jidhru fl-Anness I, skond il-proċedura stipulata fl-Artikolu 7.
L-Artikolu 5
Il-Kunsill għandu, waqt li jaġixxi b’maġġoranza kkwalifikata, jiddeċiedi sa mhux aktar tard mill-31 ta’ Diċembru 1994 dwar id-dispożizzjonijiet komuni li jirrigwardaw it-tbaħħir ta’ bastimenti għat-trasportazzjoni ta’ merkanzija u ta’ passiġġieri f’passaġġi interni fuq l-ilma abbażi ta’ proposta mill-Kummissjoni li trid tiġi sottomessa sa mhux aktar tard mill-31 ta’ Diċembru 1993.
L-Artikolu 6
L-Artikolu 7
1. Għall-għanijiet ta’ l-Artikolu 4 il-Kummissjoni għandha tiġi megħjuna minn kumitat kompost mir-rappreżentanti ta’ l-Istati Membri u ppresjejdut mir-rappreżentant tal-Kummissjoni.
2. Ir-rappreżentant tal-Kummissjoni għandu jissottometti lill-kumitat abbozz għall-emendi ta’ l-Anness I. Il-kumitat għandu jagħti l-opinjoni tiegħu dwar l-abbozz fil-limitu taż-żmien li jista’ jistabbilixxi l-President skond l-urġenza tal-każ. L-opinjoni għandha tingħata bil-maġġoranza stabbilita fl-Artikolu 148(2) tat-Trattat fil-każ tad-deċiżjonijiet li l-Kunsill ikun meħtieġ li jieħu fuq proposta mill-Kummissjoni. Il-voti tar-rappreżentanti ta’ l-Istati Membri fi ħdan il-kumitat għandhom jiġu peżati fil-manjiera ddikjarata f’dan l-Artikolu. Il-President ma għandux jivvota.
Il-Kummissjoni għandha tadotta l-emendi għall-Anness I jekk ikunu skond l-opinjoni tal-kumitat.
Jekk l-emenda prevista ma tkunx skond l-opinjoni tal-kumitat, jew jekk ma tingħata l-ebda opinjoni, il-Kummissjoni għandha, mingħajr dewmien, tissottometti lill-Kunsill proposta li jkollha x’taqsam mal-miżuri li jridu jittieħdu. Il-Kunsill għandu jaġixxi bil-maġġoranza kkwalifikata.
Jekk, fi żmien tliet xhur mid-data tar-riferiment lill-Kunsill, il-Kunsill ma jkunx aġixxa, l-emenda proposta għandha tiġi adottata mill-Kummissjoni.
L-Artikolu 8
Din id-Direttiva hija indirizzata lill-Istati Membri.
Ir-Regolament tal-kummissjoni (KEE) Nru 147/91 tat-22 ta’ Jannar 1991 li jfisser u jiffissa t-tolleranzi għal telf fi kwantitajiet ta’ prodotti agrikoli fil-ħażna pubblika ta’ intervent
IL-KUMMISSJONI TAL-KOMUNITAJIET EWROPEJ,
Wara li kkunsidrat t-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 3492/90 tas-27 ta’ Novembru 1990 li jippreskrivi l-fatturi li jridu jitqiesu fil-kontijiet annwali dwar il-finanzjament tal-miżuri ta’ intervent fl-għamla ta’ ħażna pubblika mill-Fond Agrikolu Ewropew dwar Gwida u Garanzija, Taqsima ta’ Garanzija [1] u b’mod partikolari l-Artikolu 4 tiegħu,
Billi għandha tiġi speċifikata t-tifsira tat-tolerranza li hemm fl-Artikolu 4 tar-Regolament (KEE) Nru 3492/90 għall-preservazzjoni ta’ prodotti agrikoli fil-ħażna pubblika ta’ intervent u l-metodu tal-kalkolu li għandu jintuża sabiex jiġu determinati l-konsegwenzi finanzjarji tal-ħażna;
Billi din it-tolleranza tirreferi għal telf ordinarju f’kwantitajiet li jirriżultaw mill-ħażna normali jew mill-ipproċessar ta’ prodotti agrikoli fl-intervent bil-konsiderazzjoni xierqa lejn il-ħtiġiet għall-ippreservar xieraq tal-prodott;
Billi din it-tolleranza għandha tkun iffissata għal kull prodott ikkonċernat, bl-użu ta’ metodu sempliċi u billi jitqies it-telf f’kwantitajiet li mhumiex identifikabbli li seħħu tul il-ħażna fis-snin reċenti; billi l-limitu għandu għalhekk jiġi ffissat bħala perċentwali tal-kwantità totali maħżuna;
Billi fil-każ ta’ ċerti prodotti soġġetti għall-ipproċessar bejn ix-xiri u l-ħażna, tolleranzi speċifiċi għandhom jiġu ffissati għal telf waqt l-ipproċessar;
Billi ma kien hemm l-ebda operazzjonijiet ta’ ħażna ta’ laħam tal-majjal għal żmien twil, u dan il-limitu għandu jkun iffissat biss wara jekk l-operazzjonijiet ta’ ħażna jerġgħu jibdew;
Billi għandu jiġi speċifikat il-perjodu meta l-effetti finanzjarji ta’ l-applikazzjoni tat-tolleranzi għandhom jitqiesu mill-EAGGF Taqsima ta’ Garanzija;
Billi għal ċerti prodotti agrikoli il-metodu ta’ kalkolu tal-perċentwali tat-telf li hu normalment permess tul il-ħażna ġie immodifikat fondamentalment; billi huwa neċessarju li jiġu eżaminati dawn il-perċ entwali fid-dawl ta’ l-esperjenza.
Billi t-tolleranzi ġew iffissati fir-Regolamenti skond is-settur; billi għall-għan tas-sempliċità legali għandhom jiġu mniżżla f’Regolarment wieħed;
Billi l-miżuri preskritti f’dan ir-Regolament huma skond l-opinjoni tal-Kumitat EAGGF,
ADOTTAT DAN IR-REGOLAMENT: Artikolu 1
1. Qiegħed hawn jiġi ffissat limitu ta’ tolleranza għal telf f’kwantitajiet li jirriżulta minn operazzjonijiet ta’ ħażna normali mwettqa skond ir-regoli aċċettati għal kull prodott agrikolu li jaqa’ taħt miżura ta’ ħażna pubblika.
2. It-tolleranza għandha tkun iffissata bħala persentwali tal-piż attwali, mingħajr ippakkjar, tal-kwantitajiet li jidħlu fil-ħażna u meħuda fil-pussess waqt is-sena finanzjarja inkwistjoni, kif ukoll il-kwantitajiet fil-ħażna fil-bidu ta’ dik is-sena. Għandha tiġi kkalkolata, għal kull prodott, fuq il-bażi tal-kwantitajiet kollha maħżuna minn aġenzija ta’ intervent.
Il-piż attwali meta jsir ix-xiri għall-ħażna u l-ħruġ huma kkalkolati billi jitnaqqas il-piż ta’ l-imballaġġ standard, kif preskritt fil-kondizzjoniet tax-xiri għall-ħażna, mill-piż imniżżel jew, fl-assenza, il-piż ta’ l-imballaġġ medju użat mill-aġenzija.
Artikolu 2 1. Il-perċentwali għal telf normali permessi tul il-ħażna huma hawnhekk iffissati kif ġej: —ċereali 0,2 %
—it-tneħħija ta’ l-għadam taċ-ċanga 32 %
—l-ipproċessar tat-tabakk tal-werqa 19 %
tat-22 ta’ April 1991 li jemenda r-Regolament (KEE) Nru 1208/81 li jiddetermina l-iskala Komunitarja għall-klassifika ta’ karkassi ta’ annimali adulti bovini
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea,
Wara li kkunsidra r-Regolament tal-Kunsill (KEE) Nru 1358/80 tal-5 ta’ Ġunju 1980 li jiffissa il-prezz ta’ gwida u l-prezz ta’ intervent għal annimali adulti bovini għas-sena ta’ suq 1980/81 u li jintroduċi skala Komunitarja ta’ gradazzjoni għal karkassi ta’ annimali adulti bovini [1], u b’mod partikolari Artikolu 4(1) tiegħu,
Wara li kkunsidra l-proposta mill-Kummissjoni,
Billi r-Regolament (KEE) Nru 1208/81 [2] stabilixxa l-iskala Komunitarja għall-klassifika ta’ karkassi ta’ annimali adulti bovini;
Billi, in vista ta’ titjib ġenetiku li jirriżulta minn tkabbir ta’ bhejjem, l-iskala Komunitarja għal-klassifika ta’ karkassi ta’ annimali adulti bovini għandha tiġi aġġustata sabiex jittieħed kont tal-eżistenza ta’ annimali tat-tip ta’ muskoli doppji; billi, għal dak l-iskop, għandha issir dispożizzjoni għall-introduzzjoni mhux obbligatorja ta’ klassi ta’ konforma fuq dawk eżistenti,
ADDOTTA DAN IR-REGOLAMENT: Artikolu 1
Ir-Regolament (KEE) Nru. 1208/81 huwa hawnhekk emendat kif ġej:
1. Artikolu 3 hu sostitwit b’dan li ġej:
"Artikolu 3
1. Il-karkassi ta’ annimali adulti bovini għandhom jinqasmu fil-kategoriji li ġejjin:
A. karkassi ta’ annimali maskili żgħar mhux kastrati ta’ anqas minn sentejn;
B. Karkassi ta’ annimali maskili oħra mhux kastrati;
C. karkassi ta’ annimali maskili kastrati;
D. karkassi ta’ annimali femminili li welldu;
E. karkassi ta’ annimali femminili oħra.
Mingħajr preġudizzju għar-regoli ta’ intervent li japplikaw, l-ittri A, B, C, D u E għandhom jintużaw biex jiġu identifikati karkassi mill-1 ta’ Jannar 1992.
Għandhom jiġu stabbiliti kriterji għad-differenzjazzjoni biex kategoriji ta’ karkassi skond il-proċedura stabbilita f’Artikolu 27 tar-Regolament (KEE) Nru 805/68.
2. Il-karkassi ta’ annimali adulti bovini għandhom jiġu klassifikati bi stima suċċessiva ta’:
(a) konforma;
(b) kopertura ta’ xaħam,
kif definit f’Annessi I u II rispettivament.
Il-klassi ta’ konforma nominata f’Anness I bl-ittra S tista’ tintuża minn Stati Membri sabiex jieħdu kont, permezz tal-introduzzjoni mhux obbligatorja ta’ klassi ta’ konforma superjuri għall-klassijiet eżistenti (karkassi b’muskoli doppji), tal-karatteristiċi jew tal-iżvilupp mistenni minn forma partikolari ta’ produzzjoni.
Stati Membri li bi ħsiebhom jagħmlu użu minn din il-possibiltà għandhom jinnotifikaw lill-Kummissjoni u lill-Stati Membri l-oħra skond kif jixraq.
3. L-Istati Membri għandhom ikunu awtorizzati jissuddividu kull waħda mill-klassijiet imsemmija f’Annessi I u II f’massimu ta’ tliet subklassijiet";
2. Anness I huwa sostitwit bl-Anness li jidher fl-Anness t’hawn taħt.
Artikolu 2 Dan ir-Regolament għandu jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej. Dan ir-Regolament għandu jorbot fl-intier tiegħu u japplika direttament fl-Istati Membri kollha. Magħmul fil-Lussemburgu, fit-22 ta’ April 1991. Għall-Kunsill Il-President R. Steichen [1] ĠU L 140, tal-5.6.1980, p. 4. [2] ĠU L 123, tas-7.5.1981, p. 3. --------------------------------------------------
tad-19 ta’ Ġunju 1991 li jemenda r-Regolament (KEE) Nru 1014/90 li jistabbilixxi regoli ta’ implimentazzjoni dettaljati dwar id-definizzjoni, id-deskrizzjoni u l-preżentazzjoni ta’ xorb alkoħoliku
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 1576/89 tad-29 ta’ Mejju 1989 li jistabbilixxi regoli ġenerali dwar id-definizzjoni, id-deskrizzjoni u l-preżentazzjoni ta’ xorb alkoħoliku [1], u b’mod partikolari Artikolu 6(3) tiegħu,
Billi r-Regolament tal-Kummissjoni (KEE) Nru 1014/90 [2] stabbilixxa regoli dettaljati inizzjali; billi jeħtieġ li dawn jiġu miżjuda;
Billi, sabiex jiġu meqjusa l-prattiċi li ilhom stabbiliti li kienu jeżistu meta r-Regolament (KEE) Nru 1576/89 daħal fis-seħħ, għandu jkun awtorizzat illi ċerti ismijiet mżewwqa ta’ likuri jistgħu jinżammu għalkemm l-alkoħol ma jkunx miksub jew ma jkunx miksub esklussivament mx-xorb alkoħoliku ndikat; billi huwa essenzjali li jiġu speċifikati l-kondizzjonijiet għad-deskrizzjoni ta’ dawk il-likuri sabiex jiġi evitat kull riskju ta’ konfużjoni max-xorb alkoħoliku msemmi f’Artikolu 1(4) tar-Regolament (KEE) Nru 1576/89;
Billi l-mizuri stabbiliti f’dan ir-Regolament huma skond l-opinjoni tal-Kumitat ta’ implimentazzjoni għax-Xorb Alkoħoliku,
"Artikolu 7b
1. Skond Artikolu 6(1), it-tieni inċiż, tar-Regolament (KEE) Nru 1576/89, l-użu ta’ terminu ġeneriku f’terminu magħqud għandu jkun projbit fil-preżentazzjoni ta’ xarba alkoħolika sakemm l-alkohol f’dik ix-xarba ma toriġinax esklussivament mix-xorb alkoħoliku msemmi.
2. Madankollu, skond il-qagħda fil-waqt tad-dħul fis-seħħ ta’ dan ir-Regolament it-termini magħquda li ġejjin biss jistgħu jintużaw fil-preżentazzjoni ta’ likuri magħmula fil-Komunità:
solbaerrom, imsejjaħ ukoll rum tar-ribes.
3. Fir-rigward ta’ l-ittikkettjar u l-preżentazzjoni tal-likuri ndikati fil-paragrafu 2, it-terminu magħqud irid jidher fuq it-tikketta f’linja waħda f’ittri ta’ tipa u kulur wieħed u l-kelma "likur" trid tidher fil-viċinanza immedjata f’karattri mhux iżgħar minn din it-tipa.
Artikolu 2 Dan ir-Regolament għandu jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej. Dan ir-Regolament għandu jorbot fl-intier tiegħu u japplika direttament fl-Istati Membri kollha.
li jemenda r-Regolament (KEE) Nru 1538/91 li jintroduċi regoli dettaljati għall-implimentazzjoni tar-Regolament (KEE) Nru 1906/90 dwar ċerti standards ta’ marketing tal-laħam tat-tjur
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 1906/90 tas-26 ta’ Ġunju 1990 dwar ċerti standards ta’ marketing tal-laħam tat-tjur [1] u b’mod partikolari Artikolu 9 tiegħu,
Billi Artikolu 8 tar-Regolament tal-Kummissjoni (KEE) Nru 1538/91 [2] jistabbilixxi r-regoli dettaljati għall-klassifikazzjoni mhux obbligatorja ta’ laħam tat-tjur friżat, skond il-kategoriji tal-piż; billi l-applikazzjoni immedjata ta’ dawn id-dispożizzjonijiet kienet ta’ impediment għal importazzjoni minn pajjiżi terzi ta’ laħam tat-tjur ippakkjat qabel id-dħul fis-seħħ ta’ l-imsemmi Regolament; billi l-applikazzjoni ta’ Artikolu 8 tiegħu għandha għalhekk tkun posposta għall-1 ta’ Marzu 1992;
Billi l-Kumitat ta’ Ġestjoni għal-Laħam tat-Tjur u Bajd għadu ma tax opinjoni fil-limitu ta’ żmien kif impost mill-President,
ADOTTAT DAN IR-REGOLAMENT:
Dan ir-Regolament għandu jidħol fis-seħħ fl-20 ta’ Ġunju 1991.
Madankollu, sal-31 ta’ Diċembru 1991, l-operaturi jistgħu jippakkjaw il-prodotti koperti b’dan ir-Regolament f’materjal tal-ippakkjar li juri l-indikazzjonijiet li għalihom hemm provdut fil-leġislazzjoni nazzjonali jew tal-Komunità applikabbli qabel id-dħul fis-seħħ ta’ dan ir-Regolament. Dawn il-prodotti jistgħu imbagħad jitpoġġew fis-suq sal-31 ta’ Diċembru 1992" .
dwar il-kompjuterizzazzjoni tal-proċeduri veterinarji rigward l-importazzjoni (il-Proġett Shift), li temenda d-Direttivi 90/675/KEE, 91/496/KEE, 91/628/KEE u d-Deċiżjoni 90/424/KEE, u li tħassar id-Deċiżjoni 88/192/KEE (92/438/KEE)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b’mod partikoli l-Artikolu 43 tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [1],
Billi, fid-dawl tax-xejra favorevoli fl-armonizzazzjoni tas-settur veterinarju, huwa xieraq illi jiġu stabbiliti disposizzjonijiet ġodda dwar il-kompjuterizzazzjoni tal-proċeduri veterinarji rigward l-importazzjonijiet u għalhekk li tiġi mħassra d-Deċiżjoni 88/192/KEE;
Billi dawn id-diposizzjonijiet il-ġodda jridu jgħinu għalbiex jipproteġu lill-pubbliku u s-saħħa ta’ l-annimali fil-waqt li jippermettu l-ksib tas-suq intern għall-annimali u l-prodotti ta’ l-annimali;
Billi dawn id-disposizzjonijiet il-ġodda huma meħtieġa iktar minħabba li ma humiex sejrin jissoktaw l-ispezzjonijiet fuq il-fruntieri interni;
Billi l-kompjuterizzazzjoni tal-proċeduri veterinarji fuq l-importazzjonijiet trid iġġib magħha manjiera effikaċi tar-rifjut uffiċjali veterinarju ta’ konsinja fuq posta ta’ l-ispezzjon fuq il-fruntiera għalbiex jitmexxew it-tagħrif rilevanti kif ukoll id-data bases li jagħtu d-dettalji tal-ħtiġiet ta’ l-importazzjonijiet u ta’ l-importazzjoni ta’ l-annimali u tal-prodotti mill-annimali;
Billi d-Direttivi 90/675/KEE, 91/496/KEE u 91/628/KEE għandhom jiġu emendati kif jixraq;
Billi għandha ssir fid-Direttiva tal-Kunsill 90/424/KEE tas-26 ta’ Ġunju 1990 dwar in-nefqa fil-qasam veterinarju [6] sabiex il-Komunità tikkontibwixxi finanzjarjament għalbiex jiġu implimentati l-miżuri l-ġodda li għandhom x’jaqsmu mal-kompjuterizzazzjoni tal-proċeduri veterinarji dwar l-importazzjonijiet;
Billi l-Kummissjoni għandha tiġi fdata bix-xogħol li tadottat r-regoli meħtieġa ta’ l-implimentazzjoni,
ADOTTA DIN ID-DEĊIŻJONI:
- proċedura sabiex jgħaddi t-tagħrif rilevanti meta veterinarju uffiċjali fuq posta ta’ spezzjon fuq fruntiera idawwar konsenja għal fuq rotta oħra;
- l-organizzazzjoni u t-tħaddim tad-data bases li jkopru l-ħtiġiet ta’ l-importazzjonijiet fil-Komunità ta’ l-annimali u l-prodotti;
- l-organizzazzjoni u t-tħaddim tad-data bases li jkopru l-importazzjonijiet ta’ l-annimali u l-prodotti fil-Komunità.
2. Il-kompjuterizzazzjoni speċifikata fil-paragrafu 1 għandha tilħaq il-livelli preżenti internazzjonali.
Artikolu 2
Għall-għanijiet ta’ din id-Deċiżjoni, id-definizzjonijiet mogħtija fid-Direttivi 90/675/KEE, 91/496/KEE u 91/628/KEE għandhom jiġu applikati kif meħtieġ.
Artikolu 3
1. Il-proċedura dwar it-tagħrif riferita fl-ewwel inċiż ta’ l-Artikolu 1(1) għandha tkopri l-postijiet ta’ l-ispezzjon fuq il-fruntieri, lill-awtoritajiet ċentrali ta’ l-Istati Membri u lill-Kummissjoni.
2. Il-proċedura dwar it-tagħrif riferita fl-ewwel inċiż ta’ l-Artikolu 1(1) għandha taħdem kif speċifikat fl-Anness I.
Artikolu 4
1. Id-data bases riferiti fit-tieni inċiż ta’ l-Artikolu 1 għandu jkun fihom id-dettalji sħaħ tal-ħtiġiet għall-importazzjoni ta’ l-annimali u l-prodotti ġewwa l-Komunità, b’mod partikolari t-tagħrif dwar il-listi tal-pajjiżi terzi awtorizzati, ta’ l-istabbilimenti approvati u tal-miżuri protettivi adottati u l-kampjuni taċ-ċertifikati awtorizzati.
2. Id-data bases riferiti fit-tieni inċiż ta’ l-Artikolu 1(1) għandhom jiġu organizzati u mħaddma kif speċifikat fl-Anness II.
Artikolu 5
1. Id-data bases riferiti fit-tielet inċiż ta’ l-Artikolu 1(1) għandu jkollhom it-tagħrif sħiħ dwar kull konsenja ta’ l-annimali jew il-prodotti mdaħħla fil-Komunità, li jkopru b’mod partikolari l-kondizzjonijiet tat-trasport ta’ l-annimali kif speċifikat fil-Kapitolu III tad-Direttiva 91/628/KEE u r-riżultat ta’ l-ispezzjonijiet/kontrolli mwettqa skond id-Direttivi 90/675/KEE u 91/496/KEE.
2. Id-data bases fit-tielet inċiż ta’ l-Artikolu 1 għandhom jiġu organizzati u mħaddma kif speċifikat fl-Anness III.
Artikolu 6
It-tagħmir użat fuq il-posti ta’ l-ispezzjon fuq il-fruntiera għall-għanijiet ta’ din id-Deċiżjoni jista’ jkun dak speċifikat fl-Artikolu 2(2) tad-Deċiżjoni tal-Kummissjoni 91/398/KEE tad-19 ta’ Lulju 1991 dwar netwerk ikkompjuterizzata li tgħaqqad ma’ xulxin lill-awtoritajiet veterinarji (l-Animo) [7].
Artikolu 7
Id-Deċiżjoni 88/192/KEE hija hawnhekk imħassra.
Artikolu 8
Id-Direttiva 90/675/KEE hija hawnhekk emendata kif ġej:
1. l-inċiż li ġej għandu jiżdied ma’ l-Artikolu 4(1):
2. dan li ġej għandu jiżdied ma’ l-Artikolu 8(2):
"(d) jikkonsulta d-data bases speċifikati fit-tieni inċiż ta’ l-Artikolu 1 tad-Deċiżjoni 92/438/KEE.";
3. is-sentenza li ġejja għandha tiżdied ma’ l-Artikolu 9(2) (iii):
"Huwa għandu jiżgura illi jitwettqu l-aġġornamenti kollha tad-data bases indikati fit-tielet inċiż ta’ l-Artikolu 1 tad-Deċiżjoni 92/438/KEE.";
4. l-ewwel inċiż ta’ l-Artikolu 11(4)(b) għandu jiġi mibdul bi:
"— bl-użu tan-netwerk ikkompjuterizzata li tgħaqqad ma’ xukxin lill-awtoritajiet veterinarji (l-Animo), jagħtu lill-veterinarju uffiċjali fuq il-posta ta’ l-ispezzjon tal-post tad-destinazzjoni avviż dwar il-mogħdija tal-prodotti u d-data probabbli tal-wasla tagħhom,";
5. is-sentenza li ġejja għandha tiżdied ma’ l-Artikolu 11(4)(b):
"F’dawn il-każi, l-awtorità kompetenti għandha tiġi mgħarrfa permezz tan-netwerk ikkompjuterizzata li tgħaqqad ma’ xulxin lill-awtoritajiet veterinarji (l-Animo).";
6. fl-Artikolu 16(1)(a) l-ewwel inċiż għandu jiġi mibdul bi:
"— jattiva l-proċedura tat-tagħrif ipprovduta fl-ewwel inċiż ta’ l-Artikolu 1 tad-Deċiżjoni 92/438/KEE,";
7. fl-Artikolu 16(1)(a) it-tielet inċiż għandu jiġi mħassar.
8. l-Artikolu 16(5) għandu jiġi mibdul b’dan li ġej:
"5. Għandhom japplikaw id-disposizzjonijijiet tad-Deċiżjoni 92/438/KEE."
Artikolu 9
Id-Direttiva 91/496/KEE hija hawnhekk emendata kif ġej:
1. l-inċiż li ġej għandu jiżdied ma’ l-Artikolu 4(1):
"Il-kontroll irid isir wara referenza għad-data bases speċifikati fit-tieni inċiż ta’ l-Artikolu 1 tad-Deċiżjoni 92/438/KEE.";
3. fl-Artikolu 6(2) għandha tiżdied is-sentenza li ġejja:
"Il-veterinarju uffiċjali għandu jiżgura illi jiġu mwettqa l-aġġornamenti kollha tad-data bases indikati fit-tielet inċiż ta’ l-Artikolu 1 tad-Deċiżjoni 92/438/KEE.";
4. fl-Artikolu 9(1)(d) il-kelmiet ‘riferiti fit-tieni subparagrafu ta’ l-Artikolu 12(4)’ għandhom jiġu mibdula bi ‘riferiti fl-Artikolu 20 tad-Direttiva 90/425/KEE’.
5. fl-Artikolu 12(1)(ċ) l-ewwel inċiż għandu jiġi mibdul b’dan li ġej:
"— jattiva l-proċedura tat-tagħrif ipprovduta fl-ewwel inċiż ta’ l-Artikolu 1 tad-Deċiżjoni 92/438/KEE";
6. fl-Artikolu 12(1)(ċ) it-tielet inċiż għandu jiġi mħassar.
7. l-Artikolu 12(4) għandu jiġi mibdul b’dan li ġej:
"4. Għandhom japplikaw id-disposizzjonijijiet tad-Deċiżjoni 92/438/KEE.";
8. fl-ewwel subparagrafu ta’ l-Artikolu 30(2) il-kelmiet ‘fit-tieni subparagrafu’ għandhom jiġu mħassra.
Artikolu 10
Il-paragrafu li ġej għandu jiżdied ma’ l-Artikolu 11 tad-Direttiva 91/628/KEE:
Artikolu 11
L-Artikolu li ġej għandu jiżdied mad-Deċiżjoni 90/424/KEE:
"Artikolu 37a
1. l-għajnuna finanzjarja Komunitarja tista’ tiġi konċessa għall-kompjuterizzazzjoni tal-proċeduri veterinarji dwar l-importazzjonijiet kif speċifikat fid-Deċiżjoni 92/438/KEE [*] ĠU L 243, tal-25.8.1992, p. 27..
Artikolu 12
Ir-regoli meħtieġa sabiex tiġi applikata din id-Deċiżjoni għandhom jiġu adottati, kif meħtieġ, skond il-proċedura stabbilita fl-Artikolu 13.
Artikolu 13
1. Il-Kummissjoni għandha tiġi megħjuna mill-Kumitat Permanenti Veterinarju stabbilit bid-Deċiżjoni 68/361/KEE [12], minn issa ’l quddiem imsejjaħ ‘il-Kumitat’.
2. Fejn trid tiġi segwita l-proċedura stabbilita f’dan l-Artikolu, il-materji għandhom jiġu rriferiti mingħajr dewmien lill-Kumitat mill-President tiegħu, jew fuq l-inizjattiva tiegħu innifsu jew fuq it-talba tar-rappreżentant ta’ Stat Membru.
3. Ir-rappreżentant tal-Kummissjoni għandu jissottometti abbozz tal-miżuri li jridu jiġu adottati. Il-Kumitat għandu jagħti l-opinjoni tiegħu fuq dawn il-miżuri fil-limitu taż-żmien li jista’ jistabbilixxi l-President skond l-urġenza tal-materja. L-opinjonijiet għandhom jiġu mogħtija b’maġġoranza ta’ 54 vot, bil-voti ta’ l-Istati Membri ppeżati kif ipprovdut fl-Artikolu 148(2) tat-Trattat. Il-President ma għandux jivvota.
4. (a) Il-Kummissjoni għandha tadotta l-miżuri u timplimentahom minnufih fejn ikunu skond l-opinjoni tal-Kumitat.
(b) Fejn ma jkunux skond l-opinjoni tal-Kumitat, jew jekk ma tingħata l-ebda opinjoni, il-Kummissjoni għandha tipproponi lill-Kunsill mingħajr dewmien il-miżuri li jridu jiġu adottati. Il-Kunsill għandu jadotta l-miżuri b’maġġoranza kkwalifikata.
Jekk, fi żmien tliet xhur mid-data li fiha proposta tkun ġiet issottomessa lilu, il-Kunsill ma jkunx adotta l-miżuri kollha, il-Kummissjoni għandha tadotta l-miżuri proposti u tapplikahom fil-pront.
Artikolu 14
Id-disposizzjonijijiet ta’ din id-Deċiżjoni għandhom jiġu rriveduti qabel l-1 ta’ Lulju 1995, sabiex jitqiesu l-iżviluppi teknoloġiċi u jsir it-titjib meħtieġ speċjalment rigward kull żvilupp li jkun seta’ diġà ġie rreġistrat fl-Istati Membri l-iktar avvanzati.
Artikolu 15
Din id-Deċiżjoni hija indirizzata lill-Istati Membri.
tal- 25 ta’ Settembru 1992 li tistabbilixxi l-forma ta’ kooperazzjoni bejn iċ-ċentru ta’ ospitalità Animo u l- Istati Membri (92/486/EEC)
IL- KUMMISSJONI TAL- KOMUNITAJIET EWROPEJ,
Wara li kunsidrat it- Trattat li jwaqqaf il- Komunità Ekonomika Ewropea,
Wara li kunsidrat id- Direttiva tal- Kunsill 90/425/KEE tas- 26 ta’ Ġunju 1990 dwar il- kontrolli veterinarji u żootekniċi applikabbli għall- kummerċ fil- Komunità f’ ċerti annimali u prodotti bil- għan li jkun ikkompletat is- suq intern [1], kif l- aħħar emendata mid- Direttiva 92/60/KEE [2], u b’ mod partikolari l-Artikolu 20(3) ta’ dan,
Billi fid- 19 ta’ Lulju 1991 il- Kummissjoni adottat id-Deċiżjoni 91/398/KEE fuq sistema kumplessa kompjuteriżżata li tgħaqqad l-awtoritajiet veterinarji (Animo) [3] u fit- 2 ta’ Lulju 1992 id-Deċiżjoni 92/373/KEE li tindika ċ- ċentru ta’ ospitalità Animo [4];
Billi, sabiex ikun żgurat il- funzjonament tas- sistema kumplessa kompjuterizzata Animo, dispożizzjoni suppost tintgħamel għall-armonizzazzjoni tal-forma ta’ kooperazzjoni bejn iċ-ċentri ta’ ospitalità Anomo u l- Istati Membri;
Billi l-miżuri li għalihom hemm provvediment f’din id-Deċiżjoni huma skond l-opinjoni tal-Kumitat Veterinarju Permanenti,
ADOTTAT DIN ID- DECIŻJONI:
Artikolu 1
Kull Stat Membru għandu, bi qbil mar- regoli nazzjonali tiegħu, jagħżel awtorità biex tkun responsabbli għall-koordinazzjoni bejn l-awtoritajiet f’kull Stat Membru.
L-awtorità ta’ koordinazzjoni għandha tinnegozja kuntratt ma’ Eurokom għall-użu ta’ ċentru ta’ ospitalità komuni. Il-kuntratt għandu jiġi ffirmat bi qbil mar- regoli nazzjonali.
Artikolu 2
L-awtoritajiet ta’ l- Istati Membri għandhom jiżguraw li l- kuntratti li għalihom hemm referenza fl-Artikolu 1:
- huma validi sa l- 1 ta’ Lulju 1995,
- jinkludu klawsola ta’ reviżjoni annwali,
- jinkludi klaqżola ta’ terminazzjoni, suġġetta għal notifika ta’ sitt xhur,
- jinkludu impriża minn Eurokom biex tpoġġi f’ operazzjoni r- rekwiżiti tekniċi kollha mniżżla fl- l-Anness għad-Deċiżjoni tal- Kummissjoni 91/638/KEE [5], ibbażati fuq l-approċċ tekniku propost mill- Eurokom fl- offerta tagħhom. Xogħol irrelatat possibli ma’ l- Eurokom b’ inklusjoni għal kull Stat Membru xogħol irrelatat ma’ l- implimentazzjoni tas- sistema f’ kull Stat Membru u xogħol fuq immaniġjar ta’ proġett, ser ikunu suġġetti għal impriżi differenti,
- jikkunsidraw is- segwenti aspetti finanzjarji:
(a) ECU 300 fis- sena għal kull parti lokali kif elenkata fid- Deċiżjoni tal- Kummissjoni 92/175/KEE [6];
(b) spejjeż ta’ komunikazzjoni, iddiferenzjati skond il- preżenza jew assenza ta’ ċentru ta’ ospitalità nazzjonali u li jirrapreżenta l- aħjar prezz ottenut mill- Eurokom mingħand min jipprovdi l- komunikazzjonijiet.
Artikolu 3
Stati Membri ser ikunu responsabbli biex jinvokaw il- klawsola ta’ terminazzjoni li għaliha hemm referenza fit- tielet parti ta’ l-Artikolu 2 biss li jkun stabbilit bi qbil mal- proċedura ta’ l-Artikolu 20(3) ta’ Direttiva 90/425/KEE.
Artikolu 4
Il- ħlas totali annwali li jirriżulta mill- ispiża ta’ parteċipazzjoni fis- sistema kumplessa, li għaliha hemm referenza f’ punt (a) tal- ħames inċiż ta’ l-Artikolu 2, li m’għandhiex teċċedi l-ammont li għalih hemm provvediment fil- ħames sena, u d-diviżjoni tagħha bejn l-Istati Membri ser tkun eżaminata mill-ġdid qabel l- 1 ta’ Lulju 1993. Iżda, l-prezz massimu għal kull Stat Membru għal kull waħda mis- snin tnejn u tlieta tal- kuntratt mhux ser jiddevjaw ’ il fuq minn aktar minn 10 % tal- prezz għall- ewwel sena.
Artikolu 5
Jekk ikun aċċertat matul l-implimentazzjoni tas- sistema li tqum sitwazzjoni, b’ mod partikolari li tikkonċerna d- dispożizzjonijiet finanzjarji, li hi inkonsistenti ma’ l-obbjettivi ta’ din id-Deċiżjoni, il- Kummissjoni għandha tieħu l-miżuri neċessarji bi qbil mal-proċedura ta’ l-Artikolu 42 tad-Deċiżjoni tal- Kunsill 90/424/KEE [7].
Artikolu 6
Din id-Deċiżjoni hi indirizzata lill-Istati Membri.
ta’ l-10 ta’ Frar 1992 li temenda d-Direttiva tal-Kunsill 78/663/KEE li tistabbilixxi kriterji speċifiċi tal-purità għal emulsjonanti, stabbilizzaturi, thickeners u gellingagents għall-użu f’oġġetti ta’ l-ikel
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat id-Direttiva tal-Kunsill 89/107/KEE tal-21 ta’ Diċembru 1988 dwar l-approssimazzjoni tal-liġijiet ta’ l-Istati Membri dwar additivi għall-ikel awtorizzati sabiex jintużaw f’oġġetti ta’ l-ikel maħsuba għall-konsum mill-bniedem [1], u b’mod partikolari l-Artikolu 3(3) tagħha,
Billi kont tenut ta’ l-ispeċifikazzjonijiet kif adottati mill-Codex Alimentarius u sabiex jingħata kas ta’ tekniki ġodda ta’ produzzjoni, huwa meħtieg li tigi emendata d-Direttiva tal-Kunsill 78/663/KEE [2], kif emendata l-aħħar bid-Direttiva tal-Kummissjoni 90/612/KEE [3];
Billi, bi qbil ma’ l-Artikolu 6 tad-Direttiva 89/107/KEE, il-Kumitat Xjentifiku ta’ l-Oġġetti ta’ l-Ikel ġie kkonsultat fuq id-dispożizzjonijiet li aktarx jaffettwaw is-saħħa pubblika;
Billi, il-miżuri li għalihom hemm provvediment f’din id-Direttiva huma konformi ma’ l-opinjoni tal-Kumitat Permanenti dwar Oġġetti ta’ l-Ikel.
ADOTTAT DIN ID-DIRETTIVA:
L-Artikolu 1
L-Anness għad-Direttiva 78/663/KEE huwa hawnhekk emendat kif stabbilit fl-Anness għal din id-Direttiva.
L-Artikolu 2
L-Istati Membri għandħom idaħħlu fis-seħħ il-liġijiet, ir-regolamenti u d-dispożizzjonijiet amministrattivi neċessarji sabiex jikkonformaw ma’ din id-Direttiva sa mhux aktar tard mill-1 ta’ Ġunju 1993, u għandhom jinfurmaw mill-ewwel lill-Kummissjoni b’dan.
Meta l-Istati Membri jadottaw dawn il-miżuri, dawn għandu jkun fihom referenza għal din id-Direttiva jew għandhom ikunu akkompanjati b’referenza bħal din fl-okkażjoni tal-pubblikazzjoni uffiċjali tagħhom. Il-proċedura għal referenza bħal din għandha tiġi adottata mill-Istati Membri.
L-Artikolu 3
Din id-Direttiva hija indirizzata lill-Istati Membri.
li temenda għas-seba’ darba d-Direttiva 67/548/KEE rigward l-approssimazzjoni tal-liġijiet, regolamenti u dispożizzjonijiet amministrattivi dwar il-klassifikazzjoni, l-imballaġġ u l-ittikkettjar ta’ sustanzi perikolużi
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment l-Artikolu 100a tiegħu,
Wara li kkunsidra l-proposta mill-Kummissjoni [1],
B’kooperazzjoni mal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi differenzi bejn il-liġijiet, ir-regolamenti u d-dispożizzjonijiet amministrattivi rigward l-approssimazzjoni tal-liġijiet, regolamenti u dispożizzjonijiet amministrattivi dwar il-klassifikazzjoni, l-imballaġġ u l-ittikkettjar ta’ sustanzi perikolużi u għan-notifika ta’ sustanzi ġodda fl-Istati Membri jistgħu jwasslu għall-ostakoli fil-kummerċ bejn l-Istati Membri u joħolqu kondizzjonijiet mhux ugwali ta’ kompetizzjoni; billi d-differenza bejn dawn il-miżuri fl-Istati Membri għandha impatt dirett fuq il-funzjonament tas-suq intern u ma tiggarantixxix l-istess livell ta’ protezzjoni tas-saħħa pubblika u ta’ l-ambjent;
Billi miżuri għall-approssimazzjoni tad-dispożizzjonijiet ta’ l-Istati Membri li għandhom bħala l-għan tagħhom l-istabbiliment u l-funzjonament tas-suq intern għandhom, fejn jikkonċernaw is-saħħa, is-sigurtà u l-protezzjoni tal-bniedem u ta’ l-ambjent, għandhom jieħdu bħala l-bażi tagħhom livell għoli ta’ protezzjoni;
Billi, biex jitħares il-bniedem u l-ambjent mir-riskji potenzjali li jistgħu jinqalgħu mit-tqegħid fis-suq ta’ sustanzi ġodda, jeħtieġ li jkunu preskritti miżuri xierqa u partikolarment biex ikun emendati u rinfurzati d-dispożizzjonijiet tad-Direttiva tal-Kunsill 67/548/KEE [4], kif l-aħħar emendata bid-Direttiva 90/517/KEE [5];
Billi kull sustanza ġdida mqiegħda fis-suq għandha tkun notifikata lill-awtoritajiet kompetenti permezz ta’ notifika li jkollha ċerta informazzjoni; billi, fil-każ ta’ sustanzi mqiegħda fis-suq f’kwantitajiet ta’ anqas minn tunnellata kull sena kull fabbrikant, jistgħu jitnaqqsu l-ħtiġiet tan-notifika; billi, iżda, meta l-kwantità ta’ sustanza mqiegħda fis-suq taqbeż ċerti limiti, għandu jsir provvediment għal studju addizzjonali;
Billi huwa meħtieġ li jkunu preskritti miżuri biex ikun possibbli li tkun introdotta proċedura ta’ notifika taħt liema notifika magħmula fi Stat Membru wieħed hija għalhekk valida għall-Komunità; billi jista’ jkun utli, fil-każ ta’ sustanzi fabbrikati barra l-Komunità, għall-fabbrikant biex jaħtar rappreżentant esklussiv fil-Komunità għall-iskop ta’ notifika;
Billi, biex jitbassru l-effetti fuq il-bniedem u l-ambjent, huwa konsiljabbli li kull sustanza ġdida li hija notifikata tkun is-soġġett ta’ stima tar-riskji, u billi għandhom ikunu preskritti prinċipji uniformi għall-istima tar-riskju;
Billi huwa, ukoll, importanti li tkun segwita mill-qrib l-evoluzzjoni u l-użu ta’ sustanzi ġodda mqiegħda fis-suq u billi huwa għalhekk meħtieġ li tkun istitwita sistema li tippermetti li jkunu elenkati s-sustanzi kollha ġodda;
Billi l-Kummissjoni, bis-saħħa ta’ l-Artikolu 13(1) 1 tad-Direttiva 67/548/KEE [6], għamlet, skond il-linji ta’ gwida preskritti fid-Deċiżjoni tal-Kummissjoni 81/437/KEE, inventarju ta’ sustanzi fis-suq tal-Komunità sat-18 ta’ Settembru 1981 (EINECS); billi dak l-inventarju kien ippubblikat fil-Ġurnal Uffiċjali tal-Komunitajiet Ewropej [7];
Billi huwa xieraq li jitnaqqas numru minimu ta’ annimali użati għall-finijiet sperimentali, skond id-Direttiva tal-Kunsill 86/69/KEE ta’ l-24 ta’ Novembru 1986 fuq l-approssimazzjoni tal-liġijiet, ir-regolamenti u d-dispożizzjonijiet amministrattivi ta’ l-Istati Membri dwar il-protezzjoni ta’ l-annimali wżati għall-finijiet xjentifiċi oħra [8]; billi għandhom jittieħdu l-miżuri kollha biex tkun evitata d-duplikazzjoni tat-testijiet fuq l-annimali;
Billi d-Direttiva tal-Kunsill 87/18/KEE tat-18 ta’ Diċembru 1986 fuq l-armonizzazzjoni tal-liġijiet, ir-regolamenti u d-dispożizzjonijiet amministrattivi rigward l-applikazzjoni tal-prinċipji ta’ prattika tal-laboratorju tajba u l-verifika ta’ l-applikazzjoni tagħhom għat-testijiet fuq sustanzi kimiċi [9] tispeċifika l-prinċipji tal-Komunità ta’ prattika tajba tal-laboratorju li għandha tkun segwita għat-testijiet fuq il-kimiċi;
Billi, biex jitħeġġeġ il-ħarsien ambjentali u s-saħħa u s-sigurtà tax-xogħol, huwa mixtieq li jkunu disponibbli data fuq is-sigurtà ta’ sustanzi perikolużi għall-utenti professjonali;
Billi għandhom ikunu adottati dispożizzjonijiet fil-livell tal-Komunità fuq il-klassifikazzjoni u l-ittikkettjar tas-sustanzi biex iħeġġu l-protezzjoni tal-popolazzjoni u, partikolarment, tal-ħaddiema li jużawhom;
Billi, biex ikun żgurat livell xieraq ta’ protezzjoni għall-bniedem u l-ambjent, jeħtieġ li jkunu introdotti miżuri għall-imballaġġ u l-ittikkettjar proviżorju ta’ sustanzi perikolużi li ma jidhrux fl-Anness I tad-Direttiva 67/548/KEE; billi, għall-istess raġuni, jeħtieġ li ssir obbligatorja l-indikazzjoni ta’ pariri dwar is-sigurtà;
Billi l-Artikolu 2 tad-Direttiva 67/548 jikklassifika s-sustanzi u l-preparazzjonijiet bħala tossiċi, ta’ ħsara, korrużivi jew irritanti bl-użi ta’ definizzjonijiet ġenerali; billi l-esperjenza wriet li jeħtieġ li din il-klassifikazzjoni tittejjeb; billi jidher xieraq li jkunu provduti kriterji preċiżi għall-klassifikazzjoni; billi, barra dan, l-Artikolu 3 tad-Direttiva jipprovdi għal stima tar-riskju ambjentali, u għalhekk isir meħtieġ li jkunu ennumerati ċerti karatteristiċi u parametri ta’ stima u biex ikun stabbilit programm ta’ test f’fażi;
Billi huwa mixtieq li jiżdied simbolu komuni ta’ perikolu, "perikolu għall-ambjent", biex jidher fuq l-imballaġġ;
Billi n-natura kunfidenzjali ta’ ċerta informazzjoni koperta b’segretezza individwali jew kummerċjali għandha tkun garantita;
Billi l-Istati Membri għandhom ikunu permessi li jieħdu miżuri ta’ salvagwardja, taħt ċerti kondizzjonijiet;
Billi l-Kummissjoni għandha tingħata s-setgħat meħtieġa biex tadatta l-Annessi kollha tad-Direttiva 67/548/KEE għall-progress tekniku,
ADOTTA DIN ID-DIRETTIVA:
Artikolu 1
Id-Direttiva 67/548/KEE hija emendata b’din kif ġej:
(a) in-notifika tas-sustanzi;
(b) l-iskambju ta’ informazzjoni fuq sustanzi notifikati;
(ċ) l-istima ta’ riskju potenzjali lill-bniedem u lill-ambjent ta’ sustanzi notifikati;
2. Din id-Direttiva m’għandhiex tapplika għall-preparazzjonijiet li ġejjin fl-istat lest, intiżi għall-utent finali:
(a) prodotti mediċinali għall-użu tal-bniedem jew veterinarju, kif definiti fid-Direttiva 65/65/KEE [10], kif l-aħħar emendata bid-Direttiva 87/21/KEE [11];
(b) prodotti kosmetiċi definiti bid-Direttiva 76/768/KEE [12], kif l-aħħar emendata bid-Direttiva 86/199/KEE [13];
(ċ) taħlitiet ta’ sustanzi li, fil-forma ta’ skart, huma koperti bid-Direttivi 75/442/KEE [14] u 78/319/KEE [15];
(d) ikel;
(e) għalf ta’ l-annimali;
(f) pestiċidi;
(g) sustanzi radjuattivi kif definiti bid-Direttiva 80/836/KEE [16];
(h) sustanzi jew preparazzjonijiet oħra li jeżistu għalihom proċeduri ta’ notifika jew aptestzzjoni tal-Komunità u li għalihom ħtiġiet huma ekwivalenti għal dawk preskritti f’din id-Direttiva.
Mhux aktar tard minn 12-il xahar min-notifika ta’ din id-Direttiva, il-Kummissjoni, skond il-proċedura preskritta fl-Artikolu 29(4)(a), għandha tistabbilixxi lista ta’ sustanzi u preparazzjonijiet msemmija fuq. Din il-lista għandha tkun ittestjata mill-ġdid perjodikament u riveduta kif meħtieġskond l-istess proċedura.
Barra dan, din id-Direttiva m’għandhiex tapplika għal:
- ġarr ta’ sustanzi perikolużi bil-ferrovija, fit-triq, bil-passaġġi ta’ l-ilma interni, bil-baħar jew bl-ajru,
Artikolu 2
Definizzjonijiet
1. Għall-finijiet ta’ din id-Direttiva:
(a) "sustanzi". tfisser elementi kimiċi u l-komposti tagħhom fi stat naturali jew miksuba b’kull proċess ta’ produzzjoni, inkluż kull addittiv meħtieġ biex tkun preservata l-istabbilità tal-prodotti u kull impurità riżultanti mill-proċess użat, imma bl-esklużjoni ta’ kull solvent li jista’ jkun separat mingħajr ma jaffettwa l-istabbilità tas-sustanza jew ibiddel il-komposizzjoni tagħha;
(b) "preparazzjonijiet". tfisser taħlitiet jew soluzzjonijiet komposti minn żewġ sustanzi jew aktar;
(ċ) "polimeru". tfisser sustanza li tikkonsisti minn molekoli karatterizzati minn sekwenza ta’ tip wieħed jew iżjed ta’ unitajiet ta’ monomeru u tikkomprendi maġġoranza ta’ piż sempliċi ta’ molekoli li jkollhom ta’ l-anqas tliet unitajiet ta’ monomeru li huma marbuta kovalentement ma’ ta’ l-anqas unità oħra ta’ monomeru jew reaġent ieħor u tikkonsisti mill-anqas minn maġġoranza ta’ molekoli ta’ piż sempliċi ta’ l-istess piż molekolari. Dawn il-molekoli għandhom ikunu distribwiti fuq medda ta’ piżijiet molekolari fejn differenzi fil-piż molekolari huma primarjament attribwibbli għal differenzi fin-numru ta’ unitajiet ta’ monomeri. Fil-kuntest ta’ din id-definizzjoni "unità ta’ monomeru". tfisser il-forma b’reazzjoni ta’ monomeru f’polimeru;
(d) "notifika". tfisser id-dokumenti, bl-informazzjoni meħtieġa, preżentata lill-awtorità kompetenti ta’ Stat Membru:
- għal sustanzi maħduma ġewwa l-Komunità, mill-fabbrikant li jqiegħed sustanza jew waħidha jew fi preparazzjoni fis-suq,
(e) "tqegħid fis-suq". ifisser li jkun disponibbli għal terzi. Importazzjoni ġewwa t-territorju tad-dwana tal-Komunità għandha titqies li tkun tqegħid fis-suq għall-finijiet ta’ din id-Direttiva;
(f) "riċerka u żvilupp xjentifiċi". ifisser sperimentazzjoni xjentifika, analiżi jew riċerka kimika magħmula taħt kondizzjonijiet kontrollati; tinkludi d-determinazzjoni ta’ propjetajiet intrinsiċi, prestazzjoni u effikaċja kif ukoll investigazzjoni xjentifika relatata ma’ l-iżvilupp tal-prodott;
(g) "riċerka u żvilupp ta’ orjentament tal-proċess". ifisser aktar żvilupp ta’ sustanza li matulu testijiet ta’ impjant pilota jew ta’ produzzjoni huma użati biex ikunu ttestjati l-oqsma ta’ applikazzjoni tas-sustanza;
(h) "EINECS". tfisser l-Inventarju Ewropew ta’ Sustanzi Kummerċjali Eżistenti. Dan l-inventarju għandu l-lista definittiva tas-sustanzi kollha kkunsidrati li huma fis-suq tal-Komunità fit-18 ta’ Settembru 1981.
2. Li ġejjin huma "perikolużi". fit-tifsira ta’ din id-Direttiva:
(a) sustanzi u perparazzjonijiet splussivi: solidi, likwidi, sustanzi pastużi jew ġelatinużi u preparazzjonijiet li jistgħu jirreaġixxu wkoll eksotermikament mingħajr ossiġenu atmosferiku u għalhekk jevolvu gassijiet ta’ malajr, u li, taħt kondizzjonijiet definiti ta’ test, jisplodu, jiddeflagraw malajr jew mat-tisħin jisplodu meta magħluqa parzjalment;
(b) sustanzi u preparazzjonijiet li jossidaw: sustanzi u preparazzjonijiet li jagħtu lok għal reazzjoni eksotermika għolja f’kuntatt ma’ sustanzi oħra, partikolarment sustanzi fjammabbli;
(ċ) sustanzi u preparazzjonijiet li jieħdu n-nar malajr ħafna: sustanzi likwidi u preparazzjonijiet li għandhom flash-point baxxa ħafna u punt ta’ togħlija baxx u sustanzi u preparazzjonijiet li huma fjammabbli f’kuntatt mat-temperatura u l-pressjoni ta’ l-arja ambjentali;
(d) sustanzi u preparazzjonijiet li jieħdu n-nar malajr ħafna:
- sustanzi u preparazzjonijiet li jistgħu isiru jaħarqu u finalment jaqbdu n-nar f’kuntatt ma’ l-arja f’temperatura ambjentali mingħajr xi applikazzjoni ta’ enerġija, jew
- sustanzi u preparazzjonijiet solidi li jistgħu jsiru jaħarqu u fl-aħħar jieħdu n-nar f’kuntatt ma’ l-arja f’temperatura ambjentali mingħajr l-applikazzjoni ta’ enerġija, jew
- sostanzi u preparazzjonijiet likwidi bi flas- point baxx ħafna, jew
- sustanzi jew preparazzjonijiet solidi li f’kuntatt ma’ l-ilma jew arja umda, jevolvu gassijiet fjammabbli ħafna f’kwantitajiet perikolużi;
(e) sustanzi u preparazzjonijiet fjammabbli: sustanzi u preparazzjonijiet likwidi li għandhom flash-point baxx;
(f) sustanzi u preparazzjonijiet tossiċi ħafna: sustanzi u preparazzjonijietli f’kwantitajiet baxxi ħafna jikkawżaw il-mewt jew il-ħsara akuta jew kronika meta inalati, miblugħa jew assorbiti mill-ġilda;
(g) sustanzi u preparazzjonijiet tossiċi: sustanzi u preparazzjonijiet li f’kwantitajiet baxxi jikkawżaw il-mewt jew ħsara akuta jew kronika lis-saħħa meta inalati, miblugħa jew assorbiti mill-ġilda.
(h) sustanzi u preparazzjonijiet li jikkawżaw ħsara: sustanzi u preparazzjonijiet li jistgħu jikkawżaw il-mewt jew ħsara akuta jew kronika lis-saħħa meta jinxtammu, miblugħa jew assorbiti mill-ġilda.
(i) sustanzi jew preparazzjonijiet korrużivi: sustanzi jew preparazzjonijiet li jistgħu, f’kuntatt ma’ tessuti ħajjin, jeqirduhom;
(j) sustanzi jew preparazzjonijiet irritanti: sustanzi jew preparazzjonijiet mhux korrużivi li, permezz ta’ kuntatt immedjat, fit-tul jew ripetut mal-ġilda jew il-membrana mukuża jistgħu jikkawżaw infjammazzjoni;
(k) sustanzi jew preparazzjonijiet sensitizzanti: sustanzi jew preparazzjonijiet li, jekk jinxtammu jew jekk jippenetraw fil-ġilda, huma kapaċi li jikkawżaw reazzjoni ta’ ipersensitizzazzjoni b’tali mod li esposizzjoni ulterjuri għas-sustanza jew preparazzjoni, jkunu prodotti effetti ħżiena karatteristiċi;
(l) sustanzi jew preparazzjonijiet kanċeroġeni: sustanzi jew preparazzjonijiet li, jekk jinxtammu jew inġeriti jew jekk jippenetraw il-ġilda, jistgħu jinduċu l-kanċer jew l-inċidenza tiegħu;
(m) sustanzi jew preparazzjonijiet mutaġeniċi: sustanzi jew preparazzjonijiet li, jekk jinxtammu jew inġeriti jew jekk jippenetraw il-ġilda, jistgħu jinduċu difetti ġenetiċi ereditarji jew żieda fl-inċidenza;
(n) sustanzi jew preparazzjonijiet li huma tossiċi għar-riproduzzjoni: sustanzi jew preparazzjonijiet li, jekk inalati jew inġeriti jew jekk jippenetraw il-ġilda jistgħu jipproduċu, jew iżidu l-inċidenza ta’, effetti mhux ereditarji ħżiena fit-tfal u/jew ħsara fil-funzjonijiet jew kapaċità riproduttiva tar-raġel jew mara;
(o) sustanzi jew preparazzjonijiet li huma perikolużi għall-ambjent: sustanzi jew preparazzjonijiet li, jekk kellhom jidhlu fl-ambjent, jippreżentaw jew jistgħu jippreżentaw perikolu immedjat jew pospost ta’ komponent wieħed jew iżjed mill-ambjent.
Artikolu 3
Ittestjar u stima tal-propjetajiet tas-sustanzi
1. Testijiet fuq kimiċi magħmula fil-qafas ta’ din id-Direttiva għandhom bħala prinċipju ġenerali isiru skond il-metodi preskritti fl-Anness V. Il-propjetajiet fiżiċi u kimiċi tas-sustanzi għandhom ikunu determinati skond il-metodi speċifikati fl-Anness V. A; it-tossiċità tagħhom għandha tkun determinata skond il-metodi speċifikati fl-Anness V. B u l-ekotossiċità skond il-metodi speċifikati fl-Anness V.Ċ.
Iżda, għal xi sustanzi fl-EINECS huwa possibbli li d-data tat-test jeżistu li kienu ġenerati b’metod li m’humiex dawk preskritti fl-Anness V. L-adekwatezza ta’ din id-data għall-finijiet tal-klassifikazzjoni u l-ittikkettjar u l-bżonn biex isiru testijiet ġodda skond l-Anness V għandhom ikunu deċiżi fuq bażi każ b’każ waqt li jqisu fost fatturi oħra l-bżonn biex jimminimizzaw it-testijiet fuq annimali vertebrati.
Testijiet tal-laboratorju għandhom isiru skond il-prinċipji tal-prattika tajba tal-laboratorju provduti fid-Diretiva 87/18/KEE u bid-diposizzjonijiet tad-Direttiva 86/609/KEE.
2. Ir-riskju reali jew potenzjali lill-bniedem u l-ambjent għandu ikun stmat fuq il-bażi tal-prinċipji adottati, sat-30 ta’ April 1993, skond il-proċedura preskritta fl-Artikolu 29(4)(b). Dawn il-prinċipji għandhom ikunu regolarment riveduti u, fejn xieraq, rivisti skond l-istess proċedura.
Artikolu 4
Klassifikazzjoni
1. Is-sustanzi għandhom ikunu klassifikati fuq il-bażi tal-propjetajiet intrinsiċi tagħom skond il-kategoriji preskritti fl-Artikolu 2(2). Fil-klassifikazzjoni tas-sustanzi, għandhom jitqiesu l-impuritajiet safejn il-konċentrazzjoni(jiet) ta’ din taqbeż il-limiti tal-konċentrazzjonijiet speċifikati fil-paragrafu 4 ta’ dan l-Artikolu u fl-Artikolu 3 tad-Direttiva 88/39/KEE.
2. Il-prinċipji ġenerali tal-klassifikazzjoni u l-ittikkettjar tas-sustanzi u preparazzjonijiet għandhom ikunu applikati skond il-kriterji fl-Anness VI [17], ħlief meta ħtiġiet kuntrarji għall-preparazzjonijiet perikolużi huma speċifikati f’Direttivi separati.
L-Anness I [18] għandu l-lista ta’ sustanzi klassifikati skond il-prinċipji delineati fil-paragrafi 1 u 2, flimkien mal-klassifikazzjoni armonizzata u l-ittikkettjar tagħhom. Id-deċiżjoni biex sustanza titqiegħed fl-Anness I flimkien mal-klassifikazzjoni u l-ittikkettjar armonizzati għandha tittieħed skond il-proċedura preskritta fl-Artikolu 29.
Artikolu 5
Dmirijiet ta’ l-Istati Membri
1. Mingħajr preġudizzju għall-Artikolu 13, l-Istati Membri għandhom jieħdu l-miżuri meħtieġa kollha biex jiżguraw li sustanzi ma jistgħux jitqiegħdu fis-suq waħedhom jew fi preparazzjonijiet sakemm ma jkunux ġew:
- notifikati lill-awtorità kompetenti ta’ wieħed mill-Istati Membri skond din id-Direttiva,
- pakkeġġati u ttikkettjati skond l-Artikoli 22 sa 25 u l-kriterji fl-Anness VI, u skond ir-riżultati tat-testijiet provduti fl-Anness VII u VII, ħlief fil-każ ta’ preparazzjonijiet fejn jeżistu dispożizzjonijiet f’Direttivi oħra.
Barra dan, l-Istati Membri għandhom jieħdu l-miżuri kollha meħtieġa biex jiżguraw li d-dispożizzjonijiet dwar il-folji tad-data tas-sigurtà kif preskritti fl-Artikolu 27 huma mħarsa.
2. Il-miżuri msemmija fit-tieni inċiż tal-paragrafu 1 għandhom japplikaw sakemm is-sustanza hija elenkata fl-Anness I jew sakemm deċiżjoni biex ma tkunx elenkata tkun ittieħdet skond il-proċedura preskritta fl-Artikolu 29.
Artikolu 6
Obbligu biex isiru l-investigazzjonijiet
Fabbrikanti, distibuturi u importaturi ta’ sustanzi perikolużi li jidhru fl-EINECS imma li għadhom ma ġewx introdotti fl-Anness I għandhom ikunu obbligati li jagħmlu investigazzjoni biex isiru jafu d-data rilevanti u aċċessibbli li teżisti dwar il-propjetajiet ta’ dawn is-sustanzi. Fuq il-bażi ta’ din l-informazzjoni, għandhom jimballaw u jittikkettjaw proviżorjament dawn is-sustanzi skond ir-regoli preskritti fl-Artikoli 22 sa 25 u l-kriterji fl-Anness VI.
Artikolu 7
Notifika sħiħa
1. Mingħajr preġudizzju għall-Artikoli 1(2), 8 (1), 13 u 16 (1), kull notifikant ta’ sustanza għandu jenħtieġ li jibgħat lill-awtorità kompetenti msemmija fl-Artikolu 16(1) ta’ l-Istati Membri fejn is-sustanza hija manifatturata, jew fil-każ ta’ fabbrikant li jinsab barra ‘l Komunità, l-Istat Membru fejn n-notifikant jinsab, notifika li tinkludi:
- dossier tekniku li jagħti l-informazzjoni meħtieġa għall-valutazzjoni tar-riskji prevedibbli, kemm jekk immedjati jew posposti, li s-sustanza tista’ tfisser għall-bniedem u l-ambjent, u li għandha d-data kollha rilevanti għal dan l-iskop. Bħala minimu, id-dossier għandu jkollu l-informazzjoni u r-riżultati ta’ l-istudji msemmija fl-Anness VII. A, flimkien ma deskrizzjoni sħiħa u dettaljata ta’ l-istudji magħmula u tal-metodi wżati bħala referenza bibljografika għalihom,
- dikjarazzjoni dwar l-effetti sfavorevoli tas-sustanza fir-rigward ta’ l-użi varji prevedibbli.
- il-klassifikazzjoni u l-ittikkettjar propost tas-sostanza skond din id-Direttiva,
- fil-każ ta’ sustanzi perikolużi biss, proposta għal folja tad-data tas-sigurtà kif provdut fl-Artikolu 27,
- fil-każ ta’ fabbrikant li qiegħed barra l-Komunità, in-notifikant għandu, skond l-Artikolu 2(1)(d), tieni inċiż, jinkludi, jekk xieraq, prospett mill-fabbrikant fis-sens li, għall-iskop li tintbagħat notifika għas-sustanza in kwistjoni, ikun indikat bħala r-rappreżentant waħdieni tal-fabbrikant,
- jekk ikun hekk mixtieq, prospett min-notifikant li jitlob, fuq bażi raġonata, li n-notifika tkun eżentata mid-dispożizzjonijiet ta’ l-Artikolu 15(2) għall-perjodu massimu li fl-ebda każ m’għandu jaqbeż sena mid-data tan-notifika.
Barra l-informazzjoni msemmija ‘l fuq, in-notifikant għandu jipprovdi wkoll lill-awtorità bi stima preliminari tar-riskji, li jkun għamel skond il-prinċipji preskritti fl-Artikolu 3(2).
2. Mingħajr preġudizzju għall-Artikolu 14, kull notifikant ta’ sustanza diġà notifikata għandha tinforma lill-awtorità kompetenti:
- meta l-kwalità tas-sustanza mqiegħda fis-suq tilħaq 10 tunellati kull sena kull fabbrikant jew meta l-kwantità totali mqiegħda fis-suq tilħaq il-50 tunellata kull fabbrikant; f’dan il-każ, l-awtorità kompetenti teħtieġ xi wħud minn jew t-testijiet/studji addizzjonali kollha preskritti fl-Anness VIII, livell 1, li għandhom isiru f’terminu li għandha tiddetermina,
- meta l-kwantità tas-sustanza mqiegħda fis-suq tilħaq 100 tunnellata kull sena kull manifattur jew meta l-kwantità totali mqiegħda fis-suq tilħaq 500 tunnellata kull fabbrikant; f’dan il-każ, l-awtorità kompetenti għandha teħtieġ li t-testijiet/studji addizzjonali preskritti fl-Anness VIII, livell 1, għandhom isiru f’terminu ta’ żmien li għandha tiddetermina, sakemm in-notifikant jista’ jagħti raġuni tajba għaliex test/studju partikolari m’humiex xierqa jew test/studju xjentifiċi alternattivi ikunu aħjar,
- meta l-kwantità ta’ sustanza mqiegħda fis-suq tilħaq 1000 tunnellata kull sena kull fabbrikant jew meta l-kwantità totali mqiegħda fis-suq tilħaq 5000 tunnellata kull fabbrikant; f’dan il-każ, l-awtorità kompetenti għandha tfassal programm ta’ testijiet/studji skond l-Anness VIII, livell 2, li għandha ssir min-notifikant f’terminu ta’ żmien li l-awtorità kompetenti għandha tiddetermina.
3. Meta ssir test addizzjonali jew skond il-ħtiġiet tal-paragrafu 2 jew volontarjament, in-notifikant għandu jipprovdi lill-awtorità kompetenti bir-riżultati ta’ l-istudji magħmula.
Artikolu 8
Ħtiġiet mnaqqsa ta’ notifika għal sustanzi mqiegħda fis-suq fi kwantitajiet ta’ anqas minn tunnellata kull sena kull fabbrikant
1. Mingħajr preġudizzju għall-Artikoli 1(2), 13 (1) u 16 (1), kull notifikant li qed jaħseb li jqiegħed sustanza fis-suq tal-Komunità f’kwantitajiet ta’ anqas minn tunnellata kull sena kull manifattur għandu jenħtieġ li jibgħat lill-awtorità kompetenti msemmija fl-Artikolu 16(1) ta’ l-Istat Membru fejn hija prodotta s-sustanza, jew fil-każ ta’ fabbrikant li jinsab ‘il barra mill-Komunità, l-Istat Membru fejn in-notifikant jinsab stabbilit, notifika li tinkludi:
- dossier tekniku li jagħti l-informazzjoni meħtieġa għall-valutazzjoni tar-riskji prevedibbli, kemm jekk immedjati jew posposti, li s-sustanza tista’ tfisser għall-bniedem u għall-ambjent, u li jkollu d-data kollha rilevanti disponibbli għal dan l-iskop. Bħala minimu, id-dossier għandu jkollu l-informazzjoni u r-riżultati ta’ l-istudji msemmija fl-Anness VII.B, flimkien ma’ deskrizzjoni sħiħa u dettaljata ta’ l-istudji magħmula u tal-metodi użati jew referenza bibljografika għalihom jekk l-Istat Membru fejn issir in-notifika jeħtieġ hekk,
- l-informazzjoni kollha l-oħra msemmija fl-Artikolu 7(1).
2. Meta l-kwantitajiet li għandhom jitqiegħdu fis-suq huma taħt 100 kg kull sena kull fabbrikant in-notifikant jista’, mingħajr preġudizzju għall-Artikolu 16(1), jirrestrinġi l-informazzjoni fid-dossier tekniku tan-notifika msemmija fuq għal dak provdut fl-Anness VII.Ċ.
3. Fil-każ ta’ notifikant li ssottometta dossier ta’ notifika mnaqqsa skond il-paragrafu 2, għandu, qabel ma l-kwantità tas-sustanza mqiegħda fis-suq tilħaq 100 kg kull sena kull fabbrikant jew qabel il-kwantità mqiegħda fis-suq tilħaq 500 kg kull fabbrikant, jipprovdi lill-awtorità kompetenti b’informazzjoni addizzjonali meħtieġa biex ikun kompletat id-dossier tekniku għal-livell ta’ l-Anness VII.B.
4. B’mod simili, meta notifikant ikun bagħat dossier b’notifika mnaqqsa skond il-paragrafu 1 għandu, qabel ma l-kwantità tas-sustanza mqiegħda fis-suq tilħaq tunnellata kull sena kull fabbrikant, jew qabel il-kwantità totali mqiegħda fis-suq tilħaq 5 tunnellati kull fabbrikant, jibgħat notifika sħiħa skond il-ħtiġiet ta’ l-Artikolu 7.
5. Is-sustanzi notifikati skond il-paragrafi 1 u 2 għandhom, safejn in-notifikant jista’ raġonevolment ikun mistenni li jkun jaf bil-propjetajiet perikolużi tagħhom, ikunu imballati u ttikkettjati skond ir-regoli preskritti fl-Artikoli 22 sa 25 u bil-kriterji imposti fl-Anness VI. Meta għadu mhux possibbli li jkunu ttikkettjati skond il-prinċipji miġjuba fl-Artikolu 23, it-tikketta għandha jkollha, flimkien mat-tikketta li tiġi mit-testijiet li jkunu saru diġà, it-twissija "Attenzjoni - sustanza għadha mhux ittestjata għal kollox"..
Artikolu 9
Sustanzi notifikati diġà (regola ta’ l-għaxar snin)
Notifikant m’għandux għalfejn jagħti l-informazzjoni meħtieġa taħt l-Artikoli 7 u 8 għad-dossiers tekniċi fl-Annessi VII.A, VII. B, VII. Ċ u VII. D bl-eċċezzjoni tal-paragrafi 1 u 2 tagħhom, jekk id-data kienu oriġinarjament mibgħuta mil-anqas 10 snin qabel.
Artikolu 10
Tqegħid ta’ sustanzi notifikati fis-suq
1. Sustanzi notifikati taħt l-Artikolu 7, jistgħu, fin-nuqqas ta’ kull indikazzjoni għall-kuntrarju mill-awtorità kompetenti, jitqiegħdu fis-suq mhux qabel 60 ġurnata wara li l-awtorità tirċievi dossier skond il-ħtiġiet ta’ din id-Direttiva.
Jekk l-awtorità kompetenti tikkonsidra li d-dossier mhux skond id-Direttiva u tagħti parir lin-notifikant b’daqshekk, kif provdut fl-Artikolu 16(2), is-sustanza tista’ titqiegħed fis-suq biss wara 60 jum minn meta l-awtorità tirċievi l-informazzjoni meħtieġa biex iġġib in-notifika f’konformità mad-Direttiva.
2. Sustanzi notifikati taħt l-Artikoli 8(1) jew (2) jistgħu, fin-nuqqas ta’ kull indikazzjoni għal kuntrarju mill-awtorità kompetenti, jitqiegħdu fis-suq mhux qabel 30 ġurnata wara li l-awtorità tkun irċeviet dossier skond il-ħtiġiet ta’ din id-Direttiva.
Jekk l-awtorità kompetenti tikkonsidra li d-dossier mhux skond id-Direttiva u tgħarraf lin-notifikant b’hekk, kif provdut fl-Artikolu 16(3), is-sustanza tista’ titqiegħed fis-suq 30 jum biss wara li l-awtorità tkun irċeviet l-informazzjoni meħtieġa biex iġġib in-notifika f’konformità mad-Direttiva. Iżda, jekk in-notifikant ikun irċieva notifika skond l-Artikolu 16(3) li d-dossier kien aċċettat, is-sustanza tista’ titqiegħed fis-suq mhux qabel 15-il jum wara li l-awtorità kompetenti tkun irċeviet id-dossier.
Artikolu 11
Sustanzi manifatturati barra l-Komunità
Meta, għal sustanzi manifatturati barra l-Komunità, teżisti aktar minn notifika waħda għal sustanza manifatturata mill-istess fabbrikant, it-tunnellaġġi kumulattivi ta’ kull sena mqiegħda fis-suq tal-Komunità għandhom ikunu determinati mill-Kummissjoni u mill-awtoritajiet nazzjonali fuq il-bażi ta’ l-informazzjoni mogħtija taħt l-Artikoli 7(1), 8 (1) u 14. L-obbligu li jsiru testijiet supplimentari skond l-Artikolu 7(2) jaqa’ fuq in-notifikanti kollha.
Artikolu 12
Polimeri
Għall-polimeri, id-dispożizzjonijiet speċifiċi dwar id-dossiers tekniċi li jkun hemm fin-notifiki u msemmija fl-Artikoli 7(1) u 8 (1) għandhom ikunu preskritti fl-Anness VII, fil-forma ta’ l-Anness VII. D, skond il-proċedura msemmija fl-Artikolu 29(4)(b).
Artikolu 13
Eżenzjonijiet
1. Is-sustanzi li ġejjin għandhom ikunu eżenti mid-dispożizzjonijiet ta’ l-Artikoli 7, 8, 14 u 15:
- sustanzi li jidhru fuq l-inventarju EINECS,
- addittivi u sustanzi għall-użu esklussiv fl-għalf ta’ l-annimali kif kopert bid-Direttivi 70/524/KEE u 82/471/KEE [19],
- sustanzi użati esklusivament bħala addittivi fl-ikel, kif kopert bid-Direttiva 89/107/KEE [20], u sustanzi użati esklussivament bħala sustanzi li jagħtu t-togħma fl-oġġetti ta’ l-ikel u li huma koperti bid-Direttiva 88/388/KEE,
- ingredjenti attivi użati esklussivament fil-prodotti mediċinali msemmija fl-Artikolu 1(2)(a). Dan ma jinkludix kimiċi intermedji,
- sustanzi għall-użu esklussiv f’setturi oħra tal-prodott għal liema jeżistu proċeduri għan-notifika jew approvazzjoni u li għal liema l-ħtiġiet għas-sottomissjoni tad-data huma ekwivalenti għal dawk preskritti f’din id-Direttiva. Mhux aktar tard minn 12-il xahar wara n-notifika ta’ din id-Direttiva, il-Kummissjoni skond il-proċedura preskritta fl-Artikolu 29(4)(a), għandha tistabbilixxi lista ta’ din il-leġislazzjoni tal-Komunità. Din il-lista għandha tkun ri-testjata perjodikament u, kif meħtieġ, riveduta skond l-imsemmija proċedura.
2. Is-sustanzi elenkati hawn taħt għandhom ikunu kkunsidrati bħala li kienu notifikati fit-tifsira ta’ din id-Direttiva meta jitħarsu l-kondizzjonijiet li ġejjin:
- polimeri, bl-eċċezzjoni ta’ dawk li jkollhom f’forma kombinata 2 % jew iżjed ta’ xi sustanza li m’hix fl-EINECS,
- sustanzi mqiegħda fis-suq f’kwantitajiet ta’ anqas minn 10 kg kull sena kull fabbrikant, sakemm il-fabbrikant/importatur jissodisfaw il-kondizzjonijiet kollha imposti mill-Istati Membri meta s-sustanza titqiegħed fis-suq. Dawn il-kondizzjonijiet m’għandhomx jaqbżu l-informazzjoni provduta fl-Anness VII.Ċ, punti 1 u 2,
- sustanzi mqiegħda fis-suq f’kwantitajiet limitati, u f’kull każ ma jaqbżux 100 kg kull fabbrikant kull sena, u maħsubin biss għall-finijiet ta’ riċerka u żvilupp xjentifiku magħmula taħt kondizzjonijiet kontrollati.
Kull fabbrikant jew importatur li juża din l-eżenzjoni għandu jżomm rekords miktuba li jkollhom l-identità tas-sustanza, data ta’ l-ittikkettjar, kwantitajiet u lista ta’ klijenti; din l-informazzjoni għandha tkun disponibbli fuq talba lill-awtoritajiet kompetenti ta’ kull Stat Membru fejn isiru l-manifattura, l-importazzjoni jew ir-riċerka jew l-iżvilupp xjentifiku,
- sustanzi mqiegħda fis-suq għall-iskopijiet ta’ żvilupp u riċerka orjentati għall-proċess b’numru limitat ta’ klienti reġistrati fi kwantitajiet li huma limitati għall-iskop ta’ riċerka u żvilupp orjentati għall-proċess. Dawn is-sustanzi għandhom jikkwalifikaw għal eżenzjoni għall-perjodu ta’ sena sakemm il-fabbrikant jew l-importatur jikkomunikaw l-identità tagħhom, id-data fuq l-ittikkettjar, il-kwantità, il-ġustifikazzjoni għall-kwantità u l-lista ta’ klijenti u l-programm tar-riċerka u l-iżvilupp lill-awtoritajiet kompetenti ta’ kull Stat Membru fejn il-manifattura, l-importazzjoni jew ir-riċerka u l-iżvilupp orjentati għall-proċess iseħħu u jikkonformaw ma’ kull kondizzjoni imposta minn dawn l-awtoritajiet jew l-Istati Membri fuq din ir-riċerka u l-iżvilupp. Il-kondizzjonijiet imposti mill-Istati Membri jistgħu jinkludu informazzjoni li ma taqbiżx dik provduta fl-Artikolu 8. Wara sena, dawn is-sustanzi għandhom normalment ikunu suġġetti għan-notifika. Il-fabbrikant jew l-importatur għandhom jagħtu wkoll assigurazzjoni li s-sustanza jew il-preparazzjoni fejn hija inkorporata titqandel biss mill-persunal tal-klijenti f’kondizzjonijiet kontrollati u ma jkunux disponibbli għall-pubbliku ġenerali f’kull żmien jew waħedha jew fi preparazzjoni. Barra dan, jekk l-awtorità kompetenti tikkunsidra li jista’ jeżisti riskju mhux aċċettabbli għall-bniedem u għall-ambjent, tista’ testendi r-restrizzjoni msemmija fuq biex tinkludi kull prodott li jkollu s-sustanzi ġodda li kienu prodotti matul ir-riċerka u l-iżvilupp orjentati għall-proċess.
Il-perjodu ta’ sena ta’ eżenzjoni msemmi fuq jista’ f’ċirkostanzi eċċezzjonali ikun estiż għall-sena oħra jekk in-notifikant jista’ juri, għas-sodisfazzjoni ta’ l-awtoritajeit kompetenti, li din l-estenzjoni hija ġustifikata.
3. Is-sustanzi msemmija fil-paragrafu 2 għandhom, safejn il-fabrikant jista’ raġonevolment ikun mistenni li jkun jaf bil-propjetajiet perikolużi tagħhom, ikunu imballati u ittikkettjati proviżorjament mill-fabbrikant jew ir-rappreżentant tiegħu skond ir-regoli preskritti fl-Artikoli 22 sa 25 u bil-kriterji imposti fl-Anness VI.
Jekk mhux possibbli li s-sustanzi ikunu tikkettjati kompletament, u skond il-prinċipji miġjuba fl-Artikolu 23, minħabba r-riżultati tat-testijiet provduti fl-Anness VII. A m’humiex kollha disponibbli, it-tikketta għandha jkollha, flimkien mat-tikketta li jiġu mit-testijiet li saru diġà, it-twissija "Attenzjoni - sustanza għadha mhux ittestjata għal kollox"..
Artikolu 14
Informazzjoni ta’ aġġornament
1. Kull notifikant ta’ sustanza diġà notifikata skond l-Artikoli 7(1) jew 8 (1) għandu jkun responsabbli fuq l-inizjattiva tiegħu stess biex jinforma bil-miktub lill-awtorità kompetenti li tkun ntbagħtetilha n-notifika inizjali ta’:
- tibdiliet fil-kwantitajiet annwali jew totali mqiegħda fis-suq tal-Komunità minnu jew, fil-każ ta’ sustanza manifatturata barra l-Komunità li għaliha n-notifikant ġie indikat bħala r-rappreżentant waħdeni, minnu u/jew oħrajn,
- għarfien ġdid ta’ l-effetti tas-sustanza fuq il-bniedem u/jew l-ambjent li dwaru jista’ jkun raġonevolment mistenni li sar jaf,
- użi ġodda li għalihom is-sustanza hija mqiegħda fis-suq li dwarhom jista’ jkun raġonevolment mistenni li sar jaf,
- kull bidla fil-komposizzjoni tas-sustanzi kif mogħtija fl-Anness VII.A, B jew Ċ, taqsima 1.3,
- kull bidla fl-istatus tiegħu (fabbrikant jew importatur).
2. Kull importatur ta’ sustanza prodotta mill-fabbrikant stabbilit barra l-Komunità li jimporta s-sustanza fil-qafas ta’ notifika mibgħuta qabel minn rappreżentant waħdieni skond l-Artikolu 2(1)(d) għandu jenħtieġ li jiżgura li r-rappreżentant waħdieni huwa provdut b’informazzjoni aġġornata dwar il-kwantitajiet tas-sustanza introdotta minnu fis-suq tal-Komunità.
Artikolu 15
Notifika mill-ġdid ta’ l-istess sustanza u l-evitar ta’ Testijiet duplikati fuq annmali vertebrati
1. Fil-każ ta’ sustanza li kienet diġà notifikata skond l-Artikoli 7(1) jew 8(1), l-awtorità kompetenti tista’ taqbel li n-notifikant sussegwenti ta’ dik is-sustanza tista’, għall-finijiet tat-taqsimiet 3, 4 u 5 ta’ l-Anness VI. A u B u taqsimiet 3 u 4 ta’ l-Anness VIII. Ċ, jirriferi għar-riżultati tat-testijiet/studji mibgħuta mill-ewwel notifikant, safejn in-notifikant sussegwenti jista’ jipprovdi evidenza li s-sustanza rinotifikata hija l-istess bħal dik notifikata qabel, inkluż il-grad ta’ purità u n-natura ta’ l-impuritajiet. L-ewwel notifikant għandu juri l-ftehim tiegħu bil-miktub għar-referenza tar-riżultati tat-testijiet/studji li jkun bagħat qabel ma tista’ ssir dik ir-referenza.
2. Qabel ma jsir it-test fuq animali vertebrati għall-iskop tas-sottomissjoni tan-notifika skond l-Artikolu 7(1) jew 8 (1), u mingħajr preġudizzju għall-paragrafu 1, notifikanti prospettivi għandhom jitolbu lill-awtoritajiet kompetenti ta’ l-Istat Membri fejn ikunu qed jaħsbu li jinnotifikaw sussegwentement; biex:
(a) kemm jekk is-sustanza li beħsiebhom jinnotifikaw jew le kienet notifikata diġà; u
(b) l-isem u l-indirizz ta’ l-ewwel notifikant.
(a) l-awtorità kompetenti li tirċievi t-talba hija sodisfatta li n-notifikant prospettiv għandu l-intenzjoni li jqiegħed sustanza fis-suq fil-kwantitajiet msemmija; u
(b) is-sustanza kienet notifikata qabel; u
(ċ) l-ewwel notifikant ma talabx u m’ngħatax eżenzjoni temporanja mid-disposizzjonijet ta’ dan l-Artikolu,
3. Notifikant ta’ l-istess sustanza li ftehmu li jaqsmu l-informazzjoni biex jevitaw id-duplikazzjoni tat-testijiet fuq annimali vertebrati.
3. Notifikanti ta’ l-istess sustanza li ftehmu li jaqsmu l-informazzjoni dwar l-Anness VII skond il-paragrafi 1 u 2 għandhom jieħdu l-passi kollha meħtieġa biex jilħqu ftehim fuq l-iskambju ta’ informazzjoni li jiġi mit-testijiet fuq animali vertebrati mibgħuta skond l-Artikolu 7(2).
4. Jekk, minkejja id-dispożizzjonijiet tal-paragrafi 2 u 3, notifikanti u notifikanti prospettivi ta’ l-istess sustanza ma jkunux jistgħu xorta jilħqu ftehim fuq il-bdil tad-data, l-Istati Membri jistgħu, għan-notifikanti u notifikanti prospettivi li jinsabu ġewwa t-territorju tagħhom, jintroduċu miżuri nazzjonali li jobbligaw in-notifikanti u notifikanti prospettivi li jaqsmu d-data biex tkun evitata d-duplikazzjoni tat-testijiet fuq annimali vertebrati u jkunu determinati kemm il-proċedura għall-użu ta’ l-informazzjoni, inkluż ir-regolamenti fuq l-eżenzjoni temporanja msemmija fl-aħħar inċiż ta’ l-Artikolu 7(1) kif ukoll l-bilanċ raġonevoli ta’ l-interessi tal-partijiet konċernati.
Artikolu 16
Drittijiet u dmirijiet ta’ l-awtoritajiet
1. L-Istati Membri għandhom jaħtru l-awtorità jew l-awtoritajiet kompetenti responsabbli biex jirċievu l-informazzjoni provduta fl-Artikoli 7 sa 14 u jeżaminaw il-konformità tagħha mal-ħtiġiet ta’ din id-Direttiva.
Barra dan, jekk jista’ jintwera li huwa meħtieġ għall-valutazzjoni tar-riskju li tista’ tkun kawżata minn sustanza, l-awtoritajiet kompetenti jistgħu jitolbu aktar informazzjoni, testijiet ta’ verifika u/jew konfermatorji dwar is-sustanzi jew il-prodotti tat-trasformazzjoni tagħhom, li ġew notifikati jew li rċevew informazzjoni dwarhom taħt din id-Direttiva; dan jista’ jinkludi wkoll it-talba għal kull informazzjoni msemmija fl-Anness VIII aktar qabel minn dak provdut fl-Artikolu 7(2).
Barra dan, l-awtoritajiet kompetenti jistgħu:
- jagħmlu din il-kampjunatura kif meħtieġ għall-finijiet ta’ kontroll,
- jeħtieġu n-notifikant li jipprovdi dawk il-kwantitajiet tas-sustanza notifikata li jqis meħtieġ biex isiru t-testijiet tal-verifika,
- jieħdu l-miżuri xierqa dwar l-użu sigur ta’ sustanza sakemm ikunu introdotti d-dispożizzjonijiet tal-Komunità.
Fil-każ ta’ sustanzi notifikati skond l-Artikoli 7(1) u 8 (1) u (2), l-awtorità kompetenti li rċeviet n-notifika għandha tagħmel stima tar-riskji skond il-prinċipji ġenerali preskritti fl-Artikolu 3(2). L-istima għandha tinkludi rakkomandazzjonijiet fuq il-metodi l-aktar xierqa għal test tas-sustanza u, fejn xieraq, tinkludi wkoll rakkomandazzjonijiet fuq miżuri li għandhom jippermettu r-riskju għall-bniedem u l-ambjent fir-rigward tal-marketing tas-sustanza li għandha titnaqqas. Din l-istima għandha tkun aġġornata minn żmien għal żmien fid-dawl ta’ informazzjoni addizzjonali provduta taħt dan l-Artikolu jew l-Artikoli 7(2), 8 (3) u 14 (1).
2. Fil-każ ta’ notifiki mibgħuta skond l-Artikolu 7, f’perjodu ta’ 60 jum wara li tkun irċevuta n-notifika, l-awtorità għandha tinforma n-notifikant bil-miktub dwar jekk in-notifika kienet, jew ma kienetx, aċċettata bħala li hija skond din id-Direttiva.
Jekk id-dossier huwa aċċettat, l-awtorità għandha fl-istess żmien tgħarraf lin-notifikant bin-numru uffiċjali li kien allokat lin-notifika. Jekk id-dossier mhux aċċettat, l-awtorità għandha tinforma n-notifikant rigward liema informazzjoni ulterjuri jeħtieġ li jipprovdi biex iġib id-dossier skond din id-Direttiva.
3. Għal notifiki mogħtija skond l-Artikolu 8, l-awtorità kompetenti għandha, f’perjodu ta’ 30 jum wara li tkun irċevuta n-notifika, tiddeċiedi jekk in-notifika hija skond din id-Direttiva u, meta n-notifika titqies li m’hix f’konformità, tinforma n-notifikant rigward x’aktar informazzjoni jenħtieġ jipprovdi biex iġib id-dossier f’konformità mad-Direttiva. Meta n-notifika hija skond id-Direttiva, l-awtorità għandha, fl-istess perjodu, tgħarraf lin-notifikant bin-numru uffiċjali li ġie allokat lin-notifika tiegħu.
4. Għal sustanzi manufatturati barra l-Komunità fejn ikunu ntbagħtu aktar minn notifika waħda għas-sustanza prodotta minn fabbrikant wieħed, l-awtoritajiet kompetenti, flimkien mal-Kummissjoni, għandhom ikunu responsabbli biex jikkalkolaw it-tunellaġġi kumulattivi ta’ kull sena mqiegħda fis-suq tal-Komunità. Jekk il-limiti tat-tunnellaġġ spjegati fl-Artikolu 7(2) jintlaħqu, l-awtorità kompetenti responsabbli biex tirċievi n-notifika(i) għandha taqbad ma’ kull notifikant u tinfurmahom bl-identità tan-notifikanti oħra u tiġbdilhom l-attenzjoni tagħhom għar-responsabbilità kollettiva tagħhom kif delineat fl-Artikolu 11.
5. Għandha tkun segwita l-proċedura preskritta fl-Artikolu 28 li tikkonferma jew temenda l-proposti għall-klassifikazzjoni jew l-ittikkettjar.
6. Mingħajr preġudizzju għall-Artikolu 19(1), l-Istati Membri u l-Kummissjoni għandhom jiżguraw li kull informazzjoni dwar l-isfruttament kummerċjali jew il-manifattura jibqgħu mistura.
Artikolu 17
Involviment tal-Kummissjoni fil-proċedura tan-notifika
Meta Stat Membru ikun irċieva d-dossier ta’ notifika msemmija fl-Artikoli 7(1) u 8 (1), jew informazzjoni fuq it-test supplimentari li qed issir skond l-Artikoli 7(2) u 8 (3), jew informazzjoni aġġornata mibgħuta skond l-Artikolu 14, għandu kemm jista’ jkun malajr jibgħat il-Kummissjoni kopja tad-dossier jew ta’ informazzjoni ulterjuri jew sunt tiegħu.
Fil-każ ta’ aktar informazzjoni msemmija fl-Artikolu 16(1), l-awtorità kompetenti għandha tinnotifika l-Kummissjoni tat-testijiet magħżula, ir-raġunijiet għall-għażla tagħhom, ir-riżultati u, jekk xieraq, stima tar-riżultati. Fil-każ ta’ informazzjoni riċevuta skond l-Artikolu 13(2), l-awtorità kompetenti għandha tibgħat lill-Kummissjoni dawk l-elementi li jkunu ta’ interess komuni għall-Kummissjoni u lill-awtoritajiet kompetenti l-oħra.
L-istima tar-riskji msemmija fl-Artikolu 16(1) jew sunt ta’ dik l-istima għandha tintbagħat lill-Kummissjoni hekk kif issir disponibbli.
Artikolu 18
Dmirijiet tal-Kummissjoni
1. Meta tirċievi d-dossiers u l-informazzjoni msemmija fl-Artikolu 17, il-Kummissjoni għandha tibgħat kopji lill-Istati Membri. Barra dan, il-Kummissjoni tista’ tibgħat ukoll kull informazzjoni rilevanti oħra li tkun ġabret bis-saħħa ta’ din id-Direttiva, kif jidhrilha.
2. L-awtorità kompetenti ta’ kull Stat Membru tista’ tikkonsulta direttament l-awtorità kompetenti li rċeviet in-notifika oriġinali, jew il-Kummissjoni, fuq dettalji speċifiċi tad-data li jinstabu fid-dossier meħtieġ f’din id-Direttiva jew stima tar-riskji provduti fl-Artikolu 16(1); tista’ tissuġġerixxi wkoll li jintalbu aktar testijiet jew informazzjoni jew li l-istima tar-riskji ikunu modifikati. Jekk l-awtorità kompetenti li rċeviet in-notifika oriġinali tonqos milli tħares is-suġġerimenti ta’ awtoritajiet oħra dwar aktar informazzjoni, testijiet ta’ konferma jew emendi fil-programmi ta’ l-istudju provduti fl-Anness VIII jew l-istima tar-riskji, għandha tagħti r-raġunijiet tagħha lill-awtoritajiet l-oħra konċernati. Jekk ma jkunx possibbli għall-awtoritajiet konċernati li jilħqu ftehim u jekk xi awtorità waħda tħoss, fuq bażi ta’ raġunijiet dettaljati, li informazzjoni oħra, testijiet ta’ konferma jew emendi fil-programmi ta’ studju jew stima huma madankollu meħtieġa biex jipproteġu l-bniedem u l-ambjent, tista’ titlob lill-Kummissjoni biex tieħu deċiżjoni skond il-proċedura preskritta fl-Artikolu 29(4)(b).
Artikolu 19
Kunfidenzjalità tad-data
1. Jekk jikkonsidra li hemm problema ta’ konfidenzjalità, in-notifikant jista’ jindika l-informazzjoni provduta fl-Artikoli 7, 8 u 14 li jikkunsidra li huma kummerċjalment sensittivi u li l-kxif tagħhom jista’ jagħmillu ħsara industrijalment jew kummerċjalment, u li għalhekk jixtieq iżomm mistura minn persuni kollha ħlief għall-awtoritajiet kompetenti u għall-Kummissjoni. Ġustifikazzjoni sħiħa għandha tingħata f’dawn il-każijiet.
Fir-rigward tan-notifiki u l-informazzjoni mibgħuta skond l-Artikoli 7(1) u (2), 8 (1), (2) u (3), is-segretezza industrijali u kummerċjali m’għandhiex tapplika għal:
(a) l-isem kummerċjali tas-sustanza;
(b) l-isem tal-fabbrikant u n-notifikant;
(ċ) data fiżiċi u kimiċi dwar is-sustanza fir-rigward tat-taqsima 3 ta’ l-Anness VII.A, VII. B u VII. Ċ;
(d) il-modi possibbli kif is-sustanza ssir bla ħsara;
(e) is-sommarju ta’ riżultati tat-testijiet tossikoloġiċi u ekotossikoloġiċi;
(h) l-informazzjoni misjuba fil-folja tad-data tas-sigurezza;
(i) fil-każ ta’ sustanzi fl-Anness I, metodi analitiċi li jagħmluha possibbli li tkun rilevata sustanza perikoluża meta maħruġa fl-ambjent kif ukoll biex tkun determinata l-esposizzjoni diretta tal-bnedmin.
Jekk in-notifikant, fabbrikant jew importatur wara jiżvela huwa nnifsu informazzjoni li kienet qabel konfidenzjali, għandu jinforma lill-awtorità kompetenti b’dan.
2. L-awtorità li tirċievi n-notifika/informazzjoni għandha tiddeċiedi fuq ir-responsabbilità tagħha stess liema informazzjoni hija koperta bis-segretezza industrijali jew kummerċjali skond il-paragrafu 1.
Informazzjoni aċċettata bħala li hija kunfidenzjali mill-awtorità li tirċievi d-dossier ta’ notifika min-notifikant għandha tkun trattata bħala kunfidenzjali mill-awtoritajiet kompetenti oħra u mill-Kummissjoni.
3. Għal sustanzi li jidhru fil-lista provduta fl-Artikolu 21(1) u li m’humiex klassifikati bħala perikolużi fit-tifsira ta’ din id-Direttiva, l-isem jista’ ikun inkluż fil-forma ta’ l-isem kummerċjali f’dawk il-każijiet meta l-awtorità kompetenti li liha tkun saret in-notifika hekk titlob. Normalment, dawn is-sustanzi jistgħu jkunu inklużi fil-lista fil-forma ta’ l-isem kummerċjali għal massimu ta’ tliet snin. Iżda, jekk l-awtorità kompetenti li ntbagħtilha d-dossier tikkunsidra li l-pubblikazzjoni ta’ l-isem kimiku fin-nomenklatura IUPAC innifisha tista’ tikxef informazzjoni dwar l-isfruttament kummerċjali jew manifattura, l-isem tas-sustanza jista’ jkun reġistrat fl-isem kummerċjali tagħha waħdu għat-tul taż-żmien li l-awtorità kompetenti tikkunsidra xieraq.
Is-sustanzi perikolużi jistgħu, fuq talba ta’ l-awtorità kompetenti li tirċievi n-notifika, jiddaħħlu fil-lista fil-forma ta’ l-ismijiet kummerċjali tagħhom waħidhom sa dak iż-żmien sakemm jiddaħħlu fl-Anness I.
4. Għandha tinżamm sigrieta informazzjoni konfidenzjali li tinġab għall-attenzjoni jew tal-Kummissjoni jew ta’ Stat Membru.
F’dawn il-każijiet kollha din l-informazzjoni:
- tista’ tinġieb għall-attenzjoni biss ta’ l-awtoritajiet li r-responsabbilitajiet tagħhom huma speċifikati fl-Artikolu 16(1),
- tista, iżda, tintwera lill-persuni direttament involuti fi proċedimenti amministrattivi jew legali li jinvolvu sanzjonijiet li jsiru għall-iskop ta’ kontroll ta’ sustanzi mqiegħda fis-suq u lill-persuni li għandhom jipparteċipaw jew jinstemgħu fi proċedimenti leġislattivi.
Artikolu 20
Skambju tas-sommarju tad-dossier
1. Id-data provduta skond l-Artikoli 17 u 18 jistgħu jintbagħtu lill-Kummissjoni u l-Istati Membri f’forma sommarja.
F’dawn il-każijiet u fil-kuntest ta’ l-Artikolu 18(2), l-awtoritajiet kompetenti ta’ Stat Membru u l-Kummissjoni għandhom ikollhom aċċess għad-dossier tan-notifika u l-informazzjoni addizzjonali f’kull żmien.
2. Għall-iskop tal-iskambju ta’l-informazzjoni msemmija fl-Artikoli 17 u 18 (1), il-Kummissjoni għandha tiżviluppa format komuni. Dan il-format għandu jkun adottat bil-proċedura preskritta fl-Artikolu 29.
Artikolu 21
Lista ta’ sustanzi eżistenti u ġodda
1. Il-Kummissjoni għandha żżomm lista tas-sustanzi kollha notifikati taħt din id-Direttiva. Din il-lista għandha tkun kumpilata skond id-dispożizzjonijiet tad-Deċiżjoni tal-Kummissjoni 85/71/KEE [21].
Artikolu 22
Imballaġġ
1. L-Istati Membri għandhom jieħdu l-miżuri kollha meħtieġa biex jiżguraw li s-sustanzi perikolużi ma jistgħux jitqiegħdu fis-suq sakemm l-imballaġġ jissodisfa l-ħtiġiet li ġejjin:
(a) għandu jkun disinjat u maħdum b’tali mod li l-kontenuti ma jkunux jistgħu joħorġu; din il-ħtieġa m’għandhiex tapplika meta huma preskritti l-apparati speċjali tas-sigurtà;
(b) il-materjali li jiffurmaw l-ippakeġġjar u l-qfil m’għandhomx ikunu suxxettibbli għall-attakki avversi mill-kontenuti, jew li jistgħu jifformaw komposti perikolużi mal-kontenuti;
(ċ) l-imballaġġ u l-qfil għandhom ikunu b’saħħithom u solidi kollha kemm huma biex jiżguraw li ma jinħallux u li jħarsu b’mod sigur l-iskariġġi tat-tqandil;
(d) kontenituri mwaħħla b’tagħmir ta’ qfil li jinbidlu għandhom ikunu disinjati b’tali mod li l-imballaġġ jista’ jinqafel ripetutament mingħajr ma joħroġu l-kontenut;
(e) kull kontenitur ta’ kwalunkwe kapaċità, li jkollu sustanzi mibjugħa jew magħmula disponibbli lill-pubbliku ġenerali u ittikkettjat "tossiku ħafna"., "tossiku". jew "korrużiv"., kif imfissra f’din id-Direttiva, għandu jkollu qafla resistenti għat-tfal u twissija tattili ta’ perikolu;
(f) kull kontenitur, ta’ kwalunkwe kapaċità, li jkollu sustanzi mibjugħa jew magħmula disponibbli lill-pubbliku ġenerali u ittikkettjati "jikkawżaw ħsara"., "jieħu n-nar malajr ħafna". jew "jieħu n-nar malajr". kif imfissra f’din id-Direttiva għandhom ikollhom twissija li tista’ tintmiss ta’ perikolu.
2. L-Istati Membri jistgħu jippreskrivu wkoll li l-imballaġġ għandhom ikunu magħluqa inizjalment b’siġill b’mod li meta l-imballaġġ jinfetaħ għall-ewwel darba s-siġill jitħassar b’mod irreparabbli.
3. Il-kategoriji ta’ sustanzi li għalihom l-imballaġġ għandu jkun mgħammar b’apparat msemmi fil-paragrafu 1 (e) u (f) għandhom ikunu modifikati skond il-proċedura provduta fl-Artikolu 29.
4. L-ispeċifikazzjonijiet tekniċi rigward l-apparati msemmija fil-paragrafu 1 (e) u (f) għandhom ikunu modifikati bil-proċedura provduta fl-Artikolu 29(4)(q) u għandhom jinstabu fil-punti A u B ta’ l-Anness IX ta’ din id-Direttiva.
Artikolu 23
Tikkettjar
1. Stati Membri għandhom jieħdu l-miżuri kollha neċessarji biex jiżguraw li sustanzi perikolużi ma jistgħux jitqiegħdu fis-suq sakemm l-ittikkettjar fuq l-imballaġġ tagħhom jissodisfa l-ħtiġiet li ġejjin.
2. Kull pakkett għandu juri b’mod ċar u li ma jitħassarx li ġej:
(a) l-isem tas-sustanza taħt waħda mill-indikazzjonijiet mogħtija fl-Anness I. Jekk is-sustanza għadha mhux elenkata fl-Anness I, għandu jingħata l-isem bl-użu ta’ indikazzjoni rikonoxxuta internazzjonalment;
(b) l-isem u l-indirizz sħiħ inkluż in-numru tat-telefon tal-persuna stabbilita fil-Komunità li hija responsabbli għat-tqegħid tas-sustanza fis-suq kemm jekk hu l-fabbrikant, l-importatur jew id-distributur;
(ċ) simboli tal-perikolu, meta preskritti, u indikazzjoni tal-perikolu involut fl-użu tas-sustanza. Id-disinn tas-simboli tal-perikolu u l-kliem ta’ l-indikazzjonijiet tal-perikolu għandhom jikkonformaw ma’ dawk preskritti fl-Anness II [22]. Is-simboli tal-perikolu u l-indikazzjonijiet tal-perikolu li għandhom jintużaw għal kull sustanza għandhom ikunu dawk indikati fl-Anness I. Għal sustanzi perikolużi li għadhom ma jidhrux fl-Anness is-simboli tal-perikolu u l-indikazzjonijiet tal-perikolu għandhom ikunu assenjati skond ir-regoli preskritti fl-Anness VI.
Meta aktar minn simbolu wieħed ta’ perikolu huwa assenjat lil sustanza:
- l-obbligu li jkun indikat is-simbolu T jagħmel is-simboli X u Ċ fakultattiv, sakemm l-Anness I ma jipprovdix mod ieħor,
- l-obbligu li jkun indikat is-simbolu Ċ jagħmel is-simbolu X fakultattiv,
- l-obbligu li jkun indikat is-simbolu E jagħmel is-simbolu F u O fakultattiv;
(d) frażijiet standard (frażijiet R) li jindikaw ir-riskji speċjali li joħorġu mill-perikoli involuti fl-użu ta’ sustanza. Il-kliem ta’ dawk il-frażijiet R għandhom ikunu skond dak preskritt fl-Anness III. Il-frażijiet R li għandhom ikunu użati għal kull sustanza għandhom ikunu indikati fl-Anness I. Għal sustanzi perikolużi li għadhom ma jidhrux fl-Anness I il-frażijiet R li għandhom jintużaw għandhom ikunu assenjati skond ir-regoli preskritti fl-Anness VI;
(e) frażijiet standard rigward l-użu sigur tas-sustanza (frażijiet S). Il-kliem ta’ dawn il-frażijiet S għandhom ikunu skond dak preskritt fl-Anness IV. Il-frażijiet S li għandhom jintużaw għal kull sustanza għandhom ikunu indikati fl-Anness I. Għal sustanzi perikolużi li ma jidhrux fl-Anness I, il-frażijiet S li għandhom jintużaw għandhom ikunu assenjati skond ir-regoli preskritti fl-Anness VI;
(f) in-numru KEE, meta allokat. In-numru KEE għandu jinġab mill-EINECS jew mil-lista msemmija fl-Artikolu 21(1).
Barra dan, fir-rigward ta’ sustanzi li jidhru fl-Annes I, it-tikketta għandha tinkludi wkoll il-kliem "tikketta KEE"..
3. Fil-każ ta’ sustanzi irritanti, fjammabli ħafna, fjammabbli u ossidanti, indikazzjoni ta’ frażijiet R u frażijiet S m’għandhomx għalfejn jingħataw meta l-pakkett ma jkollux aktar minn 125 m. Dan għandu japplika wkoll fil-każ ta’ l-istess volum ta’ sustanzi perikolużi mhux mibjugħa lill-pubbliku ġenerali.
4. Indikazzjonijiet bħal "mhux tossiku"., "mhux ta’ ħsara"., jew indikazzjonijiet oħra simili m’għandhomx għalfejn jidhru fuq it-tikketta jew l-imballaġġ tas-sustanzi soġġetti għal din id-Direttiva.
Artikolu 24
Implimentazzjoni ta’ ħtiġiet ta’ l-ittikkettjar
Dawn id-dimensjonijiet huma intiżi biss għall-għoti ta’ informazzjoni meħtieġa b’din id-Direttiva u jekk meħtieġ ta’ kull indikazzjoni supplimentari dwar is-saħħa u s-sigurtà.
2. Tikketta m’hijiex meħtieġa meta d-dettalji huma murija b’mod ċar fuq il-pakkett innifsu, kif speċifikat fil-paragrafu 1.
3. Il-kulur u l-preżentazzjoni tat-tikketta – jew, fil-każ tal-paragrafu 2, tal-pakkett – għandhom ikunu tali li s-simbolu tal-perikolu u l-isfond tiegħu jidhru ċar ħafna.
4. L-informazzjoni meħtieġa fuq it-tikketta taħt l-Artikolu 23 għandha tidher ċara ħafna mill-isfond tagħha u għandha tkun ta’ daqs u spazju tali li tkun tista’ tinqara.
Dispożizzjonijiet speċifiċi dwar il-preżentazzjoni u d-dimensjonijet ta’ din l-informazzjoni għandhom ikunu preskritti fl-Anness VI skond il-proċedura msemmija fl-Artikolu 29(4)(b).
5. L-Istati Membri jistgħu jagħmlu t-tqegħid fis-suq ta’ sustanzi perikolużi fit-territorji tagħhom soġġett għall-użu tal-lingwa jew lingwi uffiċjali dwar l-ittekkittjar tagħhom.
6. Għall-finijiet ta’ din id-Direttiva, il-ħtiġiet ta’ l-ittikkettjar għandhom jitqiesu li huma sodisfatti:
(a) fil-każ ta’ imballaġġ ta’ barra li jkollu pakkett wieħed jew iżjed fuq ġewwa, jekk il-pakkett ta’ barra huwa ittikkettjat skond ir-regoli internazzjonali fuq it-trasport ta’ sustanzi perikoluzi u l-pakkett jew pakketti ta’ ġewwa huma ttikkettjati skond din id-Direttiva;
(b) fil-każ ta’ pakkett waħdieni:
- jekk dan il-pakkett huwa ttikkettjat skond ir-regoli internazzjonali fuq it-trasport ta’ sustanzi perikolużi u bl-Artikolu 23(2)(a), (b), (d), (e) u (f), u
- fejn xieraq, għal tipi partikolari ta’ imballaġġ bħal ċilindri tal-gass mobbli, skond il-ħtiġiet speċifiċi msemmija fl-Anness VI.
Meta sustanzi perikolużi ma jħallux it-territorju ta’ Stat Membru, jista’ jkun pernmess l-ittikkettjar li jħares ir-regoli nazzjonali minflok ir-regoli internazzjonali fuq it-trasport ta’ sustanzi perikolużi.
Artikolu 25
Eżenzjonijiet minn ħtiġiet ta’ ittikkettjar u imballaġġ
1. L-Artikoli 22, 23 u 24 m’għandhomx japplikaw għad-dispożizzjonijiet li jiggvernaw il-munizzjonijiet u l-isplussivi mqiegħda fis-suq biex ikun prodott effett prattiku bi splużjoni jew effett pirotekniku.
Lanqas ma għandhom l-Artikoli msemmijin hawn fuq ikunu applikabbli għad-dispożizzjonijiet dwar il-butane, propane u gass taż-żejt likwefatt sat-30 ta’ April 1997.
2. Barra dan, l-Istati Membri jistgħu:
(a) jippermettu l-ittikkettjar meħtieġ bl-Artikolu 23 li jkun applikat b’xi mod xieraq ieħor fuq il-pakketti li huma jew żgħar wisq jew inkella mhux xierqa għall-ittikkettjar skond l-Artikolu 24(1) u (2);
(b) bħala deroga mill-Artikoli 23 u 24, jippermettu l-imballaġġ ta’ sustanzi perikolużi li m’humiex splussivi, tossiċi ħafna jew tossiċi li jkunu bla tikketta jew ikollhom tikketta b’mod ieħor jekk ikollhom kwantitajiet tant żgħar li m’hemmx raġuni li jkun hemm biża ta’ xi periklu għall-persuni li jqandlu dawn is-sustanzi jew għal persuni oħra;
(ċ) meta l-pakketti huma żgħar wisq għall-ittikkettjar provdut fl-Artikoli 23 u 24 u m’hemmx raġuni li jkun hemm biża ta’ xi periklu għall-persuni li jqandlu dawn is-sustanzi jew għal persuni oħra, bħala deroga mid-dispożizzjonijiet ta’ hawn fuq, jippermettu l-imballaġġ ta’ sustanzi splussivi, tossiċi ħafna jew tossiċi li jkunu ittikkettjati b’xi mod xieraq ieħor.
Din id-deroga m’għandhiex tippermetti l-użu ta’ simboli, indikazzjonijiet ta’ perikolu, frażijiet ta’ riskju (R) u frażijiet ta’ sigurtà (S) differenti minn dawk preskritti f’din id-Direttiva.
3. Jekk Stat Membru jagħmel użu mill-għażliet provduti fil-paragrafu 2, għandu jinforma lill-Kummissjoni minnufih b’dan.
Artikolu 26
Riklam
Kull riklam fuq sustanza li jappartjeni lil kategorija waħda jew iżjed msemmija fl-Artikolu 2(2) għandu jkun projbit jekk ma jkunx hemm imsemmi fih il-kategorija jew kategoriji konċernati.
Artikolu 27
Folja tad-data tas-sigurtà
1. Biex utenti professjonali ikunu jistgħu jieħdu partikolarment l-miżuri meħtieġa fir-rigward tal-protezzjoni ta’ l-ambjent u s-saħħa u s-sigurtà fil-post tax-xogħol, fi, jew jekk xieraq qabel l-ewwel kunsinna ta’ sustanza perikoluża, kull fabbrikant, importatur jew distributur għandu jikkomunka lir-riċevitur folja tad-data tas-sigurtà. Din il-folja għandha jkollha l-informazzjoni meħtieġa għall-protezzjoni tal-bniedem u ta’ l-ambjent.
Tista’ tkun komunikata fuq karta jew elettronikament. Wara, il-manifattur, l-importatur jew id-distributur għandhom jibagħtu lir-riċevitur tal-folja tad-data tas-sigurtà kull informazzjoni ġdida rilevanti fuq is-sustanza li sar jaf biha.
2. Regoli ġenerali għall-elaborazzjoni, distribuzzjoni, kontenuti u format tal-folja tad-data msemmija fil-paragrafu 1 għandhom ikunu stabbiliti skond il-proċedura preskritta fl-Artikolu 29(4)(a).
Artikolu 28
Proċedura għall-adattament għall-progress tekniku
L-emendi meħtieġa għall-adattament ta’ l-Annessi għall-progress tekniku għandhom ikunu adottati bil-proċedura preskritta fl-Artikolu 29.
Artikolu 29
Proċedura għall-adattament għal progress tekniku
1. Il-Kummissjoni għandha tkun assistita minn kumitat kompost minn rappreżentanti ta’ l-Istati Membri u presedut mir-rappreżentanti tal-Kummissjoni.
2. Ir-rappreżentant tal-Kummissjoni għandu jissottometti lill-kumitat abbozz tal-miżuri li għandhom jittieħdu. Il-kumitat għandu jagħti l-opinjoni tiegħu fuq l-abbozz f’terminu ta’ żmien li l-president jista’ jippreskrivi skond l-urġenza tal-kwistjoni. L-opinjoni għandha tingħata mill-maġġoranza preskritta fl-Artikolu 148(2) tat-Trattat fil-każ ta’ deċiżjonijiet li l-Kunsill huwa meħtieġ li jadotta fuq proposta mill-Kummissjoni. Il-voti tar-rappreżentanti ta’ l-Istati Membri fil-kumitat għandhom ikunu mwieżna bil-mod preskritt f’dak l-Artikolu. Il-President m’għandux jivvota.
3. Il-Kummissjoni għandha tadotta l-miżuri maħsuba jekk huma skond l-opinjoni tal-kumitat.
Jekk il-miżuri maħsuba m’humiex skond l-opinjoni tal-kumitat, jew jekk l-ebda opinjoni ma tingħata, il-Kummissjoni għandha, mingħajr dewmien, tissottometti lill-Kunsill proposta dwar il-miżuri li għandhom jittieħdu. Il-Kunsill għandu jaġixxi b’maġġoranza kwalifikata.
4 (a) Ħlief fil-każijiet msemmija fis-subparagrafu (b) isfel, jekk, mat-tmiem ta’ perjodu ta’ tliet xhur mid-data ta’ referenza lill-Kunsill, il-Kunsill ma jkunx aġixxa, il-miżuri proposti għandhom ikunu adottati mill-Kummissjoni. Dan il-perjodu għandu jkun sitt xhur fil-każ msemmi fl-Artikolu 31(2).
(b) Fil-każ ta’ miżuri għall-adattament għall-progress tekniku fl-Annessi II, VI, VII u VIII, jekk, mat-tmiem ta’ perjodu ta’ tliet xhur mid-data ta’ referenza lill-Kunsill, il-Kunsill ma jkunx aġixxa, il-miżuri proposti għandhom ikunu adottati mill-Kummissjoni, ħlief meta l-Kunsill ikun iddeċieda kontra l-imsemmija miżuri b’maġġoranza sempliċi.
Artikolu 30
Klawsola ta’ moviment ħieles
L-Istati Membri ma jistgħux jipprojbixxu, jirrestrinġu jew itellfu t-tqegħid fis-suq ta’ sustanzi li jħarsu l-ħtiġiet ta’ din id-Direttiva, fuq bażi dwar notifika, klassifikazzjoni, imballaġġ jew ittikkettjar fit-tifsira ta’ din id-Direttiva.
Artikolu 31
Klawsola ta’ salvagwardja
1. Meta, fid-dawl ta’ informazzjoni ġdida, Stat Membru għandu raġunijiet ġustifikabbli biex jikkonsidra li sustanza, li kienet aċettata bħala li tissodisfa l-ħtigiet tad-Direttiva, madankollu tikkostitwixxi perikolu għall-bniedem jew l-ambjent, minħabba klassifikazzjoni, imballaġġ jew ittikkettjar li mhux aktar xieraq, jista’ jirriklassifika temporanjament jew, jekk meħtieġ, jipprojbixxi t-tqegħid fis-suq ta’ dik is-sustanza jew jissuġġettaha għall-kondizzjonijiet speċjali fit-territorju tiegħu. Għandu jinforma minnufih lill-Kummissjoni u l-Istati Membri l-oħra b’din l-azzjoni u jagħti r-raġunijiet għad-deċiżjoni tiegħu.
2. Il-Kummissjoni għandha tieħu deċiżjoni skond il-proċedura msemmija fl-Artikolu 29(4)(a).
3. Jekk, wara d-deċiżjoni meħuda skond il-paragrafu 2, il-Kummissjoni tikkonsidra li għall-każijiet li jaqgħu taħt il-paragrafu 1 fuq, huma meħtieġa adattamenti tekniċi għall-Annessi f’din id-Direttiva, għandha tkun deċiżjoni fuq il-kwistjoni skond il-proċedura provduta fl-Artikolu 29.
Artikolu 32
Rapporti
1. Kull tliet snin, l-Istati Membri għandhom jibagħtu lill-Kummissjoni rapport fuq l-implimentazzjoni ta’ din id-Direttiva fit-territorji rispettivi tagħhom. L-ewwel rapport għandu jintbagħat tliet snin wara l-implimentazzjoni ta’ din id-Direttiva.
2. Kull tliet snin, il-Kummissjoni għandha tipprepara rapport kompost ibbażat fuq l-informazzjoni msemmija fil-paragrafu 1, li għandu jintbagħat lill-Istati Membri".
2. L-Artikoli 24, 25 u 27 għandhom isiru l-Artikolu 33, 34 u 35.
3. L-Annessi II, VI, VII u VIII huma b’dan emendati kif ġej:
- l-Anness II għandu jkun emendat biż-żieda ta’ simbolu li jindika perikolu għall-ambjent bħal fl-Anness 1 għal din id-Direttiva,
- l-Anness VI, Parti 1. A għandu jinbidel bl-Anness 2 ta’ din id-Direttiva,
- l-Anness VII għandu jinbidel bl-Anness 3 ta’ din id-Direttiva,
- l-Anness VIII għandu jinbidel bl-Anness 4 ta’ din id-Direttiva,
- ibdel "L-Artikolu 8ċ" b’ "L-Artikolu 28" fl-Artikoli 10(3) u 11;
3. Direttiva 78/631/KEE:
- ibdel "L-Artikolu 6" b’ "L-Artikolu 23" fl-Artikolu 6(2)(g),
- ibdel "L-Artikolu 8c" b’ "L-Artikolu 28" fl-Artikolu 10(3) u 11;
4. Direttiva 88/379/KEE:
- ibdel ir-riferenza għad-Direttiva 79/831/KEE b’referenza għad-Direttiva preżenti fit-tieni u t-tmien preamboli,
- ibdel effetti kanċeroġeniċi, mutaġeniċi u teratoġeniċi b’ "effetti kanċeroġeniċi u mutaġeniċi u effetti fuq ir-riproduzzjoni" fl-Artikolu 3(3),
- ibdel "L-Artikolu 8(2) tad-Direttiva 67/548/KEE" bl-"L-Artikolu 13(3) tad-Direttiva 67/548/KEE" fl-Artikolu 3(5),
- L-Artikolu 3(5)(o) għandu jaqra kif ġej:
- "(o) Preparazzjonijiet għandhom ikunu kkunsidrati bħala: tossiċi għar-riproduzzjoni u assenjati mill-anqas is-simbolu u l-indikazzjoni ta’ perikolu "tossiku", jekk ikollhom sustanza li tipproduċi dawn l-effetti li hija assenjata mill-anqas waħda mill-frażijiet R definiti fl-Anness VI tad-Direttiva 67/548/KEE bħala li jikkaratterizzaw sustanzi bħala tossiċi għar-riproduzzjoni fil-kategorija 1, f’konċentrazzjoni daqs jew li taqbeż:
- jew il-konċentrazzjonijiet speċifikati fl-Anness I fid-Direttiva 67/548/KEE għas-sustanza taħt konsiderazzjoni, jew
- il-konċentrazzjoni speċifikata fil-punt 6 ta’ l-Anness I (Tabella VI) ta’ din id-Direttiva fejn is-sustanza jew sustanzi taħt konsiderazzjoni ma jidhrux fl-Anness I tad-Direttiva 67/548/KEE jew jidhru fih mingħajr limiti ta’ konċentrazzjoni;",
- L-Artikolu 3(5)(p) għandu jaqra kif ġej:
- "(p) Preparazzjonijiet għandhom ikunu kkunsidrati bħala tossiċi għar-riproduzzjoni u assenjati mill-anqas is-simbolu u l-indikazzjoni ta’ perikolu "tossiku" jekk ikollhom sustanza li tipproduċi dawn l-effetti li hija assenjata mill-anqas waħda mill-frażijiet R definiti fl-Anness VI tad-Direttiva 67/548/KEE bħala li jikkaratterizzaw sustanzi bħala tossiċi għar-riproduzzjoni fil-kategorija 2, f’konċentrazzjoni daqs jew li taqbeż:
- jew il-konċentrazzjonijiet speċifikati fl-Anness I fid-Direttiva 67/548/KEE għas-sustanza taħt konsiderazzjoni, jew
- il-konċentrazzjoni speċifikata fil-punt 6 ta’ l-Anness I (Tabella VI) ta’ din id-Direttiva fejn is-sustanza jew sustanzi taħt konsiderazzjoni ma jidhrux fl-Anness I tad-Direttiva 67/548/KEE jew jidhru fih mingħajr limiti ta’ konċentrazzjoni;"
- l-Artikolu 3(5)(q) għandu jaqra kif ġej:
- "(q) Preparazzjonijiet għandhom ikunu kkunsidrati bħala tossiċi għar-riproduzzjoni u assenjati mill-anqas is-simbolu u l-indikazzjoni ta’ perikolu "ta’ ħsara" jekk ikollhom sustanza li tipproduċi dawn l-effetti li hija assenjata mill-anqas waħda mill-frażijiet R definiti fl-Anness VI tad-Direttiva 67/548/KEE bħala li jikkaratterizzaw sustanzi bħala tossiċi għar-riproduzzjoni fil-kategorija 2, f’konċentrazzjoni daqs jew li taqbeż:
- jew il-konċentrazzjonijiet speċifikati fl-Anness I fid-Direttiva 67/548/KEE għas-sustanza taħt konsiderazzjoni, jew
- il-konċentrazzjoni speċifikata fil-punt 6 ta’ l-Anness I (Tabella VI) ta’ din id-Direttiva fejn is-sustanza jew sustanzi taħt konsiderazzjoni ma jidhrux fl-Anness I tad-Direttiva 67/548/KEE jew jidhru fih mingħajr limiti ta’ konċentrazzjoni;"
- ibdel "L-Artikolu 15(1)" b "L-Artikolu 22(1)" fl-Artikolu 6(1)(a),
- ibdel "L-Artikolu 21" b’ "L-Artikolu 28" fl-Artikolu 6(3),
- ibdel "L-Artikolu 11(4)" b’ "L-Artikolu 19(4)" fl-Artikolu 7(1)(ċ) (ii),
- ibdel "L-Artikolu 16(2)(ċ)" b’ "L-Artikolu 23(2)(ċ)" fl-Artikolu 7(1),8
- il-paragrafu li ġej għandu jiddaħħal fl-Artikolu 8:
"3a. L-informazzjoni meħtieġa fuq it-tikketta taħt l-Artikolu 7 għandha tidher b’mod ċar mill-isfond u għandha tkun ta’ dak id-daqs u spazju li tkun tista’ tinqara faċilment.
Dispożizzjonijiet speċifiċi dwar il-presentazzjoni u d-dimesnsjonijiet ta’ din l-informazzjoni għandhom ikunu preskritti fl-Anness VI tad-Direttiva 67/548/KEE skond il-proċedura msemmija fl-Artikolu 28(4) (b) ta’ dik id-Direttivi.",
- ibdel "L-Artikolu 21" b’ "L-Artikolu 28" fl-Artikoli 10, 14(2) u 15,
- ibdel "effetti teratoġeniċi" b’ "effetti fuq ir-riproduzjoni" fit-titolu ta’ l-Anness I, Parti 6,
- ibdel "sustanzi teratoġeniċi" b’ "sustanzi tossiċi għar-riproduzzjoni" fl-Anness I, Tabella VI.
Artikolu 3
1. L-Istati Membri għandhom idaħħlu fis-seħħ il-ħiġijiet, ir-regolamenti u d-dispożizzjonijiet amministrattivi meħtieġa biex iħarsu din id-Direttiva mhux aktar tard mill-31 ta’ Ottubru 1993. Għandhom jinformaw minnufih lill-Kummissjoni b’dan.
2. Meta dawn il-miżuri huma adottati mill-Istati Membri, għandhom ikollhom referenza għal din d-Direttiva jew ikunu akkumpanjati b’din ir-referenza fl-okkażjoni tal-pubblikazzjoni uffiċjali tagħhom. Il-metodi kif issir din ir-referenza għandhom ikunu preskritti mill-Istati Membri.
3. L-Istati Membri għandhom jikkomunikaw lill-Kummissjoni t-test tad-dispożizzjonijiet tal-liġi nazzjonali li jadottaw fil-qasam gvernat minn din id-Direttiva.
Artikolu 4
Din id-Direttiva hija indirizzata lill-Istati Membri.
tad-19 ta' Ottubru 1992 li tissupplimenta s-sistema komuni tat-taxxa fuq il-valur miżjud u li temenda d-Direttiva 77/388/KEE (approssimazzjoni tar-rati tal-VAT)
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 99 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi t-twettiq tas-suq intern, li hu wieħed mill-għanijiet fundamentali tal-Komunità, bħala l-ewwel pass jeħtieġ li l-kontrolli fiskali fil-fruntieri jkunu aboliti;
Billi, jekk għandhom ikunu evitati distorsjonijiet, din l-abolizzjoni timplika fil-każ tat-taxxa fuq il-valur miżjud, mhux biss bażi ta' taxxa uniformi iżda wkoll numru ta' rati u ta' livelli ta' rati li huma fil-qrib biżżejjed bejn l-Istati Membri; billi hu għalhekk meħtieġ li tkun emendata d-Direttiva 77/388/KEE [4];
Billi, matul il-perjodu transizzjonali, għandhom ikunu possibbli ċerti derogi li jikkonċernaw in-numru u l-livelli ta' rati,
ADOTTAW DIN ID-DIRETTIVA:
Artikolu 1
Id-Direttiva 77/388/KEE qed tkun emendata minnufih kif ġej:
1. L-Artikolu 12(3) qed jinbidel b'dan li ġej:
"3. (a) Mill-1 ta' Jannar 1993 l-Istati Membri għandhom japplikaw rata standard li, sal-31 ta' Diċembru 1996, ma tistax tkun inqas minn 15 %.
Abbażi tar-rapport dwar it-tħaddim ta' l-arranġamenti transizzjonali u tal-proposti dwar l-arranġamenti definittivi li għandu jingħata mill-Kummissjoni skond l-Artikolu 281 il-Kunsill għandu jiddeċiedi unanimament qabel il-31 ta' Diċembru 1995 dwar il-livell tar-rata minima li għandha tkun applikata wara l-31 ta' Diċembru 1996 fir-rigward tar-rata standard.
L-Istati Membri jistgħu japplikaw ukoll waħda minn jew iż-żewġ rati. Ir-rati mnaqqsa ma jistgħux ikunu inqas minn 5 % u għandhom japplikaw biss għall-provvisti tal-kategoriji ta' oġġetti u servizzi speċifikati fl-Anness H.
(b) L-Istati Membri jistgħu japplikaw rata mnaqqsa għall-provvisti ta' gass naturali u elettriku sakemm ma jkunx hemm riskju ta' distorsjoni tal-kompetizzjoni. L-Istat Membru li jaħseb biex japplika din ir-rata għandu jinforma l-Kummissjoni qabel jagħmel dan. Il-Kummissjoni għandha tagħti deċiżjoni dwar l-eżistenza ta' riskju ta' distorsjoni tal-kompetizzjoni. Jekk il-Kummissjoni ma tkunx ħadet dik id-deċiżjoni fi żmien tliet xhur minn meta tirċievi l-informazzjoni r-riskju ta' distorsjoni tal-kompetizzjoni jitqies li ma jeżistix.
(ċ) Ir-regoli li jikkonċernaw ir-rati applikati għal xogħlijiet ta' l-arti, antikitajiet u oġġetti ta' kollezzjoni, għandhom ikunu stabbiliti mid-direttiva li għandha x'taqsam ma' l-arranġamenti speċjali applikabbli għal oġġetti sekondaman, opri ta' l-arti, antikitajiet u oġġetti ta' kollezzjoni. Il-Kunsill għandu jadotta din id-Direttiva qabel il-31 ta' Diċembru 1992.
(d) Ir-regoli li jirrigwardaw it-tassazzjoni ta' prodotti agrikoli li m'humiex dawk li jaqgħu fil-kategorija 1 ta' l-Anness H għandhom ikunu deċiżi unanimament mill-Kunsill qabel il-31 ta' Diċembru 1994 abbażi ta' proposta tal-Kummissjoni.
Sal-31 ta' Diċembru 1994, dawk l-Istati Membri li bħalissa qegħdin japplikaw rata mnaqqsa jistgħu jkomplu jagħmlu hekk; dawk li bħalissa qegħdin japplikaw rata standard ma jistgħux japplikaw rata mnaqqsa. Din għandha tippermetti posponiment ta' sentejn għall-applikazzjoni tar-rata standard.
(e) Ir-Regoli li jirrigwardaw ir-reġim u r-rati applikati għad-deheb għandhom ikunu stabbiliti b'direttiva li għandha x'taqsam ma’ arranġamenti speċjali applikabbli għad-deheb. Il-Kummissjoni għandha tagħmel din il-proposta fil-ħin għall-adozzjoni tagħha mill-Kunsill, billi taġixxi unanimament, qabel il-31 ta' Diċembru 1992.
Mill-1 ta' Jannar 1993, l-Istati Membri għandhom jieħdu l-miżuri kollha meħtieġa biex jiġġieldu l-frodi f'din iż-żona. Dawn il-miżuri jistgħu jinkludu l-introduzzjoni ta' sistema ta' żamma tal-kotba għall-VAT fuq provvisti tad-deheb bejn persuni intaxxabbli fl-istess Stat Membru li jipprovdi għall-ħlas tat-taxxa mix-xerrej f'isem il-bejjiegħ, u dritt simultanju lix-xerrej għal tnaqqis ta' l-istess ammont ta' taxxa daqs it-taxxa ta' dħul.";
2. l-ewwel sentenza ta' l-Artikolu 12(4) għandha titħassar;
3. is-subparagrafu segwenti qed jiżdied ma’ l-Artikolu 12(4):
"Mill-1994, il-Kunsill għandu jirrevedi l-iskop tar-rati mnaqqsa kull sentejn abbażi ta' rapport mill-Kummissjoni. Il-Kunsill, b’mod unanimu u fuq proposta mill-Kummissjoni, jista’ jiddeċiedi li jbiddel il-lista ta' oġġetti u servizzi fl-Anness H.";
4. L-Artikolu 28(2) qed jinbidel b'dan li ġej:
"2. Minkejja l-Artikolu 12(3), id-disposizzjonijiet segwenti għandhom japplikaw matul il-perjodu transizzjonali msemmi fl-Artikolu 281.
(a) L-eżenzjonijiet bir-rifużjoni tat-taxxa mħallsa fl-istadju preċedenti u rati mnaqqsa iktar baxxi mir-rata minima stipulata fl-Artikolu 12(3) dwar ir-rati mnaqqsa, li kienu fis-seħħ fl-1 ta' Jannar 1991 u li huma skond il-liġi Komunitarja, u li jissodisfaw il-kondizzjonijiet stipulati fl-inċiżi ta' l-Artikolu 17 tat-tieni Direttiva tal-Kunsill tal-11 ta' April 1967, jistgħu jinżammu.
L-Istati Membri għandhom jadottaw il-miżuri meħtieġa biex jassiguraw l-iffissar tar-riżorsi tagħhom li għandhom x’jaqsmu ma’ dawn l-operazzjonijiet.
Fil-każ li fl-Irlanda, id-disposizzjonijiet ta' dan il-paragrafu joħolqu distorsjonijiet tal-kompetizzjoni fil-provvista ta' prodotti ta' l-enerġija tat-sħana u d-dawl, l-Irlanda tista’, fuq talba speċifika, tkun awtorizzata mill-Kummissjoni li tapplika rata mnaqqsa għal dawn il-provvisti, skond l-Artikolu 12(3). F'dak il-każ, l-Irlanda għandha tippreżenta t-talba tagħha lill-Kummissjoni flimkien ma’ l-informazzjoni kollha neċessarja. Jekk il-Kummissjoni ma tkunx ħadet deċiżjoni fi żmien tliet xhur minn meta tkun irċeviet it-talba, l-Irlanda għandha titqies li hi awtorizzata li tapplika r-rati mnaqqsa kif proposti.
(b) L-Istati Membri li, fl-1 ta' Jannar 1991 skond il-liġi Komunitarja, ikunu applikaw l-eżenzjonijiet bir-rifużjoni tat-taxxa mħallsa fl-istadju preċedenti, jew rati mnaqqsa iktar baxxi mill-minimu stipulat fl-Artikolu 12(3) fir-rigward tar-rati mnaqqsa, għal oġġetti u servizzi li mhumiex dawk speċifikati fl-Anness H, jistgħu japplikaw ir-rata l-imnaqqsa jew waħda miż-żewġ rati mnaqqsa msemmija fl-Artikolu 12(3) għal kwalunkwe minn dawn il-provvisti.
(ċ) L-Istati Membri li skond it-termini ta' l-Artikolu 12(3) ikunu obbligati li jżidu r-rata standard tagħhom kif applikata fl-1 ta' Jannar 1991 b'iżjed minn 2 %, jistgħu japplikaw rata mnaqqsa iktar baxxa mill-minimu stipulat fl-Artikolu 12(3) dwar ir-rata mnaqqsa lil provvisti jew kategoriji ta' oġġetti u servizzi speċifikati fl-Anness H. Madankollu, dawk l-Istati Membri jistgħu japplikaw din ir-rata lis-servizzi ta' ristoranti, ħwejjeġ tat-tfal, żraben tat-tfal u sistemazzjoni fid-djar. L-Istati Membri ma jistgħux jintroduċu eżenzjonijiet bir-rifużjoni tat-taxxa fl-istadju preċedenti fuq il-bażi ta' dan il-paragrafu.
(d) L-Istati Membri li fl-1 ta' Jannar 1991 applikaw rata mnaqqsa lil servizzi ta' ristoranti, ħwejjeġ tat-tfal, żraben tat-tfal u sistemazzjoni fid-djar, jistgħu jkomplu japplikaw din ir-rata lil dawn il-provvisti.
(e) L-Istati Membri li fl-1 ta' Jannar 1991 applikaw rata mnaqqsa lill-provvisti ta' oġġetti u servizzi li mhumiex dawk speċifikati fl-Anness H jistgħu japplikaw ir-rata l-imnaqqsa jew waħda miż-żewġ rati mnaqqsa msemmija fl-Artikolu 12(3) lil dawn il-provvisti, iżda r-rata m'għandhiex tkun inqas minn 12 %.
(f) Ir-Repubblika Griega tista’ tapplika r-rati tal-VAT sa’ 30 % inqas mir-rati li jikkorrispondu applikati fil-kontinent tal-Greċja fid-dipartimenti ta' Lesbos, Chios, Samos, u fid-Dodecanese u fis-Cyclades, u fuq il-gżejjer segwenti fil-baħar Eġew: Thasos, Sporades tat-Tramuntana, Samothrace u Skiros.
(g) Qabel il-31 ta' Diċembru 1994, il-Kunsill għandu jeżamina għal darb'oħra d-disposizzjonijiet tas-subparagrafi (a) sa’ (f) hawn fuq b'mod partikolari dwar it-tħaddim xieraq tas-suq intern, abbażi ta' rapport mill-Kummissjoni,. Fil-każ ta' distorsjonijiet sinifikanti tal-kompetizzjoni li jistgħu jinqalgħu, il-Kunsill, b'mod unanimu u fuq proposta mill-Kummissjoni, għandu jadotta miżuri xierqa.";
5. L-Anness H fl-Anness ta' din id-Direttiva għandu jiżdied.
Artikolu 2
1. Sabiex iħarsu din id-Direttiva l-Istati Membri għandhom idaħħlu fis-seħħ il-liġijiet, ir-regolamenti u d-disposizzjonijiet amministrattivi neċessarji sa mhux iżjed tard mill-31 ta' Diċembru 1992. Għandhom jinfurmaw lill-Kummissjoni minnufih b'dan.
Meta l-Istati Membri jadottaw dawn il-miżuri, dawn għandu jkollhom riferenza għal din id-Direttiva jew għandu jkollhom magħhom din ir-riferenza fl-okkażjoni tal-pubblikazzjoni uffiċjali tagħhom. Il-metodi li bihom għandha ssir din ir-riferenza għandhom ikunu stipulati mill-Istati Membri.
2. L-Istati Membri għandhom jikkomunikaw it-testi tad-disposizzjonijiet tal-liġi nazzjonali li huma jadottaw fis-suġġett immexxi minn din id-Direttiva lill-Kummissjoni.
Artikolu 3
Din id-Direttiva qed tkun indirizzata lill-Istati Membri.
tas-7 ta’ Frar 1992 li jemenda r-Regolament (KEE) Nru 410/90 li jipprovdi għal-livelli ta’ kwalità għall-frott tal-kiwi
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 1035/72 tat-18 ta’ Mejju 1972 dwar l-organizzazzjoni komuni tas-suq tal-ħaxix u frott [1], kif l-aħħar emendat bir-Regolament (KEE) Nru 1623/91 [2], u b’mod partikolari fit-tieni subparagrafu ta’ l-Artikolu2(2) tiegħu,
Billi r-Regolament tal-Kummissjoni (KEE) Nru 410/90 [3] jipprovdi għal-livelli ta’ kwalità għall-frott tal-kiwi;
Billi, xi ftit mill-provvedimenti huma differenti f’verżjonijiet differenti tal-lingwi; billi, dawn il-provvedimenti għandhom ikunu emendati kif meħtieġ;
Billi, sabiex iġibu l-livelli ta’ kwalità għall-frott tal-kiwi indaqs mal-livelli l-oħra tal-KEE għall-ħaxix u l-frott għandhom isiru emendi li jikkonċernaw "iż-żamma tal-kwalità", "il-qies" u "l-kejl";
Billi l-miżuri li għalihom jipprovdi dan ir-Regolament jaqblu mal-opinjoni tal-Kumitat ta’ Ġestjoni għall-Ħaxix u l-Frott,
ADOTTAT DAN IR-REGOLAMENT:
, it-tielet taqsima għandha, fil-verżjonijiet tal-lingwi kollha, tinqara’ kif ġej:
"Għandhom jippreżentaw il-karatteristiċi tal-varjetà. Id-difetti ħfief li ġejjin, madanakollu, jistgħu jitħallew sakemm dawn ma jaffettwawx id-dehra ġenerali tal-prodott, il-kwalità, iż-żamma tal-kwalità u l-preżentazzjoni tal-pakkett:
- difett ħafif fil-forma (madankollu ħieles minn nefħiet jew malformazzjonijiet);
- difett ħafif fil-lewn;
- difetti superfiċjali fil-qoxra, basta li l-ispazju totali effettwat ma jkunx iktar minn 1 ċm2;
- "Hayward mark" żgħira qisha linja fit-tul u mingħajr qbiż ’il barra." (ċ) fi (iii)
"Klassi II" , taqsima 3 ir-raba’ inċiż għandha tinqara kif ġej:
"— "Hayward marks" ħafna iktar qawwija bi qbiż il-barra ħafif,"
2. fil-parti III "Provvedimenti li jikkonċernaw il-kejl" , l-ewwel sezzjoni, għandha tinqara’ kif ġej:
"Il-qies huwa stabbilit mill-piż tal-frott".
3. Fil-parti V "Provvedimenti li għandhom x’jaqsmu mal-preżentazzjoni" il-modifikazzjonijiet li ġejjin għandhom jiġu magħmula:
L-Artikolu 2
Dan ir-Regolament għandu jidħol fis-seħħ fil-jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej. Dan ir-Regolament għandu jorbot fl-intier tiegħu u japplika direttament fl-Istati Membri kollha.
tas-27 ta’ Marzu 1992 li jimmodifika Anness V ma’ Regolament tal-Kunsill (KEE) Nru. 2377/90 li jistabilixxi proċedura tal-Komunità għat-twaqqif tal-limiti massimi ta’ residwu ta’ prodotti mediċinali veterinarji f’oġġetti tal-ikel u li ġejjin mill-annimali
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jwaqqaf il-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru. 2377/90 tas-26 ta’ Ġunju 1990 li jistabilixxi proċedura tal-Komunità għat twaqqif tal-limiti massimi ta’ residwu ta’ prodotti mediċinali veterinarji f’oġġetti tal-ikel [1], kif emendat mir-Regolament tal-Kummissjoni (KEE) nru. 675/92 [2] u b’mod partikolari Artikoli 11 dwar dan,
Billi hu mixtieq fl-interess ta’ effiċjenza amministrattiva li l-informazzjoni u d-dettalji li jridu jiġu inklużi f’kull applikazzjoni għat-twaqqif ta’ kull limitu massimu ta’ residwu għal kull sustanza farmakoloġikament attiva użata fi prodotti mediċinali veterinarji b’mod konformi mar-Regolament (KEE) Nru 2377/90 għandhom jikkorrispondu possibilment bl-iktar mod qrib mal-informazzjoni u d-dettalji li jridu jiġu mogħtija lill-Istati Membri f’kull applikazzjoni għall-awtorizzazzjoni biex jiġi mqiegħed fis-suq sottomess skond Artikolu 5 tad-Direttiva tal-Kunsill 81/851/KEE tat-28 ta’ Settembru 1981 fuq l-approssimazzjoni tal-liġijiet tal-Istati Membri relatati mal-prodotti mediċinali veterinarji [3], kif emendat mid-Direttiva 90/676/KEE [4];
Billi huwa meħtieġ li jiġi emendat Anness V mar-Regolament (KEE) Nru. 2377/90 biex jittieħed kont tal-bidlet għal-ħtiġiet għall-prova ta’ prodotti mediċinali veterinarji introdotti bid-Direttiva tal-Kunsill 92/18/KEE tal-20 ta’ Marzu 1992 li timmodifika l-Anness għad-Direttiva tal-Kunsill 81/852/KEE fuq l-approssimazzjoni tal-liġijiet tal-Istati Membri dwar standards u protokolli analitiċi, farmako-tossikoloġiċi u kliniċi u protokolli rigward l-ittestjar ta’ prodotti mediċinali veterinarji;
Billi d-dispożizzjonijiet ta’ dan ir-Regolament huma skond il-fehma tal-Kumitat fuq l-Adattament għall-Progress Tekniku tad-Direttivi fuq it-Tneħħija tal-Barrieri Tekniċi għall-Kummerċ fil-Qasam tal-Prodotti Mediċinali Veterinarji stabbilit taħt Artikolu 2b tad-Direttiva tal-Kunsill 81/852/KEE [5], kif emendat bid-Direttiva 87/20/KEE [6],
ADDOTTAT DAN IR-REGOLAMENT:
li jemenda l-arrangamenti għall-importazzjoni fil-Komunità ta' ċerti prodotti agrikoli li joriġinaw fl-Alġerija, Ċipru, l-Eġittu, l-Iżrael, il-Ġordan, il-Libanu, Malta, il-Marokk, is-Sirja u t-Tuneżija
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 113 tiegħu,
Wara li kkunsidra l-proposta mill-Kummissjoni,
Billi, fil-kuntest ġenerali ta' politika Mediterranja ġdida, bil-għan li ssaħħaħ ir-rabtiet u tiżdied il-koperazzjoni mal-pajjiżi tar-reġjun, il-Kunsill u l-Kummisjoni adottaw Riżoluzzjoni dwar il-kummerċ mal-pajjiżi tal-Mediterran li m'humiex membri fil-laqgħa tal-Kunsill fit-18 u d-19 ta' Diċembru 1990;
Billi r-Riżoluzzjoni tipprovdi b'mod partikolari għall-implimentazzjoni ta' miżuri li jippromovu l-esportazzjoni agrikola minn dawn il-pajjiżi lejn il-Komunità u billi l-arranġamenti dettaljati għall-applikazzjoni ta' dawn il-miżuri trid tkun definita;
Billi, biex isir dan, huwa meħtieġ li jiġu emendati l-arranġamenti għall-importazzjoni fil-Komunità taħt id-dispożizzjonijiet tal-Protokoll għal Ftehim ta' Assoċjazzjoni jew Koperazzjoni ma' l-Algerija, Ċipru, l-Eġittu, l-Iżrael, il-Ġordan, il-Libanu, Malta, il-Marokk, is-Sirja u t-Tuneżija,
ADOTTA DAN IR-REGOLAMENT:
Artikolu 1
1. Id-dazji applikabli fil-31 ta' Diċembru 1991 fil-Komunità kif kostitwiti fil-31 ta' Diċembru 1985 għal prodotti imniżżla fl-Anness II għat-Trattat, li oriġinaw fil-pajjiżi imsemmija tal-Mediterran li m'humiex membri u li għalihom it-tneħħija tat-tariffi trid testendi wara l-1 ta' Jannar 1993 b'riżultat tal-Protokolli għal Ftehim ta' Assoċjazzjoni jew Koperazzjoni murija fl-Anness I, għandhom jitneħħew f'żewġ stadji ndaqs, mill-1 ta' Jannar 1992 u mill-1 ta' Jannar 1993.
2. Il-paragrafu 1 għandu japplika fil-limiti, jekk hemm, tal-kwoti tat-tariffi u l-iskedi mressqa fil-Protokoll li għalih hemm referenza f'dak il-paragrafu u għandu jqis xi dispożizzjonijiet speċjali imniżżla fih.
3. Meta, b'riżultat ta' l-applikazzjoni ta' paragrafu 1, dazji jilħqu l-livell ta' 2 % jew inqas, għandhom jiġu sospiżi totalment.
Ir-Regolament tal-Kunsill (KEE) Nru 2077/92 tat-30 ta’ Ġunju 1992 rigward l-organizzazzjonijiet bejn il-fergħat u l-ftehim fil-qasam tat-tabakk
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b’mod partikolari l-Artikoli 42 u 43 mehmuża;
Wara li kkunsidra l-proposta mressqa mill-Kummissjoni [1],
Wara li kkunsidra l-fehma tal-Parlament Ewropew [2],
Wara li kkunsidra l-fehma tal-Kumitat Soċjali u Ekonomiku [3],
Billi l-prospetti fi żmien mezzan u fit-tul għall-Komunità u għas-swieq dinjija ta’ l-agrikoltura għandhom bżonn li ċerti strumenti tal-politika agrikola komuni jkunu reveduti sabiex jerga’ jkun stabbilit il-bilanċ fis-suq; billi dak l-aġġustament, immirat primarjament lejn aktar flessibbiltà fl-istrumenti li jappoġġjaw is-suq, jeħtieġu li l-operaturi kkkonċernati jbiddlu l-imġiba ekonomika tagħhom biex jagħtu kas aktar tal-qagħda vera tas-suq;
Billi l-organizzazzjonijiet ta’ bejn il-fergħat imwaqqfa minn individwi jew gruppi, u li jirrappreżentaw proporzjon sinifikanti tal-kategoriji differenti involuti fil-produzzjoni, fl-ipproċessar u fil-bejgħ fil-qasam tat-tabakk x’aktarx jikkontribwixxu biex tkun meqjusa aħjar il-qagħda tas-suq u biex ikunu mħajra tibdiliet fl-imġiba ekonomika maħsuba biex ittejjeb l-għerf u l-organizzazzjoni tal-produzzjoni, l-ipproċessar u l-bejgħ; billi xi wħud mill-attivitajiet tagħhom jistgħu jgħinu biex jitjieb il-bilanċ fis-suq u b’hekk jgħinu biex jintlaħqu l-għanijiet ta’ l-Artikolu 39 tat-Trattat; billi l-miżuri li jistgħu jkunu ta’ kontribut mill-organizzazzjonijiet ta’ bejn il-fergħat għandhom ikunu mfissra;
Billi minħabba dan ta’ hawn fuq, jidher xieraq li jingħata għarfien speċifiku lill-korpi li juru li kienu rappreżentattivi fuq livell reġjonali, inter-reġjonali jew fuq livell ta’ Komunità u li ħadu azzjoni pożittiva biex jilħqu l-għanijiet imsemmija hawn fuq; billi dak l-għarfien għandu jingħata mill-Istati Membri jew mill-Kummissjoni dejjem skond l-iskop ta’ l-attivitajiet ta’ l-assoċjazzjoni tal-kummerċ;
Billi biex ikunu appoġġjati ċerti attivitajiet ta’ l-organizzazzjonijiet ta’ bejn il-fergħat li huma ta’ interess partikolari minħabba r-regoli preżenti li jolqtu l-organizzazzjoni tas-suq fil-qasam tat-tabakk, għandhom isiru dispożizzjonijiet biex ir-regoli adottati mill-organizzazzjoni ta’ bejn il-fergħat għall-membri tagħha tista’ tkun estiża, skond ċerti kondizzjonijiet, għall-produtturi kollha li mhumiex membri u gruppi f’reġjun wieħed jew aktar; billi dawk li mhumiex membri għandhom wkoll ikunu mġagħla jħallsu l-abbonamenti kollha jew parti minnhom maħsuba biex ikopru l-ispejjeż mhux amministrattivi minfuqa għal dawk l-attivitajiet; billi din il-proċedura għandha tkun imħaddma b’tali mod li tiggarantixxi d-drittijiet tal-gruppi soċjo-ekonomiċi kkonċernati, speċjalment id-drittijiet tal-konsumatur;
Billi attivitajiet oħra ta’ l-organizzazzjonijiet ta’ bejn il-fergħat magħrufa jistgħu jkunu ta’ interess ġenerali ekonomiku jew tekniku għall-qasam tat-tabakk u għalhekk ikunu ta’ benefiċċju għan-nies kollha attivi fil-fergħat imsemmija, sew jekk huma membri ta’ l-organizzazzjoni u sew jekk mhumiex; billi f’dawk il-każijiet jidher li hu raġonevoli li dawk li mhumiex membri jintalbu jħallsu l-abbonamenti maħsuba biex ikopru l-ispejjeż, barra dawk l-ispejjeż amministrattivi, li jġib miegħu t-twettiq ta’ l-attivitajiet imsemmija;
Billi, sabiex ikun żgurat it-tħaddim tajjeb ta’ l-iskema, għandu jkun hemm kooperazzjoni mill-qrib bejn l-Istati Membri u l-Kummissjoni, li għandha jkollha wkoll is-setgħat li tagħmel superviżjoni, speċjalment fejn jidħol l-għarfien ta’ l-organizzazzjonijiet ta’ bejn il-fergħat li jaħdmu fuq livell reġjonali jew inter-reġjonali u l-ftehim u l-ħidmiet għalenija adottati minn dawk l-organizzazzjonijiet;
Billi għandu jkun hemm dispożizzjoni għall-pubblikazzjoni, fil-bidu ta’ kull sena, tal-lista ta’ l-organizzazzjonijiet magħrufa matul is-sena ta’ qabel, lista ta’ l-organizzazzjonijiet li l-għarfien tagħhom ġie rtirat matul l-istess perjodu u r-regoli li ġew estiżi b’ indikazzjoni ta’ l-iskop tagħhom għall-informazzjoni ta’ l-Istati Membri u partijiet oħra interessati,
ADOTTA DAN IR-REGOLAMENT:
3. qegħdin jagħmlu għadd minn dawn l-attivitajiet li ġejjin fuq livell reġjonali, f’numru ta’ reġjuni tal-Komunità jew fil-Komunità kollha; billi jqisu fejn jixraq l-interessi tal-konsumatur:
(a) jikkontribwixxu għal aktar koordinazzjoni tat-tqegħid fis-suq tat-tabakk bil-werqa jew ippakkjat;
(b) jippreparaw kuntratti standard li huma kompatibbli mar-regoli tal-Komunità;
(ċ) itejbu l-intelliġenza fis-suq u t-trasparenza;
(d) iżidu l-valur miżjud, speċjalment permezz ta’ bejgħ u riċerka f’użi ġodda li ma jheddux saħħet il-bniedem;
(e) jimmiraw is-settur lejn prodotti li jolqtu aħjar il-ħtiġijiet tas-suq u saħħet il-bniedem;
(f) jagħmlu riċerka dwar metodi li jgħinu biex jintużaw inqas prodotti mill-pjanti tajbin għas-saħħa u li huma garanzija ta’ prodott ta’ kwalità u li jħarsu l-ħamrija;
(g) jiżviluppaw metodi u strumenti biex itejbu l-kwalità tal-prodott fl-istadji tal-produzzjoni u l-ipproċessar;
2. Qabel ma jingħata l-għarfien, l-Istati Membri għandhom jgħarrfu lill-Kummissjoni bl-organizzazzjonijiet ta’ bejn il-fergħat li applikaw għall-għarfien u għandhom jagħtu l-informazzjoni kollha meħtieġa fuq l-oqsma ta’ l-attività ekonomika li huma jħaddnu, ir-rappreżentanza tagħhom, l-attivitajiet li jidħlu għalihom u xi informazzjoni oħra meħtieġa biex tkun meqjusa l-applikazzjoni.
Il-Kummissjoni tista’ topponi l-għarfien fi żmien 60 jum min-notifika mill-Istat Membru.
3. L-Istati Membri għandhom jirtiraw l-għarfien:
(a) jekk il-kondizzjonijiet stabbiliti f’dan ir-Regolament jonqsu milli jintlaħqu;
(b) jekk l-organizzazzjoni ta’ bejn il-fergħat tikser waħda jew aktar mill-projbizzjonijiet imniżżla fl-Artikolu 7(3), mingħajr preġudizzju għall-azzjonijiet kriminali li jistgħu jinġabu taħt il-liġi nazzjonali;
(ċ) jekk l-organizzazzjoni ta’ bejn il-fergħat tonqos mill-obbligu tagħha biex tagħmel in-notifika meħtieġa taħt l-Artikolu 7(2).
L-Istati Membri għandhom jgħarrfu lill-Kummissjoni immedjatament bid-deċiżjonijiet biex jirtiraw l-għarfien.
Artikolu 4
1. Ma’ l-applikazzjoni l-Kummissjoni għandha tirrikonoxxi l-organizzazzjonijiet ta’ bejn il-fergħat li:
(a) jagħmlu l-attivitajiet tagħhom fit-territorji kollha jew f’parti mit-territorji ta’ ħafna Stati Membri, jew fil-Komunità kollha;
(b) (b)twaqqfu taħt il-leġislazzjoni nazzjonali ta’ Stat Membru jew liġi tal-Komunità;
(ċ) jissodisfaw il-dispożizzjonijiet ta’ l-Artikolu 3(1)(b), (ċ) u (d).
2. Il-Kummissjoni għandha tgħarraf l-applikazzjonijiet għall-għarfien lill-Istati Membri li fuq it-territorju tagħhom hi mwaqqfa l-organizzazzjoni ta’ bejn il-fergħat u li fih tagħmel l-attivitajiet tagħha. Wara dik in-notifika, l-Istati Membri kkonċernati se jkollhom xahrejn biex fihom jagħmlu l-kummenti tagħhom.
Il-Kummissjoni għandha tieħu deċiżjoni dwar l-għarfien fi żmien tliet xhur minn mindu tirċievi l-applikazzjoni u l-informazzjoni kollha meħtieġa.
3. Il-Kummissjoni għandha tirtira l-għarfien ta’ l-organizzazzjonijiet imsemmija fil-paragrafu 1 fiċ-ċirkustanzi msemmija fl-Artikolu 3(3).
Artikolu 5
Il-Kummissjoni għandha tippubblika fis-serje "Ċ" tal-Ġurnal Uffiċjali tal-Komunitajiet Ewropej l-ismijiet ta’ l-organizzazzjonijiet ta’ bejn il-fergħat magħrufa, flimkien ma’ l-istqarrija tas-settur ekonomiku jew iż-żona li fiha joperaw u l-attivitajiet li jagħmlu skond it-tifsira ta’ l-Artikolu 2. L-irtirar ta’ l-għarfien għandu jkun ippubblikat ukoll.
Artikolu 6
L-għarfien ta’ l-organizzazzjonijiet ta’ bejn il-fergħat għandu jimplika l-awtorizzazzjoni biex huma jkunu jistgħu jagħmlu l-attivitajiet imsemmija fl-Artikolu 2(3) skond il-kondizzjonijiet stabbiliti f’dan ir-Regolament.
Artikolu 7
1. Minkejja l-Artikolu 1 tar-Regolament Nru 26 [4], l-Artikolu 85(1) tat-Trattat m’għandux jgħodd għall-ftehim u l-ħidmiet għalenija ta’ l-organizzazzjonijiet magħrufa ta’ bejn il-fergħat maħsuba biex iħaddmu l-miżuri msemmija fl-Artikolu 2(3).
2. Il-Paragrafu 1 se jgħodd biss jekk:
- il-ftehim u l-ħidmiet għalenija ġew mgħarrfa lill-Kummissjoni, u li
- fi żmien tliet xhur minn meta tirċievi d-dettalji kollha meħtieġa l-Kummissjoni ma tkunx sabet li l-ftehim jew il-ħidmiet għalenija huma inkompatibbli mar-regoli tal-Komunità.
Il-ftehim u l-ħidmiet għalenija m’għandhomx ikunu mħaddma sakemm ma jkunx skada dan il-perjodu.
3. Ftehim u ħidmiet għalenija li:
- jistgħu jwasslu għall-qsim fis-swieq fi kwalunkwe forma fil-Komunità,
- jistgħu jaffettwaw il-ħidma siewja ta’ l-organizzazzjoni tas-suq,
- jistgħu joħolqu tagħwiġ fil-kompetizzjoni li mhuwiex essenzali biex jintlaħqu l-għanjiet tal-politika komuni agrikola segwita mill-miżura ta’ l-organizzazzjoni ta’ bejn il-fergħat,
- jistgħu jirrikjedu l-iffissar ta’ prezzijiet jew kwoti, mingħajr preġudizzju għall-miżuri meħuda mill-organizzazzjonijiet ta’ bejn il-fergħat fit-tħaddin ta’ dispożizzjonijiet speċifiċi tar-regoli tal-Komunità,
- jistgħu joħolqu diskriminazzjoni jew jeliminaw il-kompetizzjoni minħabba proporzjon sostanzjali tal-prodotti msemmija,
Dik id-deċiżjoni m’għandhiex tidħol fis-seħħ qabel id-data tan-notifika lill-organizzazzjoni ta’ bejn il-fergħat ikkonċernata, kemm-il darba dik l-organizzazzjoni ta’ bejn il-fergħat tat informazzjoni mhux korretta jew abbużat mill-eżenzjoni mogħtija fil-paragrafu 1.
Artikolu 8
1. L-organizzazzjonijiet ta’ bejn il-fergħat jistgħu jitolbu li xi wħud mill-ftehim tagħhom jew ħidmiet għalenija jkunu jorbtu għal perjodu limitat lill-individwi u gruppi fis-settur ekonomiku kkonċernat li mhumiex membri tal-friegħi tal-kummerċ li jirrappreżentaw, fiż-żoni li fihom joperaw il-friegħi.
Sabiex ir-regoli tagħhom ikunu estiżi, l-organizzazzjonijiet ta’ bejn il-fergħat iridu jirrappreżentaw ta’ l-inqas żewġ terzi tal-produzzjoni u/jew il-kummerċ ikkonċernat. Fejn l-estensjoni proposta tar-regoli hija fiha skop inter-reġjonali, l-organizzazzjonijiet ta’ bejn il-fergħat iridu juru li għandhom ta’ l-inqas ammont żgħir ta’ rappreżentanza, fil-każ ta’ kull fergħa miġbura fi grupp, f’kull reġjun kopert.
2. Ir-regoli, li l-estensjoni ta’ l-iskop tagħhom hu mitlub, għandu jkun ilhom fis-seħħ ta’ l-inqas sena u għandhom ikunu marbuta ma’ wieħed mill-għanjiet li ġejjin:
(a) (a)għarfien tal-produzzjoni u tas-suq;
(b) tifsira ta’ l-ammonti minimi;
(ċ) użu tal-metodi ta’ kultivazzjoni kompatibbli mal-ħarsien ta’ l-ambjent;
(d) tifsira ta’ l-istandards minimi ta’ imballeġġjar u preżentazzjoni;
(e) użu ta’ żerriegħa ċċertifikata u sorveljanza tal-kwalità tal-prodott.
3. L-estensjoni tar-regoli għandha tiddependi mill-approvazzjoni mill-Kummissjoni skond il-proċedura stabbilita fl-Artikolu 9.
Artikolu 9
1. Fil-każ tar-regoli stabbiliti mill-organizzazzjonijiet ta’ bejn il-fergħat magħrufa mill-Istati Membri, l-Istati Membri għandhom jippubblikaw għall-informazzjoni tal-gruppi soċjo-ekonomiċi kkonċernati l-ftehim jew il-ħidmiet għalenija li beħsiebhom jestendu lill-operaturi individwali li mhumiex membri jew gruppi f’reġjun partikolari jew grupp ta’ reġjuni.
Dawk ikkonċernati għandu jkollhom xahrejn biex fihom jagħmlu l-kummenti tagħhom.
2. Fl-aħħar ta’ dan il-perjodu u qabel ma jieħdu deċiżjoni, l-Istati Membri għandhom jgħarrfu lill-Kummissjoni dwar ir-regoli li beħsiebhom jagħmluhom jorbtu u għandhom jagħtu l-informazzjoni kollha xierqa. In-notifika għandu jkun fiha l-kummenti kollha li ġew irċevuti wara l-pubblikazzjoni skond il-paragrafu 1 u valutazzjoni ta’ l-applikazzjoni għal estensjoni.
3. Il-Kummissjoni għandha tippubblika fis-serje "Ċ" tal-Ġurnal Uffiċjali tal-Komunitajiet Ewropej ir-regoli li għalihom hi mitluba l-estensjoni mill-organizzazzjonijiet ta’ bejn il-gruppi li hi qieset taħt l-Artikolu 4. Wara l-pubblikazzjoni, l-Istati Membri u l-gruppi soċjo-ekonomiċi kkonċernati għandu jkollhom xahrejn sabiex jagħmlu l-kummenti tagħhom.
4. Jekk ir-regoli li għalihom hi mitluba l-estensjoni huma ‘regoli tekniċi’ skond it-tifsira tad-Direttiva 83/189/KEE [5], huma għandhom ikunu mgħarrfa lill-Kummissjoni skond l-Artikolu 8 ta’ dik id-Direttiva fl-istess ħin tan-notifika msemmija fil-paragrafu 2.
Mingħajr preġudizzju għall-paragrafu 5, fejn il-kondizzjonijiet għall-għoti ta’ fehma raġonata skond l-Artikolu 9 ta’ dik id-Direttiva huma milħuqa, il-Kummissjoni għandha tonqos milli tapprova r-regoli li tagħhom intalbet estensjoni.
5. Il-Kummissjoni għandha tieħu deċiżjoni fi żmien tliet xhur min-notifika mill-Istat Membru skond il-paragrafu 2 u, fejn jgħodd paragrafu 3, fi żmien ħames xhur mill-pubblikazzjoni fil-Ġurnal Uffiċjali tal-Komunitajiet Ewropej ta’ l-applikazzjoni għall-estensjoni tar-regoli.
Il-Kummissjoni għandha fi kwalunkwe każ tieħu deċiżjoni negattiva jekk issib li l-estensjoni:
- iżżomm lura l-kompetizzjoni f’parti sostanzjali tas-suq komuni,
- tirrestrinġi l-kummerċ ħieles, jew
- tfixkel l-għanjiet tal-politika agrikola komuni jew dawk ta’ xi regoli oħra tal-Komunità.
6. Ir-regoli, li l-applikazzjoni tagħhom ġiet estiża, għandhom ikunu ppubblikati fil-Ġurnal Uffiċjali tal-Komunitajiet Ewropej.
7. Meta, skond dan l-Artikolu, ir-regoli jorbtu fuq dawk li mhumiex membri f’organizzazzjoni ta’ bejn il-fergħat, l-Istat Membru jew il-Kummissjoni, kif jixraq, jistgħu jiddeċidu li individwi jew gruppi li mhumiex membri għandhom jħallsu lill-organizzazzjoni l-abbonamenti kollha jew parti mill-abbonamenti mħallsa mill-membri, sal-punt li dawk l-abbonamenti ma jintużawx biex ikopru l-ispejjeż amministrattivi biex jitħaddnu r-regoli jew il-ħidmiet għalenija.
Artikolu 10
1. Meta waħda jew aktar mill-attivitajiet imsemmija fil-paragrafu 2 ssir minn organizzazzjoni magħrufa ta’ bejn il-fergħat u hi fl-interess ekonomiku ġenerali ta’ dawk in-nies li l-attivitajiet tagħhom huma marbuta ma’ waħda jew aktar mill-prodotti, l-Istat Membru li ta l-għarfien, jew il-Kummissjoni, fejn l-għarfien ingħata taħt l-Artikolu 4, jista’ jiddeċidi li individwi jew gruppi li mhumiex membri ta’ l-assoċjazzjoni iżda li jibbenefikaw minn dawk l-attivitajiet għandhom iħallsu lill-organizzazzjoni l-abbonamenti kollha jew parti mill-abbonamenti mħallsa mill-membri tagħha sal-punt li dawk l-abbonamenti huma maħsuba biex ikopru l-ispejjeż, barra l-ispejjeż amministrattivi ta’ kwalunkwe tip, minfuqa direttament minħabba li għamlu l-attivitajiet imsemmija.
2. L-attivitajiet imsemmija f’dan l-Artikolu se jkunu marbuta ma’ wieħed jew aktar minn dawn l-għanjiet:
- riċerka biex jiżdied il-valur lill-prodotti, b’mod speċjali permezz ta’ użi ġodda li ma jheddux is-saħħa pubblika,
- studji biex itejbu l-kwalità tat-tabakk bil-weraq jew ippakkjat,
- riċerka fil-metodi ta’ kultivazzjoni li jippermettu użu inqas ta’ prodotti tas-saħħa mill-weraq u li jiggarantixxu l-konservazzjoni tal-ħamrija u l-ambjent.
3. L-Istati Membri kkonċernati għandhom jgħarrfu lill-Kummissjoni bid-deċiżjonijiet li beħsiebhom jieħdu skond paragrafu 1. Dawk id-deċiżjonijiet ma jistgħux jidħlu fis-seħħ qabel ma jkunu għaddew tliet xhur mid-data tan-notifika lill-Kummissjoni. Il-Kummissjoni tista’ f’dan iż-żmien stipulat titlob biex tkun miċħuda parti jew l-abbozz kollu tad-deċiżjoni jekk l-interess ġenerali li tpoġġa fuq quddiem jidher li mhux sod biżżejjed.
4. Fejn l-attivitajiet ta’ l-organizzazzjoni ta’ bejn il-fergħat meqjusa mill-Kummissjoni skond l-Artikolu 4 huma fl-interess ġenerali, il-Kummissjoni għandha tgħarraf lill-Istati Membri kkonċernati bid-deċiżjoni tagħha ta’ abbozz, li se jkollhom żmien xahrejn biex jagħmlu l-kummenti tagħhom.
Artikolu 11
Kwalunkwe miżura mill-Istati Membri jew mill-Kummissjoni li timponi abbonament fuq individwi jew gruppi li mhumiex membri ta’ organizzazzjoni ta’ bejn il-fergħat għandha tkun ippubblikata fil-Ġurnal Uffiċjali tal-Komunitajiet Ewropej. Il-miżura ma tistax tidħol fis-seħħ qabel ma jgħaddu xahrejn mid-data tal-pubblikazzjoni.
Artikolu 12
Regoli dettaljati għat-tħaddin ta’ dan ir-Regolament għandhom ikunu adottati skond il-proċedura stabbilita fl-Artikolu 23 tar-Regolament (KEE) Nru 2075/92 [6].
Dan ir-Regolament għandu jorbot fl-intier tiegħu u japplika direttament fl-Istati Membri kollha.
ta’ l-14 ta’ Lulju 1992 dwar il-protezzjoni ta’ l-indikazzjonijiet ġeografiċi u d-denominazzjoni ta’ l-oriġini tal-prodotti agrikoli u l-prodotti ta’ l-ikel
Billi,bħala parti mill-aġġustament tal-politika komuni ta’ l-agrikoltura għandha tiġi mħeġġa d-diversifikazzjoni tal-produzzjoni agrikola sabiex jintlaħaq bilanċ aħjar bejn il-provvista u d-domanda fis-swieq; billi l-promozzjoni ta’ prodotti li għandhom ċerti karatteristiċi tista’ tkun ta’ benefiċċju konsiderevoli għall-ekonomija agrikola, b’mod partikolari għall dawk iż-żoni inqas vantaġġjati jew iktar mbegħdin billi jiżdied d-dħul tal-bdiewa u tħeġġeġ lill-popolazzjoni rurali tibqa’ f’dawn iż-żoni;
Billi, barra minn dan ġie osservat f’dawn l-aħħar snin illi l-konsumaturi qegħdin jagħtu importanza ikbar lill-kwalità ta’ l-ikel milli l-kwantità; billi din it-tfittxija għal prodotti speċifiċi toħloq domanda ikbar għall-prodotti agrikoli jew affarijiet ta’ l-ikel b’oriġini ġeografika li tista’ tiġi identifikata;
Billi minħabba il-varjetà kbira ta’ prodotti fis-suq u l-ammont kbir ta’ informazzjoni dwar dawn il-prodotti li hija pprovduta, il-konsumaturi, sabiex ikunu jistgħu jagħmlu l-aħjar għażliet għandhom jingħataw informazzjoni ċara u konċiża dwar l-oriġini tal-prodott;
Billi t-tikkettjar ta’ prodotti agrikoli u ta’ affarijiet ta’ l-ikel huwa soġġett għar-regoli ġenerali stabbiliti fid-Direttiva tal-Kunsill 79/112/KEE tat-18 ta’ Diċembru 1978 dwar l-approssimazzjoni tal-liġijiet ta’ l-Istati Membri dwar it-tikkettjar, il-preżentazzjoni u r-reklamar tal-prodotti ta’ l-ikel [4]; billi, minħabba n-natura speċifika tagħhom, għandhom jiġu addottati dispożizzjonijiet addizzjonali speċjali għall-prodotti agrikoli u għall-prodotti ta’ l-ikel minn żoni ġeografiċi speċifiċi;
Billi x-xewqa illi l-prodotti agrikoli u l-prodotti ta’ l-ikel li għandhom oriġini ġeografika li tista’ tiġi identifikata jiġu protetti wasslet sabiex ċerti Stati Membri jintroduċu "denominazzjoni ta’ l-oriġini reġistrata"; billi dawn kienu ta’ suċċess mal-produtturi li kellhom introjtu ikbar b’riżultat ta’ sforz ġenwin biex titjieb il-kwalità, u mal-konsumaturi, li jistgħu jixtru prodotti ta’ kwalità għolja b’garanziji dwar il-metodi ta’ produzzjoni u l-oriġini;
Billi, madanakollu, hemm differenzi fil-prassi nazzjonali għall-implementazzjoni tad-denominazzjoni ta’ oriġini jew indikazzjonijiet ġeografiċi; billi għandha tiġi prevista prassi tal-Komunità; billi struttura ta’ regoli tal-Komunità dwar il-protezzjoni tippermetti l-iżvilupp ta’ indikazzjonijiet geografiċi u d- denominazzjoni ta’ l-oriġini; billi minħabba illi tipprovdi metodu iktar uniformi din l-istruttura tiżgura kompetizzjoni ġusta bejn il-produtturi ta’ prodotti li għandhom dawn l-indikazzjonijiet u b’hekk tittejjeb il-kredibilità tal-prodotti f’għajnejn il-konsumaturi;
Billi r-regoli ppjanati għandhom jikkunsidraw il-legislazzjoni eżistenti tal-Komunità dwar l-inbejjed u x-xorb alkoħoliku, li tagħti livell ta’ protezzjoni ikbar;
Billi l-iskop ta’ dan ir-Regolament huwa llimitat għal ċerti prodotti agrikoli u l-prodotti ta’ l-ikel fejn hemm konnessjoni bejn il-prodott jew l-ikel u l-oriġini ġeografika; madanakollu dan l-iskop jista’ jiġi mwessa’ sabiex jinkludi prodotti jew prodotti ta’ l-ikel oħrajn;
Billi minħabba l-prassi eżistenti huwa xieraq illi żewġ tipi ta’ deskrizzjoni ġeografika jiġu definiti, u speċifikament l-indikazzjonijiet ġeografiċi protetti u d-deskrizzjoni ta’ oriġini protetta;
Billi prodott agrikolu jew prodott ta’ l-ikel li għandhom din l-indikazzjoni għandhom jissodisfaw ċerti kondizzjonijiet stabbiliti fi speċifikazzjoni;
Billi sabiex igawdu minn protezzjoni f’kull Stat Membru l-indikazzjonijiet ġeografiċi u d-deskrizzjonijiet ta’ l-oriġini għandhom jiġu reġistrati fuq livell Komunitaju; billi skrizzjoni fir-reġistru għandha wkoll tipprovdi informazzjoni lil dawk involuti fil-kummerċ u lill-konsumaturi;
Billi l-proċedura ta’ reġistrazzjoni għandha tippermetti lil kull persuna interessata individwalment u direttament fi Stat Membru sabiex tkun tista’ teżerċita d-drittijiet tagħha billi tinnotifika lill-Kummissjoni dwar l-oppożizzjoni tagħha;
Billi għandu jkun hemm proċeduri li jippermettu li ssir emenda ta’ l-ispeċifikazzjoni, wara r-reġistrazzjoni, fid-dawl tal-progress teknoloġiku jew l-irtirar mir-registru ta’ l-indikazzjoni ġeografika jew id-deskrizzjoni ta’ oriġini ta’ prodott agrikolu jew prodott ta’ l-ikel jekk dawk il-prodotti ma jibqgħux konformi ma’ l-ispeċifikazzjoni li fuq il-bażi tagħha tkun ingħatat l-indikazzjoni jew id-deskrizzjoni ġeografika ta’ oriġini;
Billi għandhom isiru disposizzjonijiet għal kummerċ ma’ pajjiżi terzi li joffru garanziji ekwivalenti għall-ħruġ u l-ispezzjoni ta’ l-indikazzjonijiet ġeografiċi ta’ oriġini maħruġa fit-territorju tagħhom;
Billi għandhom isiru disposizzjonijiet għal proċedura illi tistabbilixxi kooperazzjoni mill-qrib bejn l-Istati Membri u l-Kummissjoni permezz ta’ Kumitat Regolatorju stabbilit għal dan l-iskop,
ADOTTA DAN IR-REGOLAMENT:
L- Artikolu 1
1. Dan ir-Regolament jistabbilixxi r-regoli dwar il-protezzjoni dwar id- denominazzjoni ta’ oriġini u l-indikazzjoni ġeografika ta’ prodotti agrikoli għall-konsum tal-bniedem msemmija fl-Anness II tat-Trattat u tal-prodotti ta’ l-ikel msemmija fl-Anness I ta’ dan ir-Regolament u l-prodotti agrikoli elenkati fl-Anness II tar-Regolament.
Madanakollu, dan ir-Regolament m’għandux japplika għall-inbejjed jew xorb alkoħoliku.
L-Anness I jista’ jiġi emendat skond il-proċedura stabbilita fl-Artikolu 15.
2. Dan ir-Regolament għandu japplika mingħajr ħsara għad-disposizzjonijiet speċifiċi l-oħra tal-Komunità.
3. Id-Direttiva tal-Kunsill 83/189/KEE tat-28 ta’ Marzu 1983 li tistabbilixxi proċedura għall-għoti ta’ informazzjoni fil-qasam ta’ standards u regolamenti tekniċi [5] m’għandhiex tapplika għad-deskrizzjoni ta’ oriġini jew indikazzjonijiet ġeografiċi li jaqgħu taħt dan ir-Regolament.
- illi joriġinaw f’dak ir-reġjun, post speċifiku jew pajjiż; u
- li għandhom kwalitajiet jew karatteristiċi li huma kkawżati essenzjalment jew esklussivament minħabba ambjent ġeografiku partikolari inklużi l-fatturi naturali u umani tiegħu, u li l-produzzjoni, l-ipproċessar u t-tħejjija tagħhom iseħħu fiż-żona ġeografika definita;
(b) indikazzjoni ġeografika: tfisser l-isem ta’ reġjun, ta’ post speċifiku jew, f’każijiet eċċezzjonali ta’ pajjiż, użati biex jiddeskrivu prodott agrikolu jew prodott ta’ l-ikel:
- illi joriġinaw f’dak ir-reġjun, post speċifiku jew pajjiż, u
- li jippossjedu kwalità, reputazzjoni jew karatteristiċi oħra speċifiċi marbuta ma’ dik l-oriġini ġeografika u li l-produzzjoni u/jew l-ipproċessar u/jew it-tħejjija tagħhom iseħħu fiż-żona ġeografika definita.
3. Ċerti ismijiet ġeografiċi jew mhux ġeografiċi illi jiddeskrivu prodotti agrikoli jew prodotti ta’ l-ikel li joriġinaw f’reġjun jew post speċifiku, illi jissodisfaw il-kondizzjonijiet msemmija fit-tieni subparagrafu tal-paragrafu 2(a) għandhom ukoll jitqiesu bħala deskrizzjoni ta’ oriġini.
4. Permezz ta’ deroga mill-Artikolu 2(a), ċerti deskrizzjonijiet ġeografiċi għandhom jiġu meqjusa bħala deskrizzjoni ta’ oriġini meta l-materja prima tal-prodotti inkwestjoni tkun tiġi minn żona ġeografika ikbar jew differenti miż-żona ta’ l-ipproċessar, sakemm:
- iż-żona ta’ produzzjoni tal-materja prima hija llimitata,
- jeżistu kondizzjonijiet speċjali għall-produzzjoni tal-materja prima, u
- jesistu arranġamenti ta’ spezzjoni sabiex ikun żgurat illi dawn il-kondizzjonijiet huma sodisfatti.
5. Għall-iskopijiet tal-paragrafu 4, annimali ħajjin, laħam u ħalib biss jistgħu jitqiesu bħala materja prima. L-użu ta’ materja prima oħra tista’ tiġi awtorizzata skond il-proċedura stabbilita fl-Artikolu 15.
6. Sabiex ikunu eliġibbli għad-deroga msemmija fil-paragrafu 4, id-deskrizzjonijiet inkwistjoni jridu jiġu rikonoxxuti jew iridu diġà jkunu ġew rikonoxxuti bħala deskrizzjoni ta’ oriġini bi protezzjoni nazzjonali mill-Istat Membru konċernat, jew jekk skema bħal din ma tkunx teżisti, irid ikollhom karattru tradizzjonali ppruvat u reputazzjoni u fama eċċezzjonali.
7. Sabiex ikunu eliġibbli għad-deroga msemmija fil-paragrafu 4, l-applikazzjonijiet għar-reġistrazzjoni jridu jiġu sottomessi fi żmien sentejn mid-data tad-dħul fis-seħħ ta’ dan ir-Regolament.
L- Artikolu 3
1. Ismijiet li jkunu saru ġeneriċi ma jistgħux jiġu reġistrati.
Għall-iskopijiet ta’ dan ir-Regolament, "isem li sar ġeneriku" ifisser l-isem ta’ prodott agrikolu jew ta’ l-ikel illi, minkejja li huwa relatat mal-post jew mar-reġjun fejn dan il-prodott jew dan l-ikel ġie magħmul jew manufatturat oriġinarjament, dan l-isem ikun sar l-isem komuni ta’ prodott agrikolu jew ta’ prodott ta’ l-ikel.
Sabiex jiġi stabbilit jekk isem sarx ġeneriku jew le, għandhom jiġu meqjusa l-fatturi kollha, b’mod partikolari:
- is-sitwazzjoni eżistenti fl-Istat Membru fejn joriġina l-isem u fiż-żoni tal-konsum,
- is-sitwazzjoni eżistenti fl-Istati Membri l-oħra,
- il-liġijiet relevanti nazzjonali jew tal-Komunità.
Meta, skond il-proċedura stabbilita fl-Artikoli 6 u 7, applikazzjoni għar-reġistrazzjoni tiġi miċħuda minħabba illi l-isem ikun sar ġeneriku, il-Kummissjoni għandha tippubblika dik id-deċiżjoni fil- Ġurnal Uffiċjali tal-Komunitajiet Ewropej.
2. Isem ma jistax jiġi rreġistrat bħala deskrizzjoni ta’ oriġini jew indikazzzjoni ġeografika meta jkun hemm kunflitt ma’ l-isem ta’ varjetà ta’ pjanta jew ta’ razza ta’ annimali u minħabba f’hekk jista’ jqarraq lill-pubbliku fir-rigward ta’ l-oriġini vera tal-prodott.
3. Qabel ma jidħol fis-seħħ dan ir-Regolament, il-Kunsill, permezz ta’ maġġoranza kwalifikata fuq proposta mill-Kummissjoni, għandu jagħmel lista indikattiva u mhux eżawrenti ta’ l-ismijiet tal-prodotti agrikoli jew tal-prodotti ta’ l-ikel li jaqgħu taħt l-iskop ta’ dan ir-Regolament u li huma meqjusa skond il-paragrafu 1 bħala ġeneriċi u li għalhekk ma jistgħux jiġu rreġistrati skond dan ir-Regolament, u għandu jippubblika l-istess lista fil- Ġurnal Uffiċjali tal-Komunitajiet Ewropej.
L- Artikolu 4
1. Sabiex ikunu eliġibbli biex jużaw denominazzjoni protetta ta’ oriġini (DPO) jew indikazzjoni ġeografika protetta (IĠP) il-prodotti agrikoli jew il-prodotti ta’ l-ikel għandhom jikkonformaw ma’ ċerti speċifikazzjonijiet.
2. L-ispeċifikazzjonijiet tal-prodott għandha tinkludi ta’ mill-inqas dawn li ġejjin:
(a) l-isem tal-prodott agrikolu jew tal-prodott ta’ l-ikel, inkluża d-deskrizzjoni ta’ l-oriġini jew l-indikazzjoni ġeografika;
(b) deskrizzjoni tal-prodott agrikolu jew tal-prodott ta’ l-ikel inkluża l-materja prima, fejn ikun xieraq, u l-karatteristiċi prinċipali fiżiċi, kimiċi, mikrobioloġiċi u/jew organolettiċi tal-prodott jew l-ikel;
(ċ) id-definizzjoni taż-żona ġeografika u, fejn ikun xieraq, dettalji li jindikaw konformità mar-rekwiżiti ta’ l-Artikolu 2 (4);
(d) xhieda illi l-prodott agrikolu jew l-ikel joriġina fiż-żona ġeografika skond id-definizzjoni fl-Artikolu 2(2) (a) jew (b), skond liema minnhom ikunu applikabbli;
(e) deskrizzjoni tal-metodu illi jintuża sabiex jinkiseb il-prodott agrikolu jew l-ikel u, fejn ikun xieraq, il-metodi lokali awtentiċi u li ma jvarjawx;
(f) id-dettalji li jindikaw ir-rabta ma’ l-ambjent ġeografiku jew l-oriġini ġeografika skond id-definizzjonijiet fl-Artikolu 2(2)(a) jew (b), skond liema minnhom ikunu applikabbli;
(g) d-dettalji ta’ l-istrutturi ta’ spezzjoni stabbiliti fl-Artikolu 10;
(h) d-dettaliji speċifiċi tat-tikketjar li jindikaw DOP jew IĠP, skond liema minnhom ikunu applikabbli, jew l-indikazzjonijiet ekwivalenti tradizzjonali nazzjonali;
(i) kwalunkwe rekwiżit stabbilit mill-Komunità u/jew skond id-dispożizzjonijiet nazzjonali.
L- Artikolu 5
2. Grupp jew persuni fiżiċi jew ġuridiċi jistgħu japplikaw biss għar-reġistrazzjoni ta’ prodotti agrikoli jew prodotti ta’ l-ikel li jipproduċu jew jakkwistaw fis-sens ta’ l-Artikolu 2(2)(a) jew (b).
3. L-applikazzjoni għar-registrazzjoni għandha tinkludi l-ispeċifikazzjonijiet tal-prodott msemmija fl-Artikolu 4.
4. L-applikazzjoni għandha tintbagħat lill-Istat Membru fejn tinsab iż-żona ġeografika.
5. L-Istat Membru għandu jikkonferma illi l-applikazzjoni hija ġġustifikata u għandu jibgħat l-applikazzjoni, inkluża l-ispeċifikazzjoni tal-prodott imsemmija fl-Artikolu 4 u d-dokumenti l-oħra li fuq il-bażi tagħhom il-Kummissjoni tkun waslet għad-deċiżjoni tagħha, jekk huwa jkun ta’ l-opinjoni illi l-applikazzjoni tissodisfa r-rekwiżiti ta’ dan ir-Regolament.
Jekk l-applikazzjoni tkun trrigwarda isem illi jindika żona ġeografika li tinsab fi Stat Membru iehor, dak l-Istat Membru għandu jiġu kkonsultat ukoll qabel ma tittieħed kwalunkwe deċiżjoni.
1. Fi żmien perjodu ta’ sitt xhur, il-Kummissjoni għandha tivverifika permezz ta’ investigazzjoni formali, jekk l-applikazzjoni għar-reġistrazzjoni tinkludix id-dettalji kollha msemmija fl-Artikolu 4.
Il-Kummissjoni għandha tinforma lill-Istat Membru dwar is-sejbiet tagħha.
2. Jekk, wara li tikkunsidra l-paragrafu 1, il-Kummissjoni tikkonkludi illi l-isem jikkwalifika għall-protezzjoni, hija għandha tippublika fil-Ġurnal Uffiċjali tal-Komunitajiet Ewropej, l-isem u l-indirizz ta’ l-applikant, l-isem tal-prodott, il-punti prinċipali ta’ l-applikazzjoni, r-riferenzi għad-dispożizzjonijiet nazzjonali dwar il-preparazzjoni, il-produzzjoni jew il-manufattura tal-prodott u, fejn ikun hemm bżonn, ir-raġunijiet għad-deċiżjoni tagħha.
3. Jekk ma tiġi nnotifikata ebda nota ta’ oġġezzjonijiet lill-Kummissjoni skond l-Artikolu 7, l-isem għandu jiddaħħal f’reġistru miżmum mill-Kummissjoni imsejjaħ "Reġistru ta’ deskrizzjoni ta’ oriġini protetti u indikazzjonijiet ġeografiċi protetti", li għandu jinkludi l-ismijiet tal-gruppi u l-għaqdiet ta’ spezzjoni involuti.
4. Il-Kummissjoni għandha tippubblika fil- Ġurnal Uffiċjali tal-Komunitajiet Ewropej:
- l-ismijiet imdaħħla fir-reġistru,
- kull emendi fir-reġistru skond l-Artikoli 9 u 11.
5. Jekk, fid-dawl ta’ l-investigazzjoni msemmija fil-paragrafu 1, il-Kummissjoni tikkonkludi illi l-isem ma jikkwalifikax għall-protezzjoni, hija għandha tiddeċiedi, skond il-proċeduri fl-Artikolu 15, illi ma tissoktax bil-publikazzjoni msemmija fil-paragrafu 2 ta’ dan l-Artikolu.
Qabel il-publikazzjoni kif stabbilit fil-paragrafi 2 u 4 u r-reġistrazzjoni kif stabbilit fil-paragrafu 3, il-Kummissjoni tista’ titlob l-opinjoni tal-Kumitat imsemmi fl-Artikolu 15.
L- Artikolu 7
1. Fi żmien sitt xhur mid-data tal-publikazzjoni fil- Ġurnal Uffiċjali tal-Komunitajiet Ewropej, li għaliha ssir referenza fl-Artikolu 6 (2), kull Stat Membru jista’ joġġezzjona għar-reġistrazzjoni.
2. L-awtoritajiet kompetenti ta’ l-Istati Membri għandhom jagħmlu ċert illi l-persuni kollha li għandhom interess ekonomiku leġittimu jkunu awtorizzati biex jikkonsultaw l-applikazzjoni. Barra minn dan u skond s-sitwazzjoni eżistenti fl-Istati Membri, l-Istati Membri jistgħu jagħtu aċċess lil persuni oħra b’interess leġittimu.
3. Kull persuna fiżika jew ġuridika li jkollha interess leġittimu tista’ toġġezzjona għar-reġistrazzjoni proposta billi tibgħat dikjarazzjoni sostanzjata lill-awtorità kompetenti ta’ l-Istat Membru fejn jgħix jew huwa stabbilit. L-awtorità kompetenti għandha tieħu l-passi kollha meħtieġa sabiex tikkunsidra dawn il-kummenti jew l-oġġezzjoni fit-termini ta’ żmien stipulati.
4. Dikjarazzjoni ta’ oġġezzjoni hija ammissibbli biss jekk:
- turi li m’hemmx konformità mal-kondizzjonijiet li għalihom issir referenza fl-Artikolu 2,
- jew turi illi r-reġistrazzjoni proposta ta’ isem tista’ tippreġudika l-eżistenza ta’ isem jew ta’ marka identika għal kollox jew parzjalment jew l-eżistenza ta’ prodotti li huma fuq is-suq legalment meta jiġi ppublikat dan ir-Regolament fil- Ġurnal Uffiċjali tal-Komunitajiet Ewropej,
- jew tindika l-karatteristiċi illi juru illi l-isem li għalih tkun qiegħda tintalab ir-reġistrazzjoni huwa ta’ natura ġenerika.
5. Meta oġġezzjoni tkun ammissibbli skond il-paragrafu 4, il-Kummissjoni għandha titlob lill-Istati Membri involuti sabiex jiftiehmu bejniethom skond il-proċeduri interni tagħhom fi żmien tlett xhur. Jekk:
(a) jintlaħaq ftehim, l-Istati Membri inkwistjoni għandhom jikkomunikaw lill-Kummissjoni il-fatturi kollha li waslu għall-ftehim flimkien ma’ l-opinjoni ta’ l-applikant u dik tal-persuna li tkun għamlet l-oġġezzjoni. Meta ma jkun hemm l-ebda bidla fl-informazzjoni milqugħa skond l-Artikolu 5, il-Kummissjoni għandha tipproċedi skond l-Artikolu 6(4). Jekk kien hemm xi bidla, għandha tagħti bidu għall-proċedura stabbilita fl-Artikolu 7 mill-ġdid;
(b) ma jintlaħaqx ftehim, il-Kummissjoni għandha tieħu deċiżjoni skond il-proċeduri stabbiliti fl-Artikolu 15, u għandha tqis il-prassi imparzjali tradizzjonali u l-possibiltà attwali ta’ konfużjoni. Jekk tiddeċiedi li tissokta bir-reġistrazzjoni, il-Kummissjoni għandha twettaq il-pubblikazzjoni skond l-Artikolu 6(4).
L- Artikolu 8
L-indikazzjonijiet DPO, IĠP jew l-indikazzjonijiet tradizzjonali nazzjonali ekwivalenti jistgħu jidhru biss fuq il-prodotti agrikoli u l-ikel li jikkonformaw ma’ dan ir-Regolament.
L- Artikolu 9
L-Istat Membru involut jista’ jitlob bidliet għall-ispeċifikazzjonijiet, b’mod partikolari sabiex jiġu meqjusa l-iżviluppi fix-xjenza u t-teknoloġija jew sabiex tiġi definita mill-ġdid l-arja ġeografika.
Il-proċedura ta’ l-Artikolu 6 għandha tapplika mutatis mutandis.
Madankollu il-Kummissjoni tista’ tiddeċiedi, skond il-proċedura stabbilita fl-Artikolu 15, illi ma tapplikax il-proċedura ta’ l-Artikolu 6 fil-każ ta’ emenda żgħira.
L- Artikolu 10
1. L-Istati membri għandhom jiżguraw illi mhux iktar minn sitt xhur wara d-dħul fis-seħħ ta’ dan ir-Regolament, l-istrutturi ta’ l-ispezzjoni jkunu f’posthom, u l-funzjoni tagħom għandha tkun illi l-prodotti agrikoli u l-prodotti ta’ l-ikel li għandhom isem protett huma konformi mar-rekwiżiti stabbiliti fl-ispeċifikazzjonijiet.
2. Struttura ta’ spezzjoni tista’ tikkonsisti f’awtorità jew awtoritajiet imsemmija u/jew għaqdiet privati approvati għal dak l-iskop mill-Istat Membru. L-Istati Membri għandhom jibagħtu listi ta’ l-awtoritajiet u/jew l-għaqdiet approvati u tal-poteri rispettivi tagħhom lill-Kummissjoni. Il-Kummissjoni għandha tippubblika dawk id-dettalji fil- Ġurnal Uffiċjali tal-Komunitajiet Ewropej.
3. L-awtoritajiet ta’ spezzjoni nominati u/jew l-għaqdiet privati approvati għandhom joffru garanziji biżżejjed ta’ oġġettività u imparzjalità fir-rigward tal-produtturi u l-proċessuri kollha taħt il-kontroll tagħhom u għandhom juru li għandhom għad-dispożizzjoni tagħhom il-ħaddiema kkwalifikati u r-riżorsi meħtieġa sabiex jispezzjonaw il-prodotti agrikoli u l-ikel li għandhom isem protett.
Jekk xi struttura ta’ spezzjoni tuża s-servizzi ta’entità oħra għal xi spezzjonijiet, dik l-għaqda għandha tagħti l-istess garanziji. F’dik l-eventwalità, l-awtoritajiet ta’ spezzjoni nominati u/jew l-entitajiet privati approvati għandhom jibqgħu jkunu responsabbli fil-konfront ta’ l-Istat Membru għall-ispezzjonijiet kollha.
Sa mill-1 ta’ Jannar 1998, sabiex jiġu approvati mill-Istati Membri għall-iskopijiet ta’ dan ir-Regolament, l-entitajiet privati għandhom jissodisfaw ir-rekwiżiti stabbiliti fl- istandard EN 45011 tas-26 ta’ Ġunju 1989.
4. Jekk awtorità ta’ spezzjoni nnominata u/jew għaqda privata fi Stat Membru tistabbilixxi illi prodott agrikolu jew prodott ta’ l-ikel li għandhom deskrizzjoni ta’ oriġini prottetta f’dak l-Istat Membru ma jissodisfawx il-kriterji ta’ l-ispeċifikazzjoni, għandhom jieħdu l-passi meħtieġa sabiex jiżguraw illi dan ir-Regolament jiġi mħares. Huma għandhom jinfurmaw lill-Istat Membru dwar il-miżuri li għandhom jittieħdu fl-ispezzjonijiet tagħhom. Il-partijiet inkwestjoni għandhom jiġu nnotifikati bid-deċiżjonijiet kollha li jittieħdu.
5. Stat Membru għandu jirtira l-approvazzjoni għal għaqda ta’ spezzjoni meta l-kriterji msemmija fil-paragrafi 2 u 3 ma jibqgħux aktar sodisfatti. Għandu jinforma lill-Kummissjoni, li għandha tippubblika lista reveduta ta’ l-għaqdiet approvati fil- Ġurnal Uffiċjali tal-Komunitajiet Ewropej.
6. L-Istati Membri għandhom jadottaw il-miżuri meħtieġa sabiex jiżguraw illi produttur li jikkonforma ma’ dan ir-Regolament ikollu aċċess għas-sistema ta’ spezzjoni.
7. L-ispejjeż ta’ l-ispezzjoni msemmija f’dan ir-Regolament għandhom jitħallsu mill-produtturi li jużaw l-isem protett.
L- Artikolu 11
1. Kull Stat Membru jista’ jsostni illi kondizzjoni stabbilita fl-ispeċifikazzjoni ta’ prodott agrikolu jew oġġett ta’ l-ikel koperti b’isem protett ma kinetx osservata.
2. L-Istat Membru msemmi fl-ewwel paragrafu għandu jagħmel is-sottomissjonijiet tiegħu lill-Istat Membru konċernat. L-Istat Membru involut għandu jeżamina l-ilment u jinforma lill-Istat Membru dwar is-sejbiet tiegħu u dwar kull miżura li tkun ittieħdet.
3. Fl-eventwalità ta’ irregolaritajiet ripetuti u n-nuqqas ta’ l-Istat Membru kkonċernat li jasal għal ftehim, applikazzjoni sostanzjata għandha tintbagħat lill-Kummissjoni.
4. Il-Kummissjoni għandha teżamina l-applikazzjoni billi tikkonsulta ma’ l-Istat Membru involut. Fejn ikun xieraq u wara illi tikkonsulta lill-Kumitat imsemmi fl-Artikolu 15, il-Kummissjoni għandha tieħu l-passi meħtieġa. Dawn jistgħu jinkludu it-tħassir tar-reġistrazzjoni.
L- Artikolu 12
1. Mingħajr preġudizzju għal kull ftehim internazzjonali, dan ir-Regolament jista’ japplika għal prodott agrikolu jew prodott ta’ l-ikel kemm-il darba:
- il-pajjiż terz involut jkun lest li jagħti protezzjoni ekwivalenti għal dak applikabbli fil-Komunità għal prodotti agrikoli jew prodottita’ l-ikel simili provenjenti mill-Komunità.
2. Jekk l-isem protett ta’ pajjiż terz ikun identiku għal isem protett tal-Komunità, ir-reġistrazzjoni għandha tingħata b’kunsiderazzjoni xierqa għall-użu lokali u tradizzjonali u r-riskji prattiċi illi jkun hemm konfużjoni.
L-użu ta’ dawn l-ismijiet ikun awtorizzat biss jekk il-pajjiż ta’ l-oriġini tal-prodott ikun indikat b’mod ċar u viżibbli fuq it-tikketta.
L- Artikolu 13
1. L-ismijiet irreġistrati għandhom jkunu protetti kontra:
(a) kull użu kummerċjali dirett jew indirett ta’ isem irreġistrat fir-rigward ta’ prodotti li m’humiex koperti bir-registrazzjoni biss jekk dawk il-prodotti jistgħu jiġu pparagunati mal-prodotti reġistrati taħt dak l-isem jew sakemm l-użu ta’ l-isem jisfrutta r-reputazzjoni ta’ l-isem protett;
(b) kwalunkwe użu ħażin, imitazzjoni jew evokazzjoni, anke jekk l-oriġini vera tal-prodott hija ndikata jew jekk l-isem protett huwa tradott jew użat flimkien ma’ xi espressjoni bħal m’huma "stil", "tip", "metodu", "kif prodott fi", "imitazzjoni", jew "simili";
(ċ) kull indikazzjoni oħra falza jew qarrieqa dwar il-provenjenza, l-oriġini, in-natura jew il-kwalitajiet essenzjali tal-prodott, fuq ġewwa jew fuq barra tal-pakkett, fir-reklamar jew fid-dokumenti dwar il-prodott in kwestjoni, u l-ippakkjar tal-prodott f’reċipjent, li jistgħu jagħtu impressjoni qarrieqa dwar l-oriġini tiegħu;
(d) kull prattika oħra li tista’ tiżvija lill-pubbliku dwar l-oriġini vera tal-prodott.
Meta isem irreġistrat jkun jinkludi l-isem ta’ prodott agrikolu jew prodott ta’ l-ikel li huwa meqjus bħala ġeneriku, l-użu ta’ dak l-isem ġeneriku u l-prodott agrikolu jew il-prodott ta’ l-ikel m’għandux jitqies li bħala kuntrarju għal (a) jew (b) fl-ewwel subparagrafu.
2. Madankollu, l-Istati membri jistgħu jżommu l-miżuri nazzjonali li jawtorizzaw l-użu ta’ l-espressjonijiet imsemmija fil-paragrafu (b) għal perjodu ta’ mhux iktar minn ħames snin mid-data tal-pubblikazzjoni ta’ dan ir-Regolament, sakemm:
- il-prodotti kien ilhom jinbiegħu legalment b’dawk l-espressjonijiet għal żmien ta’ mhux inqas minn ħames snin mid-data tal-publikazzjoni ta’ dan ir-Regolament,
- it-tikkettjar jindika b’mod ċar l-oriġini vera tal-prodott.
Madankollu din l-eċċezzjoni ma tistax twassal għall-bejgħ liberu ta’ prodotti fit-territorju ta’ Stat Membru fejn dawn l-espressjonijiet huma projbiti.
3. L-ismijiet protetti ma jistgħux isiru ġeneriċi.
L- Artikolu 14
1. Meta d-deskrizzjoni ta’ l-oriġini jew l-indikazzjoni ġeografika jkunu rreġistrati skond dan ir-Regolament, l-applikazzjoni għar-reġistrazzjoni ta’ marka li tikkorrispondi ma’ waħda mis-sitwazzjonijiet imsemmija fl-Artikolu 13 u li għandha x’taqsam ma’ l-istess tip ta’ prodott għandha tiġi rrifjutata, sakemm dik l-applikazzjoni għar-reġistrazzjoni tal-marka kienet sottomessa wara d-data tal-publikazzjoni msemmija fl-Artikolu 6(2).
Trade marks reġistrati bi ksur ta’ l-ewwel subparagrafu għandhom jiġu dikjarati bħala invalidi.
Dan il-paragrafu għandu japplika wkoll meta l-applikazzjoni għar-reġistrazzjoni għal trade mark tkun ġiet sottomessa qabel id-data tal-pubblikazzjoni ta’ l-applikazzjoni għar-reġistrazzjoni msemmija fl-Artikolu 6(2), sakemm dik il-publikazzjoni tkun saret qabel ma ġiet irreġistrata t- trade mark.
L- Artikolu 15
Il-Kummissjoni għandha tkun assistita minn Kumitat kompost mir-rappreżentanti ta’ l-Istati Membri u immexxi mir-rappreżentant tal-Kummissjoni.
Ir-rappreżentant tal-Kummissjoni għandu jissottometti lill-Kumitat abbozz tal-miżuri li għandhom jittieħdu. Il-Kumitat għandu jagħti l-opinjoni tiegħu dwar l-abbozz f'terminu ta' żmien li l-President jista' jistabilixxi skond l-urġenza tal-każ. F'dawk id-deċiżjonijiet li l-Kunsill huwa mitlub li jadotta fuq proposta mill-Kummissjoni, l-opinjoni għandha tingħata minn maġġoranza kif stabbilita fl-Artikolu 148(2) tat-Trattat. Il-voti tar-rappreżentanti ta' l-Istati Membri fi ħdan il-Kumitat għandhom jiġu mwieżna skond il-metodu stabbilit f'dak l-Artikolu. Il-President m’għandux jivvota.
Il-Kummissjoni għandha tadotta il-miżuri previsti jekk ikunu konformi ma' l-opinjoni tal-Kumitat.
Jekk il-miżuri previsti ma jkunux konformi ma' l-opinjoni tal-Kumitat, jew jekk ma tingħatax opinjoni, il-Kummissjoni għandha, mill-aktar fis, tissottometti lill-Kunsill proposta dwar il-miżuri li għandhom jittieħdu. Il-Kunsill għandu jaġixxi b'maġġoranza kwalifikata.
Jekk, malli jiskadi perjodu ta’ tlett xhur mid-data tar-riferenza lill-Kunsill, il-Kunsill ma jkunx aġixxa, il-miżuri għandhom jiġu adottati mill-Kummissjoni.
L- Artikolu 16
Regoli ddettaljati dwar l-applikazzjoni ta’ dan ir-Regolament għandhom jiġu addottati skond il-proċedura stabbilita fl-Artikolu 15.
L- Artikolu 17
1. Fi żmien sitt xhur mill-dħul fis-seħħ tar-Regolament, l-Istati membri għandhom jinfurmaw lill-Kummissjoni dwar liema mill-ismijiet tagħhom protetti legalment jew, f’dawk l-Istati Membri fejn m’hemmx sistema ta’ protezzjoni, liema mill-ismijiet stabbiliti permezz ta’ l-użu huma jixtiequ jirreġistraw skond dan ir-Regolament.
2. B’mod konformi mal-proċedura stabbilita fl-Artikolu 15, il-Kummissjoni għandha tirreġistra l-ismijiet li għalihom issir referenza fil-paragrafu 1 li huma konformi ma’ l-Artikoli 2 u 4. L-Artikolu 7 m’għandux japplika. Madankollu m’għandhomx jiġu miżjuda ismijiet ġeneriċi.
3. L-Istati Membri jistgħu iżommu sistema ta’ protezzjoni nazzjonali ta’ l-ismijiet komunikati skond il-paragrafu 1 saż-żmien meta tittieħed deċiżjoni dwar ir-reġistrazzjoni.
L- Artikolu 18
Dan ir-Regolament jidħol fis-seħħ tnax-il xahar wara li jiġi pubblikat fil- Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KEE) Nru 2145/92 tad-29 ta’ Lulju 1992 li jerġa’ jiddefenixxi mill-ġdid iż-żoni ta’ destinazzjoni għal rifużjonijiet ta’ mposti ta’ esportazzjoni u ċerti liċenzi ta’ esportazzjoni għaċ-ċereali u r-ross
IL-KUMMISSJONI TAL-KOMUNITAJIET EWROPEJ,
Wara li kunsidrat it-Trattat li jwaqqaf il-Komunità Ekonomika Ewropea,
Wara li kunsidrat ir-Regolament tal-Kunsill (KEE) Nru 2727/75 tad-29 ta’ Ottubru 1975 fuq l-organizzazzjoni komuni tas-suq taċ-ċereali [1], kif emendat l-aħħar bir-Regolament (KEE) Nru 1738/92 [2], u b’mod partikulari l-Artikolu 16(6) tiegħu,
Wara li kunsidrat ir-Regolament tal-Kunsill (KEE) Nru 1418/76 tal-21 ta’ Ġunju 1976 fuq l-organizzazzjoni komuni tas-suq tar-ross [3], kif emendat bir-Regolament (KEE) Nru 674/92 [4], u b’mod partikukari l-Artikolu 17(6) tiegħu,
Billi r-Regalemnt tal-Kummissjoni (KEE) Nru 1124/77 [5], kif emendat l-aħħar bir-Regolament (KEE) Nru 3049/89 [6] li jistabilixxi ż-żoni ta’ destinazzjoni bil-għan li jistabbilixxi r-rifużjoni ta’ esportazzjoni u imposti għal ċereali u ross;
Billi l-bidliet ekonomiċi fil-Blokk tal-Lvant, jiġifieri x-xoljiment ta’ l-Unjoni Sovjetika u l-Jugoslavja f’pajjiżi indipendenti, jeħtieġu aġġornar fiż-żoni ta’ destinazzjoni kif stipulati fl-Anness tar-Regolament (KEE) Nru 1124/77; billi f’dak l-Anness l-Unjoni Sovjetika u l-Jugoslavja għandhom jitbiddlu mal-pajjiżi li ħarġu minnhom; billi l-opportunità għandha tittieħed ukoll biex terġa’ tiġbor il-pajjiżi f’żoni I, II, III u VIII;
Billi għaċ-kjarezza r-Regolament (KEE) Nru 1124/77 għandu jitħassar u d-disposizzjopnijiet tiegħu għandhom jittieħdu fir-Regolament preżenti;
Billi l-miżuri li hemm dispożizzjoni għalihom f’dan ir-Regolament huma skond il-fehma tal-Kumitat tal-Ġestjoni għaċ-Ċereali,
ADOTTAT DAN IR-REGOLAMENT:
Artikolu 1
Iż-żoni ta’ destinazzjoni li għandhom jintużaw għall-għan biex jitwaqqfu rifużjonijiet ta’esportazzjoni ddifferenzijati u imposti ta’ prodotti elenkati taħt (a), (b) u (ċ) fl-Artikolu 1 tar-Regolament ta’ l- (KEE) Nru 2727/75 u taħt (a) u (b) fl-Artikolu 1 tar-Regolament ta’ l- (KEE) Nru 1418/76 huma stipulati fl-Anness għal dan ir-Regolament.
Ir-Regoalment (KEE) Nru 1124/77 huwa b’dan imħassar.
Artikolu 2
Dan ir-Regolament għandu jidħol fis-seħħ fis-seba’ jum wara li jiġi ppubblikat fil-Ġurnal Uffiċjali tal-Komunitajiet Ewropej.
li jemenda r-Regolament (KEE) Nru 1274/91 li jintroduċi regoli ddettaljati sabiex jiġi implimentat ir-Regolament tal-Kunsill (KEE) Nru 1907/90 dwar ċerti standards tal-marketing tal-bajd
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 1907/90 tat-2 ta’ Ġunju 1990 dwar ċerti standards tal-marketing tal-bajd [1] u b’mod partikolari l-Artikoli 10(3), 20 (1) u 22 (2) tiegħu,
Billi r-Regolament tal-Kummissjoni (KEE) Nru 1274/91 [2], kif emendat bir-Regolament (KEE) Nru 3540/91 [3], jipprovdi regoli ddettaljati meħtieġa sabiex jiġu implimentati dawn l-istandards tal-marketing;
Billi l-esperjenza wriet illi d-dispożizzjonijiet dwar l-indikazzjoni bil-għażla tad-data ta’ meta tbied għandha tiġi emendata; billi għandu jiġi ċċarat mingħajr ekwivoku illi d-data ta’ meta jkun tbied, jekk tintuża, trid tidher kemm fuq il-bajd u kemm fuq il-pakkett; billi l-kondizzjonijiet li bihom l-istazzjonijiet tal-pakkjar forniti minn unitajiet tal-produzzjoni li jinsabu fuq l-istess sit iridu jindikaw id-data ta’ meta tbied iridu jinġiebu f’linja ma’ dawk applikati għal ċentri oħra tal-pakkjar jekk isir użu minn kontenituri ssiġillati; billi għandhom jiġu stabbiliti regoli sabiex jindikaw id-data ta’ meta jkun tbied fuq il-bajd magħmul f’jum mhux tax-xogħol;
Billi l-indikazzjoni ottika tat-tip tal-biedja għandha tiġi ristretta skond l-espressjonijiet elenkati fir- Regolament (KEE) Nru 1274/91, bl-eċċezzjoni tal-biedja organika jew bijoloġika; billi sabiex jitħaffu l-kontrolli ġewwa l-Komunità kollha, għandhom jiġu skambjati l-listi tal-produtturi rreġistrati bejn l-Istati Membri u r-reġistri ta’ ħażniet tal-bajd iggradat għandhom jinżammu miċ-ċentri tal-pakkjar fuq il-bażi ta’ kull ġimgħa;
Billi l-espressjonijiet użati għall-industrija ta’ l-ikel għandhom jiġu armonizzati;
Billi d-dispożizzjonijiet dwar l-użu ta’ l-espressjoni "extra" għandhom jiġu emendati sabiex jispeċifikaw il-kondizzjonijiet li bihom din l-espressjoni tista’ jidher fuq il-pakkett;
Billi għandha tiddaħħal tolleranza pożittiva tal-piż sabiex tiżgura l-kompetizzjoni ġusta bejn l-operaturi;
Billi l-miżuri pprovvduti f’dan ir-Regolament huma skond l-opinjoni tal-Kumitat Maniġerjali tal-Laħam tat-Tjur u tal-Bajd,
ADOTTAT DAN IR-REGOLAMENT:
- it-tieni inċiż ta’ l-Artikolu 1(1) jiġi mibdul b’dan li ġej:
- huwa maħsub illi tiġi indikata d-data ta’ meta tbied fuq il-bajd li jiġi fornit mill-unitajiet tal-produzzjoni li jkunu jinsabu fuq l-istess sit bħaċ-ċentru tal-pakkjar u li ma jkunux f’kontenituri ssiġillati fejn, f’dan il-każ, għandu jiġi ggradat u ppakkjat bid-data ta’ meta tbied jew, jekk id-data tkun jum mhux tax-xogħol, fl-ewwel jum tax-xogħol li jiġi wara.
1. B’żieda mad-data tal-pakkjar, id-data ta’ sakemm jista’ jinbigħ u/jew id-data ta’ sakemm jibqa’ tajjeb irrakkomandati jistgħu jiġu indikati mill-operatur fuq il-bajd fil-waqt tal-pakkjar jew fuq il-pakketti li jkun fihom il-bajd jew fuq it-tnejn.
2. Id-data ta’ meta tbied tista’ tiġi indikata mill-operatur fuq il-pakketti fil-waqt tal-pakkjar, fejn f’dan il-każ tista’ tiġi indikata wkoll fuq il-bajd li jkun jinsab fil-pakkett. Madankollu, id-data ta’ meta tbied tista’ tiġi ttimbrata wkoll fuq il-bajd fir-razzett.
3. Sabiex jiġu indikati d-dati msemmija f’dan l-Artikolu fuq il-bajd, u fil-każ tad-data ta’ meta tbied fuq il-pakketti wkoll, għandhom jintużaw l-espressjoni jew aktar elenkati fl-Anness I.
4. Id-dati riferiti f’dan l-Artikolu għandhom jiġu indikati minn żewġ settijiet ta’ ċifri li jirrappreżentaw, fl-ordni li ġej:
- il-jum, minn 01 sa 31,
- ix-xahar, minn 01 sa 12,"
Meta d-data ta’ meta tbied tiġi indikata fuq il-bajd u fuq il-pakketti li jkun fihom skond id-dispożizzjonijiet ta’ l-Artikolu 15, għandhom japplikaw il-kondizzjonijiet li ġejjin:
1. iċ-ċentri tal-pakkjar għandhom iżommu reġistri separati:
- ta’ l-ismijiet u l-indirizzi tal-produtturi li jfornu dan il-bajd, li għandhom ikunu rreġistrati wara spezzjon mill-awtorità kompetenti ta’ l-Istat Membru,
- fuq it-talba ta’ din l-awtorità, tan-numru tat-tiġieġ tal-bajd miżmuma minn kull produttur;
2. il-produtturi msemmija fil-paragrafu 1 għandhom sossegwentement jiġu spezzjonati regolarment. Għandhom iżommu reġistri korrenti:
- tad-data tat-tqegħid, il-għomor ta’ meta tqiegħdu u n-numru tat-tiġieġ tal-bajd, imqassma waħda waħda skond il-gallinar,
- tal-produzzjoni tal-bajd ta’ kuljum ta’ kull gallinar;
- tan-numru jew il-piż tal-bajd li jkun tbied jew li fuqu jkun maħsub li tiġi indikata d-data ta’ meta tbied, jew li fuqu d-data ta’ meta tbied tkun diġà ġiet ittimbrata fir-razzett, imqassmin waħda waħda skond ix-xerrej, u li tinkludi l-isem ta’ dan ta’ l-aħħar, l-indirizz, u numru taċ-ċentru tal-pakkjar;
3. il-bajd li fuqu jkun maħsub li tiġi indikata d-data ta’ meta tbied għandu jiġi kkunsinnat liċ-ċentri tal-pakkjar f’kontenituri ssiġillati għajr fil-każ ta’ l-unitajiet tal-produzzjoni li jkunu jinsabu fuq l-istess sit. Il-kunsinni ta’dan il-bajd u tal-bajd li fuqhom id-data ta’ meta tbied tkun diġà ġiet ittimbrata fir-razzett għandhom jiġu identifikati bi:
- id-data ta’ meta tbiedu,
- l-isem, l-indirizz u n-numru tal-produttur, flimkien ma’ referenza kkodifikata tal-gallinar minn fejn ġie l-bajd,
Dan it-tagħrif għandu jintwera fuq il-kontenitur u fuq id-dokumenti li jakkumpanjawh, b’dawn ta’ l-aħħar jinżammu fiċ-ċentru tal-pakkjar għall-perjodu minimu taż-żmien ta’ sitt xhur;
4. il-kontenituri riferiti fil-punt 3 għandhom jinfetħu fiċ-ċentru tal-pakkjar minnufih qabel tibda l-gradazzjoni. Il-bajd kollu minn kontenbitur wieħed għandu jiġi ggradat u ppakkjat mingħajr interruzzjoni. Id-data ta’ meta tbied għandha tiġi ttimbrata matul jew minnufih wara l-gradazzjoni fuq il-bajd maħsub biex jiġi mmarkat ta’ hekk;
5. fil-każ taċ-ċentri tal-pakkjar forniti mill-unitajiet tal-produzzjoni tagħhom stess li jkunu jinsabu fuq l-istess sit li ma jkunux f’kontenituri ssiġillati, il-bajd irid ikun:
- ittimbrat bid-data ta’ meta tbied fil-jum ta’ meta tbied; madankollu, il-bajd li jkun tbied fil-jiem mhux tax-xogħol jista’ jiġi ttimbrat fl-ewwel jum ta’ xogħol li jmiss, flimkien mal-bajd li jkun tbied f’dak il-jum bid-data ta’ l-ewwel jum tax-xogħol, jew
- iggradat u ppakkjat skond id-dispożizzjonijiet ta’ l-Artikolu 1(6), jew
- ikkunsinnat liċ-ċentri tal-pakkjar oħra jew lill-industrija oħra fil-jum ta’ meta tbied jew, jekk il-jum ta’ meta tbied ma jkunx jum tax-xogħol, fil-jum tax-xogħol li jkun imiss.
Jekk dawn iċ-ċentri tal-pakkjar ikunu forniti wkoll bil-bajd minn produtturi barranija li fuqu mhux maħsub li tiġi indikata id-data ta’ meta tbied, dan il-bajd għandu jinħażen u ttrattat għalih. Għandhom jinżammu reġistrazzjonijiet ta’ kuljum tal-ġbir jew ta’ meta jiġi rċevut u tal-gradazzjoni ta’ dan il-bajd.
6. iċ-ċentri tal-pakkjar għandhom iżommu reġistri separati:
- tal-kwantitajiet ta’ kuljum, mill-produttur, tal-bajd li jasal fiċ-ċentru u li fuqu jkun maħsub li tiġi indikata id-data ta’ meta tbied, jew li fuqu d-data ta’ meta tbied tkun diġà ġiet ittimbrata fir-razzett, inklużi l-isem tal-produttur, l-indirizz, u n-numru tar-reġistrazzjoni;
- tal-gradazzjoni ta’ kuljum tal-kwalità u tal-piż ta’ dan il-bajd,
- in-numru u/jew il-piż tal-bajd mibjugħ, skond il-grad tal-piż u x-xerrej, flimkien ma’ l-isem u l-indirizz ta’ dan ta’ l-aħħar;
7. l-unitajiet tal-produzzjoni u ċ-ċentri tal-pakkjar imsemmija fil-punt 1 għandhom jiġu spezzjonati darba kull xahrejn."
4) L-Artikolu 18 jiġi emendat kif ġej:
- fil-paragrafu 1 il-frażi 3 introduttorja tinbidel b’dan li ġej:
"Sabiex jiġu indikati t-tipi tal-biedja riferiti fl-Artikolu 10(3) tar-Regolament (KEE) Nru. 1907/90 bl-eċċezzjoni tal-biedja organika jew bijoloġika, fuq il-bajd tal-Grad A u fuq il-pakketti ż-żgħar li jkun fihom dan il-bajd, ma tista’ tintuża l-ebda espressjoniji oħra għajr dawk stabbiliti hawn taħt, u f’kull każ biss jekk ikunu twettqu l-kondizzjonijiet rilevanti stabbiliti fl-Anness II:"
- fil-paragrafu 1 jitħassar it-tieni subparagrafu B,
- il-paragrafu 6 jiġi mibdul b’dan li ġej:
"Iċ-ċentri tal-pakkjar riferiti fil-paragrafu 2 għandhom iżommu reġistru separat tal-gradazzjoni tal-kwalità u tal-piż u tal-bejgħ tal-bajd u tal-pakketti ż-żgħar immarkati skond il-paragrafu 1 inklużi l-isem u l-indirizz tax-xerrej, in-numru tal-pakketti, in-numru u/jew il-piż tal-bajd mibjugħ skond il-grad tal-piż u d-data tal-kkunsinna kif ukoll tal-ħażniet tal-bajd iggradat fuq il-bażi ta’ kull ġimgħa. Madankollu, minflok ma jżommu r-reġistri tal-bejgħ, dawn jistgħu jżommu dokumenti bil-fatturi jew n-noti tal-kunsinna mmarkati kif indikat fil-paragrafu 1."
5. Il-punt (ċ) ta’ l-Artikolu 22(2) jiġi mibdul bit-test li ġej:
"(ċ) il-għoti tal-marka BAJD GĦALL-INDUSTRIJA TA’ L-IKEL b’ittri, 2 ċentimetri għolja, f’ilsien jew aktar tal-Komunità."
6. L-Artikolu 24 jiġi mibdul b’dan li ġej:
2. Meta l-istrixxa jew it-tikketta riferiti fil-paragrafu 1 ma jistgħux jitneħħew mill-pakkett l-istrixxa jew it-tikketta jridu jitneħħew mill-inħawi tal-bejgħ mhux aktar tard mis-seba’ jum wara l-pakkjar u l-bajd irid jiġi ppakkjat mill-ġdid.
3. Il-pakketti l-kbar li jkun fihom il-pakketti ż-żgħar immarkati b’ittri kapitali 2 ċentimetri għoli PAKKETT LI FIH PAKKETTI ŻGĦAR EXTRA f’ilsien jew aktar tal-Komunità."
Bl-eċċezzjoni tal-każ ipprovvdut fl-Artikolu 13(3) tar-Regolament (KEE) Nru 1907/90, fl-iċċekkjar ta’ lott tal-bajd tal-Grad A, għandha titħalla tolleranza rigward il-piż ta’ kull bajda. Dan il-lott jista’ jkun fih mhux aktar minn 12 % ta’ bajd ta’ gradi tal-piż qrib dak immarkat fuq il-pakkjar, iżda mhux aktar minn 6 % tal bajd tal-grad tal-piż li jkun imiss.
Meta l-lott iċċekkjat ikun ta’ inqas minn 180 bajda, il-perċentwali msemmija hawn fuq għandhom jiġi rduppjati."
8. L-Anness I jiġi mibdul bl-Anness I ma’ dan ir-Regolament.
Artikolu 2
Dan ir-Regolament għandu jidħol fis-seħħ fl-1 ta’ Awissu 1992. Dan ir-Regolament għandu jorbot fl-intier tiegħu u japplika direttament fl-Istati Membri kollha.
REGOLAMENT TAL-KUMMISSJONI (KEE) Nru 3224/92 ta' l-4 ta' Novembru 1992 li jikkorreġi r-Regolament (KEE) Nru 2342/92 fuq importazzjonijiet ta' annimali ta' razza pura ta' l-ispeċje bovina minn pajjiżi terzi u l-għoti ta' rifużjoni ta' esportazzjoni fuqhom u r-revoka tar-Regolament (KEE) Nru 1544/79
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 805/68 tas-27 ta' Ġunju1968 fuq l-organizzazzjoni komuni tas-suq fil-laħam taċ-ċanga u tal-vitella (1), hekk kif emendat bir-Regolament (KEE) Nru 2066/92 (2), u b'mod partikolari l-Artikolu 10(5) u 18 (6),
Billi r-Regolament tal-Kummissjoni (KEE) Nru 2342/92 (3) issikka d-dispożizzjonijiet ta' kontroll fuq importazzjonijiet ta' annimali ta' razza pura ta' l-ispeċje bovina minn pajjiżi terzi u l-għoti ta' rifużjoni ta' esportazzjoni u rrevoka r-Regolament (KEE) Nru 1544/79;
Billi minn spezzjoni rriżulta li l-verżjoni ġermaniża ta' dak ir-Regolament ma taqbilx mal-miżuri mibgħuta lill-Kumitat ta' Ġestjoni għall-opinjoni tiegħu: billi l-verżjoni ġermaniża għandha għaldaqstant terga' tiġi ppubblikata kollha kemm hi,
ADOTTAT DAN IR-REGOLAMENT:
Artikolu 1
Il-verżjoni ġermaniża waħedha hija applikabbli.
Artikolu 2
Dan ir-Regolament għandu jibda jseħħ mill-jum tal-pubblikazzjoni fil-Ġurnal Uffiċċjali tal-Komunitajiet Ewropej.
tat-8 ta' Frar 1993 fuq il-konklużjoni tal-Ftehim fuq kummerċ u koperazzjoni ekonomika bejn il-Komunità Ekonomika Ewropea u l-Mongolja
(93/101/KEE) IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment l-Artikoli 113 u 235 tiegħu,
Wara li kkunsidra l-proposta mill-Kummissjoni,
Artikolu 3
Il-Komunità tkun rappreżentata fuq il-Kumitat Konġunt imwaqqaf skond l-Artikolu 13 tal-Ftehim mill-Kummissjoni, megħjun minn rappreżentanti ta' l-Istati Membri.
Artikolu 4
Din id-Deċiżjoni tkun ippubblikata fil-Ġurnal Uffiċjali tal-Komunitajiet Ewropej.
ta' l-14 ta' Ġunju 1993 li temenda għas-sitt darba d-Direttiva 76/768/KEE dwar l-approssimazzjoni tal-liġijiet ta' l-Istati Membri li għandhom x'jaqsmu mal-prodotti kosmetiċi
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u partikolarment l-Artikolu 100a tiegħu,
Wara li kkunsidra l-proposta mill-Kummissjoni [1],
B'kooperazzjoni mal-Parlament Ewropew [2],
Wara li kkunsidra l-Opinjoni tal-Kumitat Ekonomiku u Soċjali [3],
Billi l-ambigwitajiet legali fid-Direttiva 76/768/KEE [4] b'mod partikulari fl-Artikoli 1 u 2, għandhom jitneħħew;
Billi jidher ċar li huwa mixtieq li data fuq l-ingredjenti użati fil-prodotti kosmetiċi tinġabar sabiex il-kwistjonijiet kollha relatati ma' l-użu tagħhom u l-azzjoni li tirriżulta fil-livell tal-Komunità tista' tiġi assessjata bil-ħsieb, b'mod partikulari, tat-twaqqif ta' katalgu komuni ta' l-ingredjenti użati fil-prodotti kosmetiċi; billi l-ġbir ta' dik id-data jista' jitħaffef jekk il-Kummissjoni tiġbor inventarju ta' l-ingredjenti relatati; billi dak l-inventarju sejjer ikun indikattiv u mhux intiż li jikkostitwixxi elenku limitattiv ta' sustanzi użati fil-prodotti kosmetiċi;
Billi hija meħtieġa trasparenza akbar dwar l-ingredjenti użati fil-kosmetiċi jekk dawn ta' l-aħħar għandhom jitqiegħdu fis-suq mingħajr xi proċedura minn qabel, jekk l-informazzjoni meħtieġa fuq il-prodott lest għandha tkun disponibbli unikament fil-post tal-manifattura jew ta' l-importazzjoni tal-bidu fil-Komunità u jekk informazzjoni aħjar għandhiex tingħata lill-konsumatur; billi din it-trasparenza għandha tinkiseb bl-indikazzjoni tal-funzjoni tal-prodott u ta' l-ingredjenti użati fi prodott kosmetiku fuq l-imballaġġ tiegħu; billi fejn għal raġunijiet prattiċi huwa impossibbli li jindikaw l-ingredjenti u xi avvertenzi dwar l-użu fuq il-kontenitur jew l-imballaġġ, dawn il-partikularitajiet għandhom ikunu magħluqa mal-prodott hekk li l-konsumatur jista' jkollu aċċess għall-informazzjoni kollha meħtieġa;
Billi, rigward il-prodott kosmetiku lest, għandu jkun ċar liema informazzjoni għandha tkun disponibbli għall-awtoritajiet li josservawhom kontinwament fuq il-post tal-manifattura jew ta' l-importazzjoni tal-bidu fis-suq tal-Komunità; billi dik l-informazzjoni għandha tinkludi l-partikularitajiet meħtieġa kollha dwar l-identità, il-kwalità, s-sigurtà għal saħħet il-bniedem u l-effetti li jgħidu li għandhom il-prodotti kosmetiċi;
Billi, minkejja dan, għal raġunijiet ta' osservazzjoni kontinwa, l-awtorità kompetenti għandha tkun infurmata bil-post tal-manifattura u l-informazzjoni meħtieġa għal kura medika ta' malajr u xierqa fil-każ ta' diffikultajiet;
Billi l-Kummissjoni għandha tiġi awtorizzata biex temenda l-Annessi I u VIII tad-Direttiva 76/768/KEE bil-ħsieb tan-natura illustrattiva u teknika tagħha;
ADOTTA DIN ID-DIRETTIVA:
Artikolu 1
Id-Direttiva 76/768/KEE hija b'din emendata kif ġej:
1. L-Artikolu 1(1) għandu jinbidel b'dan li ġej:
"1. "Prodott kosmetiku" ifisser kull sustanza jew preparazzjoni intiża biex titqiegħed f'kuntatt ma' diversi partijiet esterni tal-ġisem tal-bniedem (il-ġilda, sistema tax-xagħar, dwiefer, xuftejn u organi ġenitali esterni) jew mas-snien u l-membrani mukkużi tal-kavità orali bil-ħsieb esklussiv jew prinċipali biex tnaddafhom, tfewwaħhom, tbiddel id-dehra tagħhom u/jew tikkoreġi rwejjaħ tal-ġisem u/jew tħarishom jew iżżommhom f'kundizzjoni tajba.;"
Prodott kosmetiku mqiegħed fis-suq fi ħdan il-Komunità m'għandux jikkawża ħsara lil saħħet il-bniedem meta jiġi applikat f'kundizzjonijiet ta' użu normali jew raġjonevolment prevedibbli, waqt li jiġu kkunsidrati, b'mod partikulari, il-presentazzjoni tal-prodott, it-tikkettjar tiegħu, xi struzzjonijiet għall-użu u disponiment tiegħu kif ukoll kull indikazzjoni jew informazzjoni oħra pprovduta mill-manifattur jew mill-aġent awtorizzat minnu jew minn xi persuna oħra responsabbli biex il-prodott jitqiegħed fis-suq tal-Komunità.
Il-provvediment ta' dawn l-avvertenzi m'għandux, fl-ebda każ, jeżenta lil xi persuna milli tkun konformi mal-ħtiġiet l-oħra stabbiliti f'din id-Direttiva.;"
3. is-subparagrafu li ġej għandu jiżdied mal-Artikolu 4(1)
"(i) l-ingredjenti jew it-taħlit ta' l-ingredjenti ttestjati fuq l-annimali wara l-1 ta' Jannar 1998 sabiex jissodisfaw il-ħtiġiet ta' din id-Direttiva.
Jekk ma jkunx sar progress biżżejjed fl-iżvilupp ta' metodi sodisfaċenti biex jieħdu post it-testijiet fuq l-annimali, u b'mod partikulari f'dawk il-każi meta metodi alternattivi tal-ittestjar, minkejja l-isforzi raġjonevoli kollha, ma jkunux ġew validati xjentifikament bħala li joffru livell ekwivalenti ta' protezzjoni għall-konsumatur, billi jikkunsidraw il-linji ta' gwida ta' l-OECD għall-ittestjar tat-tossiċità, il-Kummissjoni għandha, sa l-1 ta' Jannar 1997, tippreżenta abbozz ta' miżuri biex tipposponi d-data ta' l-implimentazzjoni ta' din id-dispożizzjoni, għal perijodu suffiċjenti, u f'kull każ għal mhux anqas minn sentejn, skond il-proċedura stabbilita fl-Artikolu 10. Qabel ma tippreżenta dawn il-miżuri, il-Kummissjoni għandha tikkonsulta mal-Kumitat Xjentifiku dwar il-Kosmetoloġija.
Il-Kummissjoni għandha tippreżenta rapport annwali lill-Parlament Ewropew u lill-Kunsill dwar il-progress fl-iżvilupp, il-validazzjoni u l-aċċettazzjoni legali ta' metodi alternattivi għal dak li jinvolvi esperimenti fuq l-annimali. Dak ir-rapport għandu jkollu data preċiża fuq l-għadd u t-tip ta' esperimenti relatati mal-prodotti kosmetiċi li jkunu twettqu fuq l-annimali. L-Istati Membri għandħom ikollhom l-obbligu li jiġbru dik l-informazzjoni b'żieda mal-ġbir ta' statistika kif stipulat bid-Direttiva 86/609/KEE dwar il-protezzjoni ta' l-annimali użati għal skopijiet esperimentali u oħrajn xjentifiċi. Il-Kummissjoni għandha b'mod partikulari tassigura l-iżvilupp, il-validazzjoni u l-aċċetazzjoni legali ta' metodi esperimentali li ma jużawx l-annimali ħajjin.;"
4. għandu jidħol l-Artikolu li ġej:
"Artikolu 5a
1. Mhux aktar tard mill-14 ta' Diċembru 1994 il-Kummissjoni għandha, skond il-proċedura stabbilita fl-Artikolu 10, tiġbor inventarju ta' l-ingredjenti fi prodotti kosmetiċi, fuq il-bażi b'mod partikulari ta' l-informazzjoni pprovduta mill-industrija relatata.
Għall-finijiet ta' dan l-Artikolu, "ingredjent kosmetiku" għandu jfisser kull sustanza jew preparazzjoni kimika ta' oriġini sintetika jew naturali, apparti milli għal fwieħa u komposizzjonijiet aromatiċi, użati fil-komposizzjoni ta' prodotti kosmetiċi.
L-inventarju għandu jkun imqassam f'żewġ sezzjonijiet: waħda dwar il-fwieħa u l-materjali aromatiċi mhux maħduma u t-tieni dwar sustanzi oħrajn.
2. L-inventarju għandu jkun fih informazzjoni dwar:
- l-identità ta' kull ingredjent, b'mod partikulari l-isem kimiku tiegħu, l-isem CTFA, l-isem tal-Farmakopea Ewropea, l-ismijiet internazzjonali mhux proprjetarji rakkomandati mill-Organizzazzjoni Dinjija tas-Saħħa, l-Einecs, il-Iupac, il-CAS u n-numri ta' l-indiċi tal-kuluri, u l-isem komuni li hemm referenza dwaru fl-Artikolu 7(2),
- il-funzjoni(jiet) tas-soltu ta' l-ingredjent fil-prodott finali,
- fejn hu xieraq, restrizzjonijiet u kundizzjonijiet ta' l-użu u avvertenzi li għandhom ikunu stampati fuq it-tikketta b'referenza għall-Annessi.
3. Il-Kummissjoni għandha tippubblika l-inventarju u għandha taġġornah perjodikament skond il-proċedura li hemm provvediment dwarha fl-Artikolu 10. L-inventarju għandu jkun indikattiv u għandu jikkostitwixxi f'elenku ta' sustanzi awtorizzati għall-użu fil-prodotti kosmetiċi.;"
5. fl-Artikolu 6(1), is-sentenza introduttorja għandha tinbidel b'dan li ġej:
"1. L-Istati Membri għandhom jieħdu l-miżuri kollha meħtieġa biex jassiguraw li l-prodotti kosmetiċi jkunu jistgħu jinbiegħu biss jekk il-kontenitur u l-imballaġġ iġibu t-tagħrif li ġej f'karattri li ma jitħassrux, li jinqraw faċilment u li jidhru sewwa; l-informazzjoni msemmija fil-punt (g) tista', b'danakollu, tkun indikata fuq l-imballaġġ biss:;"
6. L-Artikolu 6(1) (d) għandu jinbidel b'dan li ġej:
"(d) prekawzjonijiet partikulari li għandhom jiġu osservati waqt l-użu, speċjalment dawk elenkati fil-kolonna “Kondizzjonijiet għall-użu u twiddib li għandhom ikunu stampati fuq it-tikketta” fl-Annessi III, IV, VI u VII, li għandhom ikunu fuq il-kontenitur u l-imballaġġ, kif ukoll fuq kull informazzjoni speċjali prekawzjonarja fuq il-prodotti kosmetiċi għall-użu professjonali, b'mod partikulari fuq ix-xagħar. Meta dan ikun impossibbli għal raġunijiet prattiċi, fuljett, tikketta, żigarella jew biljett magħluq ġewwa għandhom ikollhom dik l-informazzjoni li għaliha jkun riferut il-konsumatur jew b'informazzjoni fil-qosora jew bis-simbolu mogħti fl-Anness VIII, li għandu jkun fuq il-kontenitur u l-imballaġġ.;"
7. is-subparagrafi (f) u (g) li ġejjin għandhom jiżdiedu mal-Artikolu 6(1):
"(f) il-funzjoni tal-prodott, sakemm ikun ċar mill-preżentazzjoni tal-prodott;
(g) elenku ta' l-ingredjenti f'ordni dixxendenti tal-piż fil-waqt li jiġu miżjuda. Dak l-elenku għandu jkollu l-kelma fuqu “ingredjenti”. Meta dan hu impossibbli għal raġunijiet prattiċi, fuljett, tikketta, żigarella jew biljett magħluqin ġewwa għandhom ikollhom l-ingredjenti li għalihom jiġi riferut il-konsumatur jew bl-informazzjoni fil-qosor jew bis-simbolu mogħti fl-Anness VIII, li għandu jkun fuq il-kontenitur u l-imballaġġ.;
Dawn li ġejjin, b'danakollu, m'għandhomx jiġu kkunsidrati bħala ingredjenti:
- impuritajiet fil-materjal mhux maħdum li jintuża,
- materjali tekniċi sussidjarji użati fil-preparazzjoni iżda li ma jkunux preżenti fil-prodott finali,
- materjali użati fi kwantitajiet strettament meħtieġa bħala solventi jew bħala dawk li jkollhom magħhom fwieħa u komposizzjonijiet aromatiċi
Komposizzjonijiet ta' fwieħa u aromatiċi u l-materjali mhux maħduma tagħhom għandhom jirriferu għalihom bil-kelma “fwieħa” jew “benna”. L-ingredjenti f'konċentrazzjonijiet ta' anqas minn 1 % jistgħu jkunu elenkati f'kull ordni wara dawk f'konċentrazzjonijiet ta' aktar minn 1 %. Koloranti jistgħu jiġu elenkati f'kull ordni wara l-ingredjenti l-oħra, skond in-numru ta' l-indiċi tal-kulur jew tad-denominazzjoni adottata fl-Anness IV.
Għall-prodotti kosmetiċi dekorattivi kkummerċjalizzati f'diversi sfumaturi ta' kuluri, il-koloranti kollha użati fil-firxa ta' lwien jistgħu jiġu elenkati, kemm-il darba l-kliem “jistgħu jkollhom” jiġu miżjuda.
Ingredjent għandu jiġi identifikat bl-isem komuni li hemm referenza dwaru fl-Artikolu 7(2) jew, jekk dan ma jsirx, b'wieħed mill-ismijiet li hemm referenza dwarhom fl-Artikoli 5a (2), l-ewwel inċiż.
Bi qbil mal-proċedura stabbilita fl-Artikolu 10, il-Kummissjoni għandha, mhux aktar tard mill-14 ta' Diċembru 1994, tadotta l-kriterji u l-kundizzjonijiet li bihom manifattur jista', għar-raġunijiet ta' segretezza kummerċjali, japplika biex ma jinkludix ingredjent wieħed jew aktar fl-elenku msemmi hawn fuq.';"
8. iż-żewġ paragrafi li ġejjin għandhom jiżdiedu mal-Artikolu 6(1):
"Meta mhux prattikabbli, għal raġunijiet ta' daqs jew għamla, għall-partikularitajiet li hemm referenza dwarhom fil-punti (d) u (g) li jkunu fil-fuljett magħluq ġewwa, dawk il-partikularitajiet għandhom ikunu fuq it-tikketta, żigarella jew biljett li jkunu magħluqin ġewwa jew imwaħħlin mal-prodott kosmetiku.
Fil-każ ta' sapun, boċċi għall-banju u prodotti żgħar oħra fejn mhux prattiku, għal raġunijiet ta' daqs jew għamla, għall-partikularitajiet imsemmija fil-punt (g) biex ikunu fuq it-tikketta, lametta, żigarella jew biljett jew f'fuljett magħluq ġewwa, dawk il-partikularitajiet għandhom jidhru f'avviż jew qrib ħafna tal-kontenitur li fih il-prodott kosmetiku jkun espost għall-bejgħ.;"
9. dan li ġej għandu jiżdied fi tmiem ta' l-Artikolu 6(3):
"‘B'żieda ma' dan, kull referenza għall-ittestjar fuq l-annimali għandha tiddikjara b'mod ċar jekk it-testijiet li twettqu involvewx il-prodott lest u/jew l-ingredjenti tiegħu.';"
10. L-Artikolu 7(2) għandu jitbiddel b'dan li ġej:
"2. Huma jistgħu, b'danakollu, jeħtieġu li l-partikularitajiet li hemm provvediment dwarhom fl-Artikolu 6(1)(b), (c), (d) u (f) jintwerew ta' l-anqas fil-lingwa jew fil-lingwi nazzjonali jew uffiċjali; jistgħu jkunu jeħtieġu wkoll li l-partikularitajiet li hemm provvediment dwarhom fl-Artikolu 6(1)(g) ikunu murija f'lingwa li tkun miftehma faċilment mill-konsumatur. Għal dan il-għan, il-Kummissjoni għandha tadotta katalgu ta' l-ingredjenti komuni skond il-proċedura ta' l-Artikolu 10.;"
11. L-Artikolu 7(3) għandu jitbiddel b'dan li ġej:
"3. B'żieda ma' dan, l-Istat Membru jista' għall-finijiet ta' kura medika pronta u xierqa f'każ ta' diffikultajiet, jinħtieġ li l-informazzjoni xierqa u adekwata dwar is-sustanzi użati fil-prodotti kosmetiċi tkun disponibbli għall-awtorità kompetenti, li għandha tassigura li dik l-informazzjoni tintuża biss għall-finijiet ta' din il-kura.
Kull Stat Membru għandu jaħtar awtorità kompetenti u jibgħat dettalji dwarha lill-Kummissjoni, li għandha tippubblika dik l-informazzjoni fil-Ġurnal Uffiċjali tal-Komunitajiet Ewropew.;"
12. għandu jiddaħħal l-Artikolu li ġej:
"Artikolu 7a
1. Il-manifattur jew l-aġent tiegħu jew il-persuna li għall-ordni tagħha l-prodott kosmetiku jkun ġie manifatturat jew il-persuna responsabbli mit-tqegħid fis-suq tal-Komunità ta' prodott kosmetiku impurtat għandhom iżommu għall-iskopijiet ta' kontroll l-informazzjoni li ġejja għall-aċċess fil-pront mill-awtoritajiet kompetenti ta' l-Istat Membru kkonċernat fl-indirizz speċifikat fuq it-tikketta bi qbil mal-Artikolu 6(1)(a):
(a) il-komposizzjoni kwalitattiva u kwantitativa tal-prodott; fil-każ ta' komposizzjonijiet ta' fwejjaħ u fwejjaħ, l-isem u n-numru tal-kodiċi tal-kompożizzjoni u l-identità tal-fornitur;
(b) l-ispeċifikazzjonijiet fiżiko-kimiċi u mikrobijoloġiċi tal-materjali mhux maħduma u l-prodott lest u l-purità u l-kriterji għall-kontroll mikrobijoloġiku tal-prodott kosmetiku;
(c) il-metodu ta' manifattura b'konformità mal-prattika ta' manifattura tajba stabbilita mil-liġi tal-Komunità jew, fin-nuqqas ta' dan, dak stabbilit bil-liġi ta' l-Istat Membru kkonċernat; il-persuna responsabbli għall-manifattura jew l-importazzjoni fil-Komunità għandha jkollha l-livell xieraq ta' kwalifika jew esperjenza professjonali bi qbil mal-leġislazzjoni u l-prattika ta' l-Istat Membru li jkun il-post tal-manifattura jew ta' l-ewwel importazzjoni;
(d) l-assessjar tas-sigurtà għal saħħet il-bniedem tal-prodott lest. Għal dak il-għan il-manifattur għandu jikkunsidra l-profil tossikoloġiku ġenerali ta' l-ingredjent, l-istruttura kimika tiegħu u l-livell tiegħu ta' kemm idum espost.
Jekk l-istess prodott ikun immanifatturat f'diversi postijiet fit-territorju tal-Komunità, il-manifattur jista' jagħżel post wieħed ta' manifattura fejn dik l-informazzjoni tkun tinżamm disponibbli. F'dan ir-rigward, u meta jkun mitlub hekk għal skopijiet ta' osservazzjoni kontinwa, huwa għandu jkun obbligat li jindika l-post hekk magħżul lill-awtorità/awtoritajiet ikkonċernati li kontinwament iwettqu l-monitoraġġ;
(e) l-isem u l-indirizz tal-persuna kwalifikata jew tal-persuni responsabbli għall-assessjar li hemm referenza dwaru fid-(d). Dik il-persuna għandha jkollha diploma kif definit fl-Artikolu 1 tad-Direttiva 89/48/KEE fil-qasam tal-farmaċija, tossikoloġija, dermatoloġija, mediċina jew dixxiplina simili;
(f) id-data eżistenti dwar l-effetti mhux mixtieqa fuq saħħet il-bniedem li jirriżultaw mill-użu tal-prodott kosmetiku;
(g) prova ta' l-effett mistqarr għall-prodott kosmetiku, meta ġġustifikata bin-natura ta' l-effett jew tal-prodott.
2. L-assessjar tas-sigurtà għal saħħet il-bniedem li hemm referenza dwaru fil-paragrafu 1 (d) għandu jsir bi qbil mal-prinċipju ta' prattika tal-laboratorju tajba stabbilita fid-Direttiva tal-Kunsill 87/18/KEE tat-18 ta' Diċembru 1986 dwar l-armonizzazzjoni tal-liġijiet, tar-regolamenti u tad-dispożizzjonijiet amministrattivi dwar l-applikazzjoni tal-prinċipji ta' prattika tal-laboratorju tajba u l-verifika ta' l-applikazzjoni tagħhom għal testijiet fuq is-sustanzi kimiċi [6].
3. L-informazzjoni li hemm referenza dwarha fil-paragrafu 1 għandha tkun disponibbli fil-lingwa jew fil-lingwi nazzjonali ta' l-Istat Membru kkonċernat, jew f'lingwa li tkun miftehma mal-ewwel mill-awtoritajiet kompetenti.
4. Il-manifattur jew l-aġent tiegħu jew il-persuna li għall-ordni tagħha prodott kosmetiku jkun ġie manifatturat, jew il-persuna responsabbli mit-tqegħid fis-suq tal-Komunità ta' prodott kosmetiku impurtat, għandhom jgħarrfu lill-awtorità kompetenti ta' l-Istat Membru bil-post tal-manifattura jew ta' l-importazzjoni tal-bidu bl-indirizz tal-post tal-manifattura jew ta' l-importazzjoni tal-bidu fil-Komunità ta' prodotti kosmetiċi qabel dawn ta' l-aħħar jitqiegħdu fis-suq tal-Komunità.
5. L-Istati Membri għandhom jaħtru l-awtoritajiet kompetenti li hemm referenza dwarhom fil-paragrafi 1 u 4 u għandhom jibagħtu dettalji dwarhom lill-Kummissjoni, li għandha tippubblika dik l-informazzjoni fil-Ġurnal Uffiċjali tal-Komunitajiet Ewropew.
13. L-Artikolu 8(2) għandu jinbidel b'dan li ġej:
"2. Il-katalogu ordinarju ta' l-ingredjenti użati fil-prodotti kosmetiċi u, wara konsultazzjoni mal-Kumitat Xjentifiku dwar il-Kosmetoloġija, l-emendi meħtieġa għall-adattament għall-progress tekniku ta' l-Annessi għandhom jiġu adottati skond l-istess proċedura, kif xieraq.;"
14. L-Anness VIII li jidher fl-Anness ma' din id-Direttiva għandu jkun miżjud.
L-Artikolu 2
1. L-Istati Membri għandhom jieħdu l-miżuri kollha meħtieġa biex jassiguraw li mill-1 ta' Jannar 1997 la l-manifatturi u l-anqas l-importaturi stabbiliti fil-Komunità ma jqiegħdu fis-suq prodotti kosmetiċi li jonqsu li jkunu konformi ma' din id-Direttiva.
2. L-Istati Membri għandhom jieħdu l-miżuri kollha meħtieġa biex jassiguraw li l-prodotti kosmetiċi li hemm referenza dwarhom fil-paragrafu 1 ma jinbigħux jew jingħataw lill-konsumatur finali wara l-31 ta' Diċembru 1997.
L-Artikolu 3
1. L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa għalihom biex ikunu konformi ma' din id-Direttiva mhux aktar tard mill-14 ta' Ġunju 1995. Huma għandhom minnufih jgħarrfu lill-Kummissjoni dwarhom.
Meta l-Istati Membri jadottaw dawn id-dispożizzjonijiet, dawn għandhom ikollhom referenza għal din id-Direttiva jew ikunu akkumpanjati b'dik ir-referenza fil-ħin tal-pubblikazzjoni uffiċjali tagħhom. Il-metodi ta' kif issir din ir-referenza għandhom ikunu stabbiliti mill-Istati Membri.
2. L-Istati Membri għandhom jibagħtu lill-Kummissjoni t-test tad-dispożizzjonijiet tal-liġi nazzjonali li huma jadottaw fil-qasam irregolat minn din id-Direttiva.
L-Artikolu 4
Din id-Direttiva hija indirizzata lill-Istati Membri.
ta' l-14 ta' Ġunju 1993 li tħassar id-Direttiva 87/22/KEE dwar l-approssimazzjoni tal-miżuri nazzjonali li għandhom x'jaqsmu mat-tqegħid fis-suq ta' prodotti mediċinali ta' teknoloġija għolja, b'mod partikolari dawk miksuba mill-bioteknoloġija
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 100a tiegħu,
Wara li kkunsidra l-proposta mill-Kummissjoni [1],
F'kooperazzjoni mal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi d-dispożizzjopnijiet tad-Direttiva 87/22/KEE [4] issa ġew issorpassati bid-dispożizzjonijiet tar-Regolament tal-Kunsill (KEE) Nru 2309/93 tat-22 ta' Ġunju 1993 li jistabbilixxi l-proċeduri Komunitarji għall-awtorizzazzjoni u s-sorveljanza tal-prodotti mediċinali għall-użu mill-bniedem u veterinarju u li jistabbilixxi Aġenzija Ewropea għall-Evalwazzjoni tal-Prodotti Mediċinali [5] u bid-Direttiva tal-Kunsill 88/182/KEE tat-22 ta' Marzu 1988 li temenda d-Direttiva 83/189/KEE li tistabbilixxi proċedura għall-provvediment tat-tagħrif fil-kamp ta' l-istandards u r-regolamenti tekniċi [6];
Billi saret dispożizzjoni fid-Direttiva 93/39/KEE [7] għall-maniġġjar issoktat ta' l-awtorizzazzjonijiet għat-tqegħid fis-suq li ġew mogħtija mill-Istati Membri wara l-opinjoni tal-Kumitat tal-Prodotti Mediċinali Speċjalizzati mogħtija skond id-Direttiva 87/22/KEE;
Billi, barra minn dan, saret dispożizzjoni fid-Direttiva 93/40/KEE [8] għall-maniġġjar issoktat ta' l-awtorizzazzjonijiet għat-tqegħid fis-suq li ġew mogħtija mill-Istati Membri wara l-opinjoni tal-Kumitat tal-Prodotti Veterinarji mediċinali mogħtija skond id-Direttiva 87/22/KEE;
Billi d-Direttiva 87/22/KEE għandha għaldaqstant tiġi mħassra;
Billi fl-interess taċ-ċertezza legali, għandha ssir dispożizzjoni għall-eżami ssoktat ta' l-applikazzjonijiet għall-awtorizzazzjoni għat-tqegħid fis-suq li ġew riferiti lill-Kumitat tal-Prodotti Mediċinali Speċjalizzati jew lill-Kumitat tal-Prodotti Veterinarji Mediċinali skond id-Direttiva 87/22/KEE qabel l-1 ta' Jannar 1995,
ADOTTA DIN ID-DIRETTIVA:
L-Artikolu 1
B'effett mill-1 ta' Jannar 1995, id-Direttiva 87/22/KEE hija hawnhekk imħassra.
L-Artikolu 2
L-applikazzjonijiet għall-awtorizzazzjonijiet għat-tqegħid fis-suq li ġew riferiti lill-Kumitat tal-Prodotti Mediċinali Speċjalizzati jew lill-Kumitat tal-Prodotti Veterinarji Mediċinali qabel l-1 ta' Jannar 1995 skond l-Artikolu 2 tad-Direttiva 87/22/KEE u li rigward tagħhom il-Kumitat interessat ma tax opinjoni sa l-1 ta' Jannar 1995 għandhom jittieħdu li huma skond ir-Regolament (KEE) Nru 2309/93.
L-Artikolu 3
L-Istati Membri għandhom jieħdu l-miżuri kollha approprjati sabiex jikkonformaw ma' din id-Direttiva b'effett mill-1 ta' Jannar 1995. Għandhom jgħarrfu lill-Kummissjoni b'dan minnufih.
Meta l-Istati Membri jadottaw dawn id-dispożizzjonijiet, għandu jkun fihom referenza għal din id-Direttiva jew għandhom jiġu akkumpanjati b'din ir-referenza fl-okkazzjoni tal-pubblikazzjoni uffiċjali tagħhom. Il-metodi dwar kif issir din ir-referenza għandhom jiġu stabbiliti mill-Istati Membri.
L-Artikolu 4
Din id-Direttiva hija indirizzata lill-Istati Membri.
IL-KUNSILL TA' L-UNJONI EWROPEA,
Wara li kkunsidra t-Trattat li jwaqqaf il-Komunità Ewropea, u partikolarment l-Artikolu 43 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Wara li kkunsidra d-Direttiva tal-Kunsill 74/577/KEE [4] li stabbiliet regoli dwar l-isturdament ta’ annimali qabel it-tbiċċir;
Billi l-Konvenzjoni Ewropea dwar il-Protezzjoni ta’ Annimali għat-Tbiċċir kienet approvata f’isem il-Komunità b’Deċiżjoni tal-Kunsill 88/306/KEE [5]; premess li l-iskop tal-Konvenzjoni hi usa’ mir-regoli eżistenti tal-Komunità fuq is-suġġett;
Billi liġijiet nazzjonali li jikkonċernaw il-protezzjoni ta’ annimali fil-ħin tat-tbiċċir jew qtil għandhom impatt fuq il-kondizzjonijiet ta’ kompetizzjoni u skond l-operazzjoni tas-suq komuni fi prodotti agrikoli;
Billi hemm bżonn għalhekk li jiġu stabbiliti livelli minimi komuni għall-protezzjoni ta’ annimali fil-ħin tat-tbiċċir jew qtil sabiex jiġi żgurat żvilupp razzjonali ta’ produzzjoni u biex tiġi faċilitata l-kompletezza tas-suq intern għall-annimali u prodotti ta’ l-annimali;
Billi fil-ħin tat-tbiċċir jew qtil l-annimali għandhom jiġu meħlusa minn xi uġigħ jew tbatija li jistgħu jiġu evitati;
Billi, iżda, hu neċessarju li esperimenti tekniċi u xjentifiċi għandhom jitħallew isiru u li jittieħed kont tal-ħtiġijiet partikolari ta’ ċerti riti reliġjużi;
Billi li r-regoli għandhom ukoll jiżguraw protezzjoni biżżejjed, fil-ħin tat-tbiċċir jew qtil, għall-annimali li mhumiex koperti mill-Konvenzjoni;
Billi fid-dikjarazzjoni dwar il-protezzjoni ta’ annimali annessa ma’ l-Att Finali tat-Trattat dwar l-Unjoni Ewropea, il-Konferenza titlob lill-Parlament Ewropew, il-Kunsill u l-Kummissjoni, kif ukoll lill-Pajjiżi Membri, biex meta jsiru abbozzi u implimentazzjoni ta’ leġislazzjoni tal-Komunità dwar il-politika agrikola komuni, jagħtu attenzjoni sħiħa lill-ħtiġijiet ta’ l-għixien ta’ l-annimali;
Billi meta jsir hekk l-azzjoni tal-Komunità trid tikkonforma mal-ħtiġijiet li jitnisslu mill-prinċipju ta’ sussidjarjetà mqiegħda fl-Artikolu 3 b tat-Trattat;
Billi Direttiva 74/577/KEE għandha tiġi mħassra,
ADOTTA DIN ID-DIRETTIVA:
2. Ma tapplikax għal:
- esperimenti tekniċi jew xjentifiċi relatati mal-proċeduri msemmija fil-paragrafu 1, magħmula taħt is-superviżjoni ta’ l-awtorità kompetenti,
- annimali li huma maqtula f’avvenimenti kulturali jew sportivi,
- kaċċa selvaġġa maqtula skond l-Artikolu 3 tad-Direttiva 92/45/KEE.
4. żamma: l-applikazzjoni lil xi annimali ta’ xi proċedura disinjata biex iżżomm il-movimenti tagħhom sabiex tiffaċilita l-istordament jew qtil effettiv;
5. stordament: xi proċess li, meta applikat lil xi annimal, jikkawża telf mill-ewwel tas-sensi li tibqa’ sal-mewt;
6. qtil: xi proċess li jikkawża l-mewt ta’ xi annimal;
7. tbiċċir: li tikkawża l-mewt ta’ xi annimal b’tifsid;
8. awtorità kompetenti: l-awtorità ċentrali kompetenti ta’ Stat Membru li jagħmel kontrolli veterinarji jew xi awtorità li lilha ġiet delegata dik il-kompetenza.
Iżda, fl-Istati Membri, l-awtorità reliġjuża li f’isimha jsir it-tbiċċir għandha tkun kompetenti għall-applikazzjoni u l-ħarsien tad-disposizzjonijiet speċjali li japplikaw għal qatla skond ċerti riti reliġjużi. Fir-rigward tad-disposizzjonijiet imsemmija, dik l-awtorità għandha topera taħt ir-responsabbiltà tal-veterinarju uffiċjali, kif definit fl-Artikolu 2 ta’ Direttiva 64/433/KEE.
Artikolu 3
L-annimali għandhom jiġu meħlusa minn xi eċitament, uġigħ jew tbatija li jistgħu jiġu evitati waqt il-moviment, lairaging, żamma, stordament, tbiċċir jew qtil.
KAPITOLU II Ħtiġiet applikabbli għall-biċċeriji
Artikolu 4
Il-bini, faċilitajiet u tagħmir ta’ biċċeriji, u l-operazzjoni tagħhom, għandha tkun tali li teħles l-annimali minn eċċitament, uġigħ jew tbatija li tista’ tiġi evitata.
Artikolu 5
1. Solipedi, ruminanti, ħnieżer, fniek u tjur miġjuba fil-biċċeriji għal tbiċċir għandhom ikunu:
(a) imċaqalqa u jekk meħtieġ lairaged skond id-disposizzjonijiet ta’ Anness A;
(b) miżmuma skond id-disposizzjonijiet ta’ l-Anness B;
(ċ) storduti qabel it-tbiċċir jew maqtula mill-ewwel skond id-disposizzjonijiet ta’ Anness Ċ;
(d) skarnati skond id-disposizzjonijiet ta’ Anness D.
2. Fil-każ ta’ annimali soġġetti għal metodi partikolari ta’ tbiċċir meħtieġa minn ċerti riti reliġjużi, il-ħtiġiet ta’ paragrafu 1 (ċ) ma japplikawx.
3. B’konsiderazzjoni xierqa għar-regoli ġenerali tat-Trattat, l-awtoritajiet kompetenti ta’ l-Istati Membri jistgħu, għal stabbilimenti li jikkwalifikaw għal derogi skond l-Artikoli 4 u 13 tad-Direttiva 64/433/KEE, l-Artikolu 4 tad-Direttiva 91/498/KEE u l-Artikoli 7 u 18 tad-Direttiva 71/118/KEE, jagħtu derogi minn paragrafu 1 (a) fir-rispett ta’ baqar, u minn paragrafu 1 (a) u mill-metodi ta’ stordament u qtil referuti għalihom fl-Anness Ċ fir-rispett ta’ tjur, fniek, ħnieżer, nagħaġ u mogħoż, basta li l-ħtiġiet imqiegħda fl-Artikolu 3 ikunu milħuqa.
Artikolu 6
1. Strumenti, żamma u tagħmir u installazzjonijiet oħra użati għall-istordament jew tbiċċir iridu jkunu diżinjati, magħmula, miżmuma u użati b’tali mod li jkollhom stordament jew qtil malajr u effettiv skond id-disposizzjonijiet ma’ din id-Direttiva. L-awtorità kompetenti għandha tikkontrolla li l-istrumenti, żamma u tagħmir ieħor użat għall-istordament jew qtil jikkonformaw mal-prinċipji hawn fuq u għandha tikkontrolla regolarment biex tiżgura li huma fi stat tajjeb ta’ tiswija u jħallu l-oġġettiv imsemmi hawn fuq jintlaħaq.
2. Tagħmir u strumenti spare tajbin iridu jiġu miżmuma fil-post tat-tbiċċir għal użu t’emerġenza. Jiġu miżmuma tajjeb u spezzjonati regolarment.
Artikolu 7
L-ebda persuna ma tidħol għal xi moviment, lairaging, żamma, stordament jew tbiċċir t’annimali sakemm ma jkollhiex it-tagħrif u s-sengħa neċessarja biex tagħmel ix-xogħol b’mod uman u effiċjenti, skond il-ħtiġiet ta’ din id-Direttiva.
L-awtorità kompetenti għandha tiżgura li persuni impjegati għal tbiċċir għandhom is-sengħa, abilità u għarfien professjonali neċessarji.
Artikolu 8
Spezzjonijiet u kontroll fil-biċċeriji għandhom jiġu magħmula taħt ir-responsabbilità ta’ l-awtorità kompetenti, li f’kull ħin ikollha aċċess liberu għall-partijet kollha tal-biċċerija sabiex taċċerta konformità ma’ din id-Direttiva. Iżda, spezzjonijiet u kontrolli bħal dawn jistgħu jsiru fl-istess ħin bħal kontrolli magħmula għal skopijiet oħra.
KAPITOLU III Tbiċċir u qtil barra biċċeriji
Artikolu 9
1. Fejn annimali referuti għalihom fl-Artikolu 5 (1) huma maqtula barra biċċeriji, l-Artikolu 5 (1) (b), (ċ) u (d) japplikaw.
2. Stati Membri jistgħu, iżda, jagħtu derogi minn paragrafu 1 fir-rispett ta’ tjur, fniek, ħnieżer, nagħaġ u mogħoż maqtula barra biċċeriji mis-sid tagħhom għall-konsum personali tiegħu, provdut li l-Artikolu 3 jitħares u li ħnieżer, nagħaġ u mogħoż ikunu storduti bil-quddiem.
Artikolu 10
1. Fejn annimali referuti għalihom f’Artikolu 5 (1) huma maqtula għal skopijiet ta’ kontroll ta’ mard, dan għandu jsir skond l-Anness E.
2. Annimali miżmuma għall-fur tagħhom jinqatlu skond l-Anness F.
3. Flieles żejda xjuħ bi ġranet, kif definit fl-Artikolu 2 (3) ta’ id-Direttiva 90/539/KEE, u feti fir-rifjut ta’ maqfes għandhom jinqatlu malajr kemm jista’ jkun skond l-Anness Ġ.
Artikolu 11
L-Artikoli 9 u 10 ma japplikawx fil-każ ta’ xi annimal li għandu jinqatel immedjatament għal raġunijiet ta’ emerġenza.
Artikolu 12
Annimali mweġġa’ jew morda għandhom jinqatlu fuq il-post. Iżda, l-awtorità kompetenti tista’ tawtorizza t-trasport ta’ annimali mweġġa’ jew morda għall-iskop ta’ tbiċċir provdut li dan it-trasport ma jikkawżax aktar tbatija għall-annimali.
KAPITOLU IV Disposizzjonijiet finali
Artikolu 13
1. Jekk neċessarju, regoli dwar il-protezzjoni ta’ annimali fil-ħin tat-tbiċċir jew qtil minbarra dawk f’din id-Direttiva għandhom jiġu adottati mill-Kunsill li jaġixxi b’maġġoranza kwalifikata fuq proposta mill-Kummissjoni.
2. (a) L-Annessi ma’ din id-Direttiva għandhom jiġu emendati mill-Kunsill li jaġixxi fuq proposta mill-Kummissjoni, skond il-proċedura mqiegħda fil-paragrafu 1, partikolarment sabiex jaddattawhom għal progress teknoloġiku u xjentifiku;
(b) minbarra dan, u mhux aktar tard mill-31 ta’ Diċembru 1995, il-Kummissjoni għandha tissottometti lill-Kunsill rapport magħmul fuq il-bażi ta’ opinjoni mill-Kumitat Veterinarju Xjentifiku flimkien ma’ proposti xierqa li jikkonċernaw l-użu, partikolarment, ta’:
- pistoli tal-balla libera, applikati mal-moħħ, jew gassijiet minbarra dawk referuti għalihom fl-Anness Ċ jew taħlita minnhom għall-istordament u aktar partikolarment dijossidu tal-karbonju għall-istordament ta’ tjur,
- gassijiet minbarra dawk referuti għalihom fl-Anness Ċ jew taħlita minnhom għal tbiċċir,
- xi proċedura oħra rikonoxxuta xjentifikament għal stordament jew qtil.
Il-Kunsill jaġixxi b’maġġoranza kwalifikata fuq dawn il-proposti;
(ċ) permezz ta’ deroga minn (a), u mhux aktar tard mill-31 ta’ Diċembru 1995, il-Kummissjoni, skond il-proċedura mqiegħda fl-Artikolu 16, għandha tissottometti lill-Kumitat Veterinarju Mwaqqaf rapport magħmul fuq il-bażi ta’ opinjoni mill-Kumitat Veterinarju Xjentifiku, flimkien ma’ proposti xierqa, biex jipprovdu:
(i) il-qawwa u t-tul ta’ użu tal-kurrent neċessarju biex jistordu speċi varji konċernati;
(ii) il-konċentrazzjoni ta’ gass u tul ta’ esposizzjoni neċessarju biex tistordi speċi varji konċernati;
(d) implimentazzjoni pendenti ta’ paragrafi (b) u (ċ), regoli nazzjonali fil-materja għandhom japplikaw, f’konformità mad-disposizzjonijiet ġenerali tat-Trattat.
Artikolu 14
1. Esperti tal-Kummissjoni jistgħu jagħmlu kontrolli fuq il-post sakemm hu neċessarju jiżguraw applikazzjoni uniformi ma’ din id-Direttiva. Sabiex isir dan, jistgħu jikkontrollaw kampjun rappreżentattiv ta’ stabbilimenti biex jiżguraw li l-awtorità kompetenti qiegħda tikkontrolla li l-istabbilimenti msemmija qegħdin iwettqu l-ħtiġiet ta’ din id-Direttiva.
Il-Kummissjoni għandha tgħarraf lill-Istati Membri bir-riżultat tal-kontrolli mwettqa.
2. Il-kontrolli msemmija fil-paragrafu 1 għandhom isiru f’kollaborazzjoni ma’ l-awtorità kompetenti.
3. Stat Membru li fit-territorju tiegħu qiegħed isir kontroll jagħti l-assistenza kollha neċessarja lill-esperti fl-għemil tad-doveri tagħhom.
4. Ir-regoli dettaljati għall-implimentazzjoni ta’ dan l-Artikolu għandhom jiġu determinati skond il-proċedura mqiegħda fl-Artikolu 16.
Artikolu 15
Tul l-ispezzjoni tal-biċċeriji jew stabbilimenti li ġew jew għandhom jiġu approvati minn pajjiżi terzi għall-iskop li jkunu jistgħu jesportaw lill-Komunità skond ir-regoli tal-Komunità, l-esperti tal-Kummissjoni għandhom jiżguraw li l-annimali referuti għalihom fl-Artikolu 5 ġew maqtula taħt kondizzjonijiet li joffru garanziji ta’ trattament uman minn ta’ lanqas daqs dawk provduti għalihom f’din id-Direttiva.
Biex laħam jitħalla jiġi importat minn xi pajjiż terzi ċ-ċertifikat tas-saħħa li jakkompanja laħam bħal dan irid ikun supplimentat minn attestazzjoni li tiċċertifika li r-rekwiżit ta’ hawn fuq ikun intlaħaq.
Artikolu 16
1. Fejn il-proċedura mqiegħda f’dan l-Artikolu għandha tiġi segwita, il-każ għandu jkun referut mingħajr dewmien lill-Kumitat Veterinarju Mwaqqaf mill-President tiegħu, jew fuq l-inizjattiva tiegħu jew fuq it-talba tar-rappreżentant ta’ Stat Membru.
2. Ir-rappreżentant tal-Kummissjoni għandu jissottometti lill-kumitat abbozz tal-miżuri li għandhom jittieħdu. Il-kumitat għandu jagħti l-opinjoni tiegħu fuq l-abboż fi żmien limitat li l-president jista’ jqiegħed skond l-urġenza tal-każ. L-opinjoni għandha tingħata b’maġġoranza preskritta fl-Artikolu 148 (2) tat-Trattat fil-każ tad-deċiżjonijiet li l-Kunsill ikun meħtieġ li jadotta fuq proposta mill-Kummissjoni. Il-voti tar-rappreżentanti ta’ l-Istati Membri fil-kumitat għandhom ikollhom is-saħħa skond il-mod provdut fl-dak l-Artikolu. Il-President ma jivvotax.
3. (a) Il-Kummissjoni għandha tadotta l-miżuri maħsuba meta huma skond l-opinjoni tal-kumitat.
(b) Fejn il-miżuri maħsuba mhumiex skond l-opinjoni tal-kumitat, jew jekk l-ebda opinjoni ma kienet mogħtija, il-Kummissjoni għandha mingħajr dewmien tissottometti lill-Kunsill proposta relatata mal-miżuri li għandhom jittieħdu.. Il-Kunsill għandu jaġixxi b'maġġoranza kwalifikata.
Jekk, meta jiskadi perjodu ta’ tliet xhur mid-data li fiha l-każ ikun ġie referut lilu, il-Kunsill ma jkunx aġixxa, il-miżuri proposti għandhom jiġu adottati mill-Kummissjoni, minbarra fejn il-Kunsill ikun iddeċieda kontra l-miżuri msemmija b’maġġoranza sempliċi.
Artikolu 17
Direttiva 74/577/KEE tiġi mħassra b’effett mill-1 ta’ Jannar 1995.
Artikolu 18
1. Stati Membri għandhom idaħħlu fis-seħħ il-liġijiet, regolament u disposizzjonijiet amministrattivi, inkluż xi penali, bżonnjużi biex ikunu konformi ma’ din id-Direttiva nhar l-1 ta’ Jannar 1995. Huma għandhom imbagħad jinformaw lill-Kummissjoni b’dan.
Meta Stat Membru jadotta dawn il-miżuri, dawn għandhom ikollhom referenza għal din id-Direttiva jew għandhom ikunu akkumpanjati b'din ir-referenza fl-okkażjoni tal-pubblikazzjoni uffiċjali tagħhom. Il-metodi ta' l-għamla ta' referenza bħal din għandha titqiegħed mill-Istati Membri.
2. Iżda, mid-data mqiegħda fil-paragrafu 1, Stati Membri jistgħu, bi ħsieb għar-regoli ġenerali tat-Trattat, iżommu jew japplikaw fit-territorju tagħhom disposizzjonijiet aktar strinġenti minn dawk misjuba f’din id-Direttiva. Huma għandhom jinfurmaw lill-Kummissjoni b’miżuri bħal dawn.
3. L-Istati Membri għandhom jikkomunikaw lill-Kummissjoni t-testi tad-disposizzjonijiet ewlenin tal-liġi nazzjonali li jadottaw fil-qasam regolat minn din id-Direttiva.
Artikolu 19
Din id-Direttiva hi indirizzata lill-Pajjiżi Membri.
li jistabbilixxi dispożizzjonijiet ghall-implimentazzjoni tar-Regolament tal-Kunsill (KEE) Nru 3911/92 dwar l-esportazzjoni ta' oġġetti kulturali
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 3911/92 tad-9 ta' Dicembru, 1992, [1] dwar l-esportazzjoni ta' oġġetti kulturali, u partikolarment l-Artikolu 7 tieghu,
Wara hadet il-parir tal-Kumitat Konsultattiv dwar Oġġetti Kulturali,
Billi hu mehtieg li jkunu adottati dispożizzjonijiet ghall-implimentazzjoni tar-Regolament (KEE) Nru 3911/92, li jipprovdi, fost l-ohrajn, ghat-twaqqif ta' sistema ta' licenzjar ta' esportazzjoni ghal certi kategoriji ta' oġġetti kulturali mfissra fl-Anness ta' dak ir-Regolament;
Billi sabiex jigi assigurat li licenzi ta' esportazzjoni kif hemm provdut fl-imsemmi Regolament ikunu uniformi hu mehtieg li jigu stabbiliti regoli li jiggvernaw kif titfassal, tinhareg u tintuża l-formula; billi ghal dak il-ghan ghandu jitfassal kampjun ta' licenza;
Billi licenzi ta' esportazzjoni ghandhom isiru f'wahda mill-lingwi ufficjali tal-Komunità,
ADOTTAT DAN IR-REGOLAMENT:
TAQSIMA I Forma tal-licenza
2. L-użu tal-licenza ta' esportazzjoni m'ghandu bl-ebda mod jaffettwa l-obbligazzjonijiet konnessi mal-formalitajiet ta' esportazzjoni jew dokumenti relatati.
Artikolu 3
1. Il-formula ghandha tkun stampata fuq karta bajda minghajr polpa mekkanika, imhejjija biex issir kitba fuqha u tiżen mhux anqas minn 55 grammi kull metru kwadru.
2. Il-qies tal-formuli ghandu jkun ta' 210 × 297 mm.
3. Formuli ghandhom ikunu stampati u mimlija f'lingwa ufficjali tal-Komunitajiet indikati mill-awtoritajiet kompetenti tal-Istat Membru li johroghom. L-awtoritajiet kompetenti ta' l-Istat Membru li fih tigi ppreżentata l-formula jistghu jitolbu li din tkun tradotta fil-lingwa, jew f'wahda mil-lingwi ufficjali ta' dak l-Istat Membru. F'dan il-każ, l-ispejjeż tat-traduzzjoni ghandhom jithallsu mid-detentur tal-licenza.
4. Stati Membri ghandhom ikunu responsabbli:
- li jistampaw il-formuli, li jkollhom l-isem u l-indirizz tal-istampatur jew marka ta' identifikazzjoni,
- li jiehdu kull miżura mehtiega sabiex jevitaw il-falsifikazzjoni ta' formuli. 00000000000Il-mezzi ta' identifikazzjoni adottati minn Stati Membri ghal dan il-ghan ghandhom ikunu notifikati lill-Kummissjoni, biex jigu komunikati lill-awtoritajiet kompetenti ta' l-Istati Membri l-ohra.
5. Formuli ghandhom preferibbilment ikunu mimlija b'mezzi mekkanici jew elettronici. Iżda, l-applikazzjoni tista' timtela bl-idejn b'mod legibbli; fil-każ ta' l-ahhar din ghandha tkun miktuba bil-linka u b'ittri kbar. Ikun x'ikun il-metodu użat, formuli m'ghandhomx ikollhom thassir, kitba fuq ohra jew alterazzjonijiet ohra.
TAQSIMA II Użu ta' licenzi
Artikolu 4
1. Minghajr pregudizzju ghal paragrafu 3, ghandha tinhareg licenza ta' esportazzjoni separata ghal kull kunsinna ta' oġġetti kulturali.
2. Ghall-finijiet tal-paragrafu 1 kunsinna ghandha tfisser jew oġġett kulturali wiehed jew numru ta' oġġetti kulturali.
3. Fejn kunsinna jkun fiha numru ta' oġġetti kulturali, huma l-awtoritajiet kompetenti li jistabbilixxu jekk licenza ta' esportazzjoni wahda jew aktar ghandhomx jinhargu ghal kunsinna partikolari.
Artikolu 5
Il-formula ghandu jkollha tlett folji:
- folja wahda, mmarkata Nru 1, ghandha tkun l-applikazzjoni,
- folja wahda, mmarkata Nru 2, ghad-detentur,
- folja wahda, mmarkata Nru 3, li ghandha tinghata lura lill-awtorità li tohrogha.
Artikolu 6
1. L-applikant ghandu jimla l-kaxxi 1, 3 sa 19A u 21 u, jekk ikun mehtieg, 23 ta' l-applikazzjoni u l-folji l-ohra. Iżda, Stati Membri jistghu jesigu li l-applikazzjoni biss tkun tehtieg li timtela.
2. L-applikazzjoni ghandha jkollha maghha:
- dokumentazzjoni li tipprovdi l-informazzjoni kollha rilevanti dwar oġġett(i) kulturali u l-istatus legali tieghu (taghhom) fiż-żmien meta ssir l-applikazzjoni, permezz ta' xi dokumenti ta' konferma (fattura, stima esperta, ecc), fejn ikun xieraq,
3. L-awtoritajiet kompetenti jistghu jesigu, ghall-finijiet ta' hrug ta' licenza ta' esportazzjoni, l-presentazzjoni fiżika tal-oġġetti kulturali li jkunu ser jigu esportati.
4. L-ispejjeż kollha maghmula fir-rigward tal-paragrafi 2 u 3 ghandhom jithallsu mill-applikant li jitlob il-licenza ta' esportazzjoni.
5. Sabiex tinghata licenza ta' esportazzjoni, il-formula mimlija kif imiss ghandha tigi ppreżentata lill-awtoritajiet kompetenti mahtura mill-Istati Membri skond l-artikolu 2(2) tar-Regolament bażiku. Meta l-awtorità tkun tat il-licenza ta' esportazzjoni, kopja 1 ghandha tinżamm minn dik l-awtorità u l-kopji li jifdal ghandhom jintbaghtu lura lid-detentur tal-licenza ta' esportazzjoni jew lir-rappreżentant awtorizzat tieghu.
Artikolu 7
Dawn li gejjin ghandhom jigu ppreżentati bhala konferma tad-dikjarazzjoni ta' esportazzjoni:
- il-folja tad-detentur,
- il-folja li ghandha tintbaghat lura lill-awtorità li tohrogha.
Artikolu 8
2. Wara li timtela l-kaxxa 19B l-ufficcju tad-dwana awtorizzat li jaccetta d-dikjarazzjoni ta' esportazzjoni ghandu jirritorna lid-dikjarant jew lir-rappreżentant awtorizzat tieghu il-folja ntiża ghad-detentur.
3. Il-formula ta' awtorizzazzjoni, li ghandha tinghata lura lill-awtorità li tohrogha, ghandha takkompanja il-kunsinna sa l-ufficcju tad-dwana fil-punt tal-hrug mill-Komunità. L-ufficcju tad-dwana ghandu, jekk ikun mehtieg, jimla l-kaxxa 5 tal-formula u jwahhal it-timbru fil-kaxxa 22, u jaghtiha lura lid-detentur tal-licenza ta' esportazzjoni jew lir-rappreżentant awtorizzat tieghu sabiex dik il-formula tkun tista' tintbghat lura lill-awtorità li tkun hargitha.
Artikolu 9
1. Il-perjodu ta' validità ta' licenzi ta' esportazzjoni m'ghandux jeccedi tnax-il xahar mid-data tal-hrug.
2. Fil-każ ta' applikazzjoni ghal esportazzjoni temporanja, l-awtoritajiet kompetenti jistghu jispecifikaw il-limitu ta' żmien li fih l-oġġetti kulturali ghandhom jigu ri-importati fl-Istat Membru li jkun harighom.
3. Meta licenza ta' esportazzjoni tiskadi minghajr ma tkun giet użata, id-detentur ghandu minnufih jibghat lura lill-awtorità li tohrogha l-folji li jkunu fil-pussess tieghu.
Artikolu 10
Id-dispożizzjonijiet tat-Titolu IX tar-Regolament tal-Kummissjoni (KEE) Nru 1214/92 [2] u l-Artikolu 22(6) ta' l-Appendici I tal-Konvenzjoni dwar procedura ta' transitu komuni konkluża fl-20 ta' Mejju, 1987, [3] bejn il-Komunità u l-pajjiżi ta' l-EFTA ghandhom japplikaw meta oġġetti koperti b'dan ir-Regolament jghaddu mit-territorju ta' pajjiż ta' l-EFTA fil-kors tal-moviment taghhom gewwa l-Komunità.
Artikolu 11
Dan ir-Regolament ghandu jidhol fis-sehh fl-1 ta' April, 1993.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Ir-Regolament tal-Kummissjoni (KEE) Nru 1785/93 tat-30 ta’ Ġunju 1993 dwar il-fatt operattiv għar-rati ta’ konverzjoni agrikoli wżati fis-settur tal-fibri
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 3813/92 tat-28 ta’ Diċembru 1992 dwar il-unità ta’ kont u r-rati ta’ konverżjoni li għanhom jiġu applikati għall-għanijiet tal-politika komuni agrikola [1], u b’mod partikolari l-Artikolu 6(2) tiegħu,
Billi l-għajnuna introdotta bir-Regolemanet tal-Kunsill (KEE) Nru 845/72 tal-24 ta’ April 1972 jipprovdi miżuri speċjali biex-iħajjar t-trobbija tad-dud tal-ħarir [2], kif l-aħħar emendat bir-Regolament (KEE) Nru No 2059/92 [3], hija mogħtija għall-kaxxi ta’ bajd li minnhom id-dud ikun trabba b’suċċess; billi, għalhekk, il-ġrajja li biha l-għan ekonomiku ikun intlaħaq, bejn wieħed u ieħor, titqies li tkun seħħet f-1 ta’ Awissu ta’ kull sena tal-marketing; billi dik id-data tista għalhekk tittieħed bħala l-fatt operattiv għar-rata ta’ konverzjoni agrikola applikabbli għall-għajnuna tad-dud tal-ħarir;
Billi r-Regolament tal-Kummissjoni (KEE) Nru 876/75 tat-3 ta’ April 1975 jiddefinnixxi l-ġrajja li biha l-għajnuna dwar il-kittien u l-qanneb u d-dud tal-ħarir tkun dovuta u għandha titħallas [4], ir-Regolament tal-Kummissjoni (KEE) Nru 1426/86 tal-14 ta’ Mejju 1986 jistabbilixxi l-fatt operattiv għall-għajnuna ta’ ħażna privata għall-kittien u l-fibri tal-qanneb [5] u l-Artikolu 15 tar-Regolament tal-Kummissjoni (KEE) Nru 1201/89 tat-3 ta’ Mejju 1989 jipprovdi regoli għall-implimentazzjoni tas-sistema ta’ għajnuna għat-tajjar [6], kif l-aħħar mendat bir-Regolament (KEE) Nru 2328/92 [7], jistabilixxi l-ġrajjiet operattivi għar-rata ta’ konverzjoni agrikola fuq il-bażi ta’ kriterji u dispożizzjonijiet legali li ġew radikalment mibdula fil-kuntest ta’ l-arranġamenti agrimonetarji ġodda introdotti bir-Regolament (KEE) No 3813/92; billi r-Regolament tal-Kummissjoni (KEE) Nru 1068/93 tat-30 ta’ April 1993 dwar regoli dettaljati li jistabilixxu u japplikaw r-rati ta’ konverzjoni agrikoli [8] jistabbilixxi ġrajjiet operattivi għar-rati ta’ konverzjoni agrikoli, partikolarment dawk applikabbli għall-ammonti in kwistjoni, fuq il-bażi tad-dispożizzjonijiet il-ġodda;
Billi l-Artikolu 10(1) u (2) tar-Regolament (KEE) Nru 1068/93 jipprovdi għall-ġrajjiet operattivi għall-prezz minimu u l-għajnuna għat-tajjar li għandhom ikunu dawk attwalment speċifikati fl-Artikolu 15 tar-Regolament (KEE) Nru 1201/89; billi, iżda, huwa xieraq li tiġi ndikata l-possibiltà għall-iffissar tar-rati ta’ konverzjoni agrikoli għall-għajnuna bil-quddiem;
Billi l-Artikolu 11(1) tar-Regolament (KEE) Nru 1068/93 jipprovdi għar-rata ta’ konverzjoni agrikola valida fil-bidu tas-sena tal-marketing li tintuża għall-għajnuna kull ettaru għal-kittien u l-qanneb; billi l-Artikolu 10(3) ta’ dak ir-Regolament jipprovdi li l-fatt operattiv għall-għajnuna ta’ ħażna privata għall-fibri tal-kittien u l-qanneb għandha tiġi ffissata bħala l-ewwel jum tal-kuntratt għal kull lott konċernat; billi, għalhekk, ir-Regolamenti (KEE) Nru 876/75 u (KEE) Nru 1426/86 jistgħu jitħassru;
Billi l-miżuri li għalihom jipprovdi dan ir-Regolament jaqblu ma’ l-opinjoni tal-Kumitat ta’ Ġestjoni tal-Kittien u l-Qanneb,
ADOTTAT DAN IR-REGOLAMENT:
Artikolu 2
Is-subparagrafu li ġej qiegħed b’dan jiżdied ma’ l-Artikolu 15 tar-Regolament (KEE) Nru 1201/89:
Artikolu 3
Ir-Regolamenti (KEE) Nru 876/75 u (KEE) Nru 1426/86 huma b’dan imħassra.
Artikolu 4
Dan ir-Regolament għandu jidħol fis-seħħ fis-seba’ jum li jiġi wara dak li fih jiġi ppublikat fil-Ġurnal Uffiċċjali tal-Komunitajiet Ewropej.
tas-27 ta’ Lulju 1993 li jistabbilixxi l-ammont ta’ għajnuna ta’ produzzjoni għall-patata għall-konsum uman fil-Madeira u l-ammonti ta’ għajnuna ta’ produzzjoni għall-patata taż-żriegħ u l-indivja fl-Azores iffissata f’EKU mill-Kunsill u mnaqqsa bħala riżultat ta’ aġġustamenti monetarji
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 3813/92 tat-28 ta’ Diċembru 1992 dwar il-unit ta’ kont u r-rati ta’ konverżjoni li għandhom jiġu applikati għall-għanijiet tal-politika komuni agrikola [1], u b’mod partikolari l-Artikolu 9(1) tiegħu,
Billi r-Regolament tal-Kummissjoni (KEE) Nru 3824/92 tat-28 ta’ Diċembru 1992 li jemenda il-prezzijiet u l-ammonti ffissati f’EKU bħala riżultat ta’ l-aġġustamenti monetarji ta’Settembru u Novembru 1992 [2], kif l-aħħar emendati bir-Regolament (KEE) Nru 1663/93 [3], li jistabbilixxi l-lista ta’ prezzijiet u ammonti effetwati bil-koeffiċjent ta’ 1,013088 iffissat bir-Regolament tal-Kummissjoni (KEE) Nru 537/93 [4], kif emendat bir-Regolament (KEE) Nru 1331/93 [5], mill-bidu tas-sena tas-suq 1993/94 taħt l-arranġamenti ta’ żarmar awtomatiku ta’ differenzi monetarji negattivi; billi l-Artikolu 2 tar-Regolament (KEE) Nru 3824/92 jipprovdi illi t-tnaqqis fil-prezzijiet u l-ammonti li jirriżulta għandu jkun speċifikat għal kull settur u l-valur tal-prezzijiet imnaqqsa għandu jiġi ffissat;
Billi r-Regolament tal-Kunsill (KEE) Nru 1600/92 [6], kif emendat bir-Regolament tal-Kummissjoni (KEE) Nru 3714/92 [7], jiffissa l-għajnuna għall-produzzjoni lokali ta’ patata għall-konsum uman fil-Madeira u għall-patata taż-żriegħ u ndivja fl-Azores; billi l-ammonti ta’ għajnuniet għandhom jiġu ffissati skond id-dispożizzjonijiet ta’ hawn fuq;
Billi l-miżuri li għalihom jipprovdi dan ir-Regolament jaqblu ma’ l-opinjoni tal-Kumitat li Jimmaniġġa ż-żrieragħ,
ADDOTTAW DAN IR-REGOLAMENT:
L-Artikolu 1
L-għajnuniet li għalihom jirrferu l-Artikoli 16 u 27 tar-Regolament (KEE) Nru 1600/92, imnaqqsa skond l-Artikolu 2 tar-Regolament (KEE) Nru 3824/92, huma b’dan iffissat f’EKU 494 kull ettaru.
L-Artikolu 2
li jemenda r-Regolament (KEE) Nru 1907/90 dwar ċerti standards tal-marketing tal-bajd
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea,
Wara li kkunsidra r-Regolament tal-Kunsill (KEE) Nru 2771/75 tad-29 ta’ Ottubru 1975 dwar l-organizzazzjoni komuni tas-suq fil-bajd [1], u b’mod partikolari l-Artikolu 2(2) tiegħu,
Wara li kkunsidra l-proposta mill-Kummissjoni,
Billi r-Regolament (KEE) Nru 1907/90 [2] jistabbilixxi ċerti standards tal-marketing għall-bajd;
Billi d-disposizjonijiet li jirrigwardaw il-kunsinni diretti mill-produtturi lill-istazzjonijiet tal-pakkjar, lil ċerti swieq u lil impriżi ta’ l-industrija ta’ l-ikel għandhom ukoll japplikaw għal dawn il-kunsinni lejn l-industriji mhux ta’ l-ikel;
Billi l-kunsinna tal-bajd iggradat baxx għandha tiġi ristretta għall-impriżi ta’ l-industrija ta’ l-ikel approvati skond id-Direttiva tal-Kunsill 89/437/KEE tal-20 ta’ Ġunju 1989 dwar il-problemi tas-saħħa u l-iġjene li jaffettwaw il-produzzjoni u t-tqegħid fuq is-suq tal-prodotti mill-bajd [3] sabiex jiġi żgurat it-tqandil xieraq ta’ dan il-bajd;
Billi għandu jiġi ċċarat illi indikazzjonijiet bil-għażla li jaqdu l-għanijiet tar-reklamar fuq il-pakketti tal-bajd jista’ jkun fihom is-simboli u jirreferu għall-bajd u oġġetti oħra;
Billi l-esperjenza wriet illi d-disposizzjoniet sabiex jiġu indikati d-dati fuq il-bajd tal-Grad A u l-pakketti tal-bajd li jkunfihom għandhom jiġu mmodifikati sabiex jeħtieġu indikazzjoni mandatorja tad-data tat-tul minimu taż-żmien li jibqgħu tajba bħall-prodotti l-oħra ta’ l-ikel skond id-Direttiva tal-Kunsill 79/112/KEE tat-18 ta’ Diċembru 1978 dwar it-tqarrib lejn xulxin tal-liġijiet ta’ l-Istati Membri li għandhom x’jaqsmu mat-tikkettjar, il-preżentazzjoni u r-reklamar ta’ l-oġġetti ta’ l-ikel [4]; billi għall-bajd tal-Grad A importat bil-ħsieb li jiffaċilita l-kontroll, il-pakketti għandu wkoll ikollhom l-indikazzjoni tad-data ta’ l-ippakkjar,
ADOTTA DAN IR-REGOLAMENT:
L- Artikolu 1
Ir-Regolament (KEE) Nru 1907/90 huwa hawnhekk emendat kif ġej:
2. Il-punt (a) fl-Artikolu 4(1) għandu jiġi mibdul b’dan li ġej:
"(a) il-bajd lil kulħadd għajr lill-kolletturi, liċ-ċentri tal-pakkjar, lis-swieq fit-tifsira ta’ l-Artikolu 2(2)(a), lill-impriżi ta’ l-industrija ta’ l-ikel approvati skond id-Direttiva 89/437/KEE u lill-industrija mhux ta’ l-ikel;"
3. Fl-Artikoli 6(1) u 8(3), l-espressjoni "industrija ta’ l-ikel" għandha tiġi mibdula bi "l-impriżi ta’ l-industrija ta’ l-ikel approvati skond id-Direttiva 89/437/KEE".
4. L-Artikolu 7(1) għandu jiġi mibdul b’dan li ġej:
"(a) id-data tat-tul minimu taż-żmien li jibqa’ tajjeb (‘id-data ta’ l-aħjar qabel il-’)."
5. Il-punt (a) ta’ l-Artikolu 10(1) għandu jiġi mibdul b’dan li ġej:
"(a) l-isem jew l-isem kummerċjali, u l-indirizz ta’ l-impriża li tkun ippakkjat il-bajd jew li għaliha jkunu ġew ippakkjati; l-isem, l-isem kummerċjali jew il-marka tal-fabbrika wżata minn din l-impriża, li tista’ tkun marka wżata kollettivament min-numru ta’ impriżi, jistgħu jintwerew jekk ma jkun fih l-ebda dikjarazzjoni jew simbolu inkompatibbli ma’ dan ir-Regolament li jkollha x’taqsam mal-kwalità jew mal-freskezza tal-bajd, mat-tip tal-biedja wżata għall-produzzjoni tiegħu jew ma’ l-oriġini tal-bajd;"
6. L-Artikolu 10(1)(e) għandu jiġi mibdul b’dan li ġej:
"(e) id-data tat-tul minimu taż-żmien li jibqa’ tajjeb (‘id-data ta’ l-aħjar qabel il-’) segwita bir-rakkomandazzjonjiet approprajti għall-ħażna tal-bajd tal-Grad A, u d-data tal-pakkjar għall-bajd tal-gradi l-oħra."
7. L-Artikolu 10(2)(e) għandu jiġi mibdul b’dan li ġej:
"(e) id-dikjarazzjonijiet jew is-simboli mfassla sabiex jippromwovu l-bejgħ tal-bajd jew ta’ oġġettit oħra, sakemm dawn id-dikjarazzjonijiet jew simboli u l-mod li fih jiġu magħmula x’aktarx li ma jwasslux illi jqarrqu bix-xerrej."
8. L-Artikolu 13(1) għandu jiġi mibdul b’dan li ġej:
"2. fil-każ tal-bejgħ tal-bajd bil-waħda, għandhom jiġu indikati wkoll in-numru ta’ l-identifikazzjoni taċ-ċentru tal-pakkjar li jkun iggrada l-bajd, jew fil-każ tal-bajd importat il-pajjiż terz ta’ l-oriġini, u d-data tat-tul minimu taż-żmien li jibqa’ tajjeb segwiti bir-rakkommandazzjonijiet approprjati għall-ħażna."
9. L-Artikolu 15(1)(ee) għandu jiġi mibdul b’dan li ġej:
Skond il-proċedura stabbilita fl-Artikolu 17 tar-Regolament (KEE) Nru 2771/75, il-Kummissjoni għandha tistabbilixxi l-miżuri transitorji meħtieġa sabix jiġi implimentat dan ir-Regolament, b’mod partikolari dawk li jirreferu għall-użu tal-materjal eżistenti tal-ippakkjar.
L- Artikolu 3
Dan ir-Regolament għandu jidħol fis-seħħ fl-1 ta’ Diċembru 1993.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
tat-12 ta' Ottubru 1993 li jistabbilixxi sistema ta' kontroll li tapplika għall-politika tas-sajd komuni
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 43 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi, biex jintlaħaq dan il-għan, huwa meħtieġ li jiddaħħlu regolamenti għall-ħarsien ta' miżuri ta' konservazzjoni u ta' tmexxija ta' riżorsi, miżuri strutturali u miżuri dwar l-organizzazzjoni komuni tas-suq, u ċerti dispożizzjonijiet biex jittrattaw man-nuqqas li jtwettqu dawn il-miżuri, li għandhom japplikaw mas-settur kollu tas-sajd mill-produttur għall-konsumatur;
Billi din s-sistema tista' tikseb biss ir-rizultat mixtieq jekk l-industrija tagħraf li dan huwa ġġustifkat;
Billi l-kontroll huwa qabel kollox ir-responsabbiltà ta' l-Istati Membri; billi l-Kummissjoni għandha tfittex ukoll li tiżgura li l-Istati Membri jgħassu u jipprevieni ksur b'mod ekwu; billi, għalhekk, il-Kummissjoni għandha tkun ipprovduta b'mezzi finanzjarji, legali u leġislattivi biex twettaq dil-ħidma b'mod effettiv kemm jista' jkun;
Billi l-esperjenza miksuba mit-tħaddim tar-Regolament tal-Kunsill (KEE) Nru 2241/87 tat-23 ta' Lulju 1987 li jistabbilixxi ċerti miżuri ta' kontroll għall-attivitajiet tas-sajd [5] uriet li hemm ħtieġa li jissaħħaħ il-kontroll ta' l-implimentazzjoni tar-regolamenti li jirregolaw il-konservazzjoni ta' riżorsi tas-sajd;
Billi qbil mal-miżuri għall-konservazzjoni u t-tħaddim tar-riżorsi tas-sajd jeħtieġ sens akbar ta' responsabbiltà min-naħa ta' l-operaturi kollha ta' l-industrija tas-sajd;
Billi l-politika fuq it-tħaddim tar-riżorsi tas-sajd, li hija bbażata b'mod partikolari fuq il-qbid totali permess (TACs) u kwoti u miżuri tekniċi, għandha tkun mejgħuna mill-ġestjoni ta' l-isforz tas-sajd, li jinvolvi l-osservazzjoni ta' l-attivitajiet u l-kapaċitajiet tas-sajd;
Billi, biex jiġi żgurat li l-qbid u l-inżul jinżammu taht sorveljanza, l-Istati Membri għandhom jissorveljaw fl-ibħra marittimi kollha l-attivitajiet tal-bastimenti tal-Komunità u l-attivitajiet kollha relatati li jħallu verifika ta' l-implimentazzjoni tar-regoli dwar il-politika komuni dwar is-sajd;
Billi huwa vitali li l-Istati Membri jikkooperaw fuq livell operattiv waqt l-ispezzjonijiet fuq il-baħar ta' l-attivitajiet tas-sajd, sabiex ikunu jistgħu jsiru spezzjonijiet effettivi u ġustifikabbli finanzjarjament, partikolarment f'ħidmiet imwettqa barra mill-ġurisdizzjoni jew is-sovranità ta' l-Istati Membri;
Billi l-implimentazzjoni tal-politika tas-sajd komuni tinħtieġ miżuri biex jissorveljaw bastimenti li jkunu qed itajru bandiera ta' terzi pajjizi li jkun jinsabu fl-ibħra tal-Komunità, u b'mod partikolari sistema biex jikkomunikaw il-movimenti tagħhom u l-ispeċi miżmuma abbord, mingħajr preġudizzju għad-dritt ta' passaġġ innokwu fil-baħar territorjali u l-libertà ta' tbaħħir fiż-żona tas-sajd ta' 200 mil;
Billi l-implimentazzjoni tal-proġetti pilota applikabbli għal ċertu kategoriji ta' bastimenti mill-Istati Membri b'kooperazzjoni mal-Kumissjoni tagħmilha possibbli għall-Kunsill sabiex jiddeċiedi, qabel l-1 ta' Jannar 1996, sewwa jekk sistema ta' sorveljanza permezz ta' satellita jew sistema alternattiva għandha tkun implimentata;
Billi t-tmexxija tas-sajd bl-iffissar tal-TACijiet teħtieġ għarfien dettaljat tal-kompożizzjoni tal-qabdiet, tali għarfien ikun ugwalment meħtieġ għall-proċeduri l-oħra pprovduti fir-Regolament (KEE) Nru 3760/92; billi dan jeħtieġ iż-żamma ta' ġurnal ta' abbord minn kull kaptan ta' bastiment tas-sajd;
Billi huwa meħtieġ għall-Istat Membru ta' l-inżul biex jiġu ssorveljati l-qabdiet mniżżla l-art fuq it-territorju tiegħu, u għal dan il-għan huwa xieraq għall-bastimenti tas-sajd irreġistrati fl-Istati Membri l-oħra li jinnotifikaw lill-Istat Membru ta' l-inżul bl-intenzjoni tagħhom li jniżżluhom fit-territorju tagħhom;
Billi jeħtieġ li tiġi kkjarifikata u kkonfermata fil-ħin ta' l-inżul l-informazzjoni li tkun tinsab fil-ġurnali ta' abbord; billi, għal dan il-għan, hu meħtieġ li dawk involuti fl-inżul u fil-bejgħ tal-qbdiet għandhom jiddikjaraw il-kwantitajiet mniżżla, trasbordati, offruti għall-bejgħ jew mixtrija;
Billi, sabiex jiġu pprovduti eżenzjonijiet mill-obbligu li jinżamm ġurnal ta' abbord jew titlesta dikjarazzjoni ta' nżul minn bastimenti tas-sajd żgħar għal liema obbligazzjoni bħal din tkun tfisser oneru sproporzjonat fir-rigward tal-kapaċità tas-sajd tagħhom, huwa meħtieġ għal kull Stat Membru li jissorvelja l-attivitajiet ta' dawn il-bastimenti bl-implimentazzjoni ta' pjan ta' teħid ta' kampjuni;
Billi, sabiex jiġi żgurat ir-rispett lejn il-miżuri ta' konservazzjoni u tal-kummerċ tal-Komunità, il-prodotti kollha tas-sajd imniżżla ġewwa jew importati fil-Komunità għandhom ikunu akkumpanjati, sal-mument ta' l-ewwel bejgħ, b'dokument ta' trasport li jidentifika l-oriġini tagħhom;
Billi limitazzjonijiet fuq il-qabdiet għandhom jitmexxew kemm fuq il-livell ta' l-Istati Membri kif ukoll tal-Komunità; billi l-Istati Membri għandhom jirreġistraw l-inżul u jinnotifikawhom lill-Kummissjoni bit-trasmissjoni tal-kompjuter; billi għalhekk huwa meħtieġ li jiġi pprovdut għall-eċċezzjonijiet minn dan l-obbligu għall-kwantitajiet zgħar imniżżla, u li jekk dawn jiġu trasmessi bil-kompjuter dan ikun jikkostitwixxi oneru sproporzjonat amministrattiv u finanzjarju għall-awtoritajiet ta' l-Istati Membri;
Billi, sabiex jiġu żgurati l-konservazzjoni u t-tmexxija tar-riżorsi kollha użati, id-dispożizzjonijiet dwar il-ġurnal ta' abbord, id-dikjarazzjonijiet dwar l-inżul u l-bejgħ u l-informazzjoni fuq it-trasbord u r-reġistrazzjoni tal-qabdiet jistgħu jiġu estiżi għall-stokkijiet li mhumiex suġġetti għal kwota TAC;
Billi l-Istati Membri għandhom jiġu informati bir-riżultati ta' l-attivitajiet tal-bastimenti tagħhom fl-ibħra taħt il-ġurisdizzjoni ta' pajjiżi terżi jew fl-ibħra internazzjonali, billi l-kaptani ta' dawn il-bastimenti għandhom konformament ikunu suġġetti għall-obbligi dwar il-ġurnal ta' abbord u d-dikjarazzjonijiet ta' l-inżul u t-trasbord; billi l-informazzjoni miġbura mill-Istati Membri għandha tintbagħat lill-Kummissjoni;
Billi t-tmexxija tal-ġbir u t-trattament tad-data teħtieġ il-ħolqien ta' data bases kompjuterizzati li jagħmluha possibbli, b'mod partikolari, li ssir il-verifika akkurata tad-data; billi għalhekk il-Kummissjoni u l-aġenti tagħha għandhom ikollhom aċċess għal dawn id-data bases permezz ta' trasmissjoni bil-kompjuter biex issir il-verifika tad-data;
Billi konformità mad-dispożizzjonijiet dwar l-użu ta' l-attrezzatura tas-sajd ma tistax tiġi żgurata adegwatament fejn jinġarru abbord xbieki bid-daqs tal-malji differenti, ħlief fejn huma suġġetti għall-miżuri ta' kontroll addizzjonali; billi għal ċertu sajd jista' jkun xieraq li jsiru regoli speċifiċi bħar-regola tax-xibka waħda;
Billi huwa meħtieġ li, meta l-kwota ta' Stat Membru tiġi eżawrita jew meta l-TAC nnifisha hija eżawrita, għandu jiġi pprojbit is-sajd permezz ta' deċiżjoni tal-Kummissjoni;
Billi huwa meħtieġ li jissewwa l-preġudizzju li jkun sofra Stat Membru li ma jkunx eżawrixxa l-kwota tiegħu, l-allokazzjoni tiegħu ta' parti ta' stokk jew grupp ta' stokkijiet meta s-sajd ikun ingħalaq wara li tkun ġiet eżawrita l-TAC; billi għal dan il-għan sistema ta' kumpens għandha tiġi pprovduta;
Billi, fil-każijiet fejn dan ir-Regolament ma jiġix rispettat minn dawk responsabbli għall-bastimenti tas-sajd għandhom ikunu suġġetti għal miżuri ta' kontroll addizzjonali għall-għanijiet ta' konservazzjoni;
Billi huwa meħtieġ, biex tiġi garantita t-tmexxija effiċjenti tal-miżuri adottati, biex jiġu pprovduti mekkaniżmi ta' dikjarazzjoni skond l-għanijiet tat-tmexxija u strateġiji pprovduti fl-Artikolu 8 tar-Regolament (KEE) Nru 3760/92, applikabbli għal Stat Membru li jkun stad iż-żejjed il-kwota tiegħu;
Billi wieħed mill-għanijiet ewlenin tal-politika komuni dwar is-sajd huwa biex jiġu aġġustati l-kapaċitajiet tas-sajd mar-riżorsi disponibbli; billi l-Artikolu 11 tar-Regolament (KEE) Nru 3760/92 jistipula li huwa x-xogħol tal-Kunsill li jiffissa l-għanijiet u l-istrateġiji għall-isforz tar-ristrutturar tas-sajd; billi huwa wkoll meħtieġ li tiġi assigurata l-konformità mal-miżuri fuq l-organizzazzjoni komuni tas-suq; partikolarment minn persuni għal min japplikaw dawn il-miżuri; billi, għalhekk, huwa vitali li kull Stat Membru jeżegwixxi, b'żieda mal-verifiki finanzjarji diġa' pprovduti fir-regoli Komunitarji, verifiki tekniċi biex jiżguraw li d-dispożizzjonijiet preskritti mill-Kunsill ikunu mħarsa;
Billi huwa meħtieġ li jiġu stabbiliti regoli ġenerali biex iħallu spetturi tal-Komunità maħtura mill-Kummissjoni biex jiżguraw l-applikazzjoni uniformi tar-regoli Komunitarji u biex jivverifikaw il-kontroll imwettaq mill-awtoritajiet ta' l-Istati Membri;
Billi, biex tiġi mħarsa l-oġġettività tal-verifiki, huwa importanti li l-ispetturi tal-Komunità jistgħu, f'ċerti ċirkostanzi, jagħmlu missjonijiet mingħajr notifika minn qabel u b'mod indipendenti, biex jivverifikaw il-ħidmiet ta' kontroll imwettqa mill-awtoritajiet kompetenti ta' l-Istati Membri; billi missjonijiet bħal dawn b'ebda mod m'għandhom jimplikaw il-kontroll ta' persuni privati;
Billi l-azzjoni meħuda wara l-ksur tista' tkun differenti minn Stat Membru għall-ieħor; tikkawża s-sajjieda jħossuhom trattati inġustament; billi n-nuqqas ta' sanzjonijiet disswasivi f'ċerti Stati Membri naqqsu l-effettività ta' kontrolli u billi, fid-dawl ta' dawn l-osservazzjonijiet, l-Istati Membri għandhom jieħdu l-miżuri kollha meħtieġa mhux diskriminatorji biex iħarsu kontra u jipprosegwixxu irregolaritajiet, partikolarment billi jitwaqqaf roster ta' sanzjonijiet li effettivament iċaħħdu l-malfatturi mill-gwadan kummerċjali li jirriżulta mill-ksur tagħhom;
Billi l-possibbiltà għall-Istat Membru tal-bandiera li jiżgura li r-regoli tal-konservazzjoni u t-tmexxija tar-riżorsi tas-sajd huma osservati hi mnaqqsa f'każijiet fejn l-Istat Membru ta' l-inżul ma jipprosegwix effettivament l-irregolaritajiet; billi għandhom isiru dispożizzjonijiet biex jingħaddu l-qabdiet magħmula illegament kontra l-kwota ta' l-Istat Membru ta' inżul jekk dak l-Istat ma jkunx ġab proċeduri effettivi;
Billi l-Istati Membri għandhom jirrapportaw regolarment lill-Kummissjoni dwar l-attivitajiet tagħhom ta' spezzjoni u fuq il-miżuri meħuda wara l-ksur tal-miżuri Komunitarji;
Billi għall-ċerti miżuri pprovduti f'dan ir-Regolament huwa xieraq li jiġu pprovduti regoli dettaljati ta' implimentazzjoni;
Billi l-kunfidenzjalità tad-data miġbura fil-qafas ta' dan ir-Regolament għandha tiġi garantita;
Billi dan ir-Regolament m'għandux jaffettwa d-dispożizzjonijiet nazzjonali dwar il-verifika, li, filwaqt li jidħlu fl-ambitu tiegħu, imorru lil hinn mid-dispożizzjonijiet minimi tiegħu, sakemm, iżda, dawk id-dispożizzjonijiet nazzjonali huma skond il-liġi tal-Komunità;
Billi r-Regolament (KEE) Nru No 2241/87 għandu jiġi mħassar, b'eċċezzjoni magħmula, iżda, għall-Artikolu 5 li għandu jibqa' fis-seħħ, fil-pendenza ta' l-adozzjoni tal-listi msemmija fl-Artikolu 6(2) ta'dan ir-Regolament;
Billi huwa meħtieġ li jiġi pprovdut perjodu transitorju għall-implimentazzjoni ta' dispożizzjonijiet speċifiċi li jinsabu f'ċerti l-Artikoli biex jippermettu l-awtoritajiet kompetenti ta' l-Istati Membri li jwaqqfu u jadattaw il-proċeduri tagħhom għall-ħtiġijiet ta' dan ir-Regolament ġdid;
Billi d-dispożizzjonijiet ta' ċerti l-Artikoli, safejn jikkonċernaw ħidmiet tas-sajd fil-Baħar Mediterran, fejn il-politika komuni tas-sajd għadha ma ġietx applikata fis-sħiħ, għandhom jidħlu fis-seħħ fl-1 ta' Jannar 1989,
ADOTTA DAN IR-REGOLAMENT:
- miżuri ta' konservazzjoni u tmexxija ta' riżorsi,
- miżuri strutturali,
- miżuri dwar l-organizzazzjoni komuni tas-suq,
kif ukoll ċerti dispożizzjonijiet dwar l-effettività tas-sanzjonijiet li għandhom jiġu applikati f'każijiet fejn il-miżuri msemmija hawn fuq ma jiġux osservati.
2. Għal dan il-għan kull Stat Membru għandu jadotta, skond ir-regoli tal-Komunità, miżuri xieraq biex jiżguraw l-effettività tas-sistema. Għandu jpoġġi mezzi suffiċjenti għad-dispożizzjoni ta' l-awtoritajiet kompetenti biex ikunu jistgħu jeżegwixxu x-xogħol tagħhom ta' spezzjoni u kontroll kif ipprovdut f'dan ir-Regolament.
L-Artikolu 2
1. Sabiex tiġi żgurata konformità mar-regoli kollha fis-seħħ dwar il-miżuri ta' konservazzjoni u kontroll, kull Stat Membru għandu, fit-territorju u fl-ibħra marittimi tiegħu suġġetti għas-sovranità jew l-ġurisdizzjoni tiegħu, jivverifika l-attività tas-sajd u l-attivitajiet relatati. Għandu jispezzjona l-bastimenti tas-sajd u jinvestiga l-attivitajiet kollha biex b'hekk tkun tista' ssir il-verifika ta' l-implimentazzjoni ta' dan ir-Regolament, inkluż l-attivitajiet ta' l-inżul, bejgħ, trasport u ħażna tal-ħut u r-reġistrazzjoni ta' l-inżul u l-bejgħ.
2. Bastimenti tas-sajd, li jistgħu jeżerċitaw attivitajiet, waqt li jtajru l-bandiera ta' pajjiż terz u waqt li jbaħħru fl-ibħra marittimi suġġetti għas-sovranità jew il-ġurisdizzjoni ta' Stat Membru, għandhom ikunu suġġetti għall-sistema ta' komunikazzjoni ta' ċaqlieq u tal-qabdiet abbord.
L-Istati Membri għandhom jinnotifikaw lill-Kummissjoni bil-miżuri meħuda biex jiżguraw konformità ma' dawn il-proċeduri.
3. Kull Stat Membru għandu jivverifika, barra miż-żona tas-sajd tal-Komunità, l-attivitajiet tal-bastimenti tiegħu fejn dan il-kontroll hu meħtieġ biex tiġi żgurata konformità mar-regoli tal-Komunità applikabbli f'dawk l-ibħra.
4. Sabiex jiġi żgurat li l-ispezzjoni hija kemm jista' jkun effettiva u ekonomika, l-Istati Membri kollha għandhom jikkoordinaw l-attivitajiet tagħhom ta' kontroll. Għal dan il-għan, jistgħu jwaqqfu programmi ta' spezzjoni konġunti biex jippermettu l-ispezzjoni ta' bastimenti tal-Komunità tas-sajd fl-ibħra msemmija fil-paragrafi 1 u 3. Għandhom jieħdu miżuri biex jippermettu l-awtoritajiet kompetenti tagħhom u l-Kummissjoni li jiġu mgħarrfa regolarment fuq bażi reċiproka ta' l-esperjenza miksuba.
L-Artikolu 3
1. Sabiex tiġi mtejba l-effettività tas-sorvelljanza ta' l-attivitajiet tas-sajd, il-Kunsill għandu jiddeċiedi qabel l-1 ta' Jannar 1996, skond il-proċedura pprovduta fl-artikolu 43 tat-Trattat, jekk u safejn u meta għandha tiġi installata għall-bastimenti tas-sajd tal-Komunità sistema kontinwa ta' verifika tal-pożizzjoni, jew ibbażata fuq l-art jew bis-satellita u li tuża l-komunikazzjonijiet satellitari għat-trasmissjoni ta' data.
2. Sabiex tiġi valutata t-teknoloġija li għandha tintuża u l-bastimenti li għandhom jiġu inklużi fis-sistema msemmija hawn fuq, l-Istati Membri, b'kooperazzjoni mal-Kummissjoni, għandhom jesegwixxu proġetti pilota qabel it-30 ta' Ġunju 1995. Għal dan il-għan, l-Istati Membri għandhom jiżguraw li sistema kontinwa ta' verifika tal-pożizzjoni, jew ibbażata fuq l-art jew bis-satellita u li tuża l-komunikazzjonijiet satellitari għat-trasmissjoni ta' data, tiġi installata għal-ċerti kategoriji tal-bastimenti tal-Komunità.
L-Istati Membri jistgħu jwettqu fl-istess waqt proġetti pilota sabiex jivvalutaw l-użu ta' reġistraturi awtomatiċi tal-pożizzjoni.
3. Meta jitwettqu l-proġetti pilota msemmija fil-paragrafu 2, l-Istat Membru li l-bandiera tiegħu tkun qed tittajjar jew bastiment li jkun irreġistrat fih għandu jieħu l-miżuri neċessarji biex jiżgura li d-data trasmessi minn jew irkuprata mill-bastimenti tas-sajd tiegħu jkunu rreġistrati f'forma li tinqara mill-kompjuter, immaterjalment mill-ibħra li fihom ikunu qed joperaw jew f'liema portijiet ikunu.
Fejn il-bastimenti tas-sajd tiegħu jkunu qed jaħdmu f'ibħra suġġetti għas-sovranità jew il-ġurisdizzjoni ta' Stat Membru ieħor, l-Istat Membru tal-bandiera għandu jiżgura komunikazzjoni minnufih ta' dawn id-data lill-awtoritajiet kompetenti ta' l-Istat Membru konċernat.
1. L-ispezzjon u l-verifika speċifikati fl-Artikolu 2 għandhom jitwettqu minn kull Stat Membru għalih waħdu permezz ta' sistema ta' spezzjoni deċiż mill-Istat Membru.
Fit-twettieq tax-xogħlijiet fdati lilhom, l-Istati Membri għandhom jiżguraw li jitħarsu d-dispożizzjonijiet u l-miżuri msemmija fl-Artikolu 2. Kif ukoll, għandhom jaġixxu b'tali mod li jevitaw indħil bla bżonn fl-attivitajiet normali tas-sajd. Għandhom jiżguraw ukoll li ma jkunx hemm diskriminazzjoni fir-rigward tas-settur u tal-bastimenti magħżula għall-ispezzjon.
2. Il-persuni responsabbli għall-bastimenti tas-sajd, stabbilimenti jew vetturi tat-trasport li jkunu spezzjonati għandhom jikkooperaw fil-tħaffif ta' l-ispezzjonijiet magħmula skond il-paragrafu 1.
L-Artikolu 5
Skond il-proċedura maħsuba fl-Artikolu 36, jistgħu jiġu adottati regoli dettaljati għall-implimentazzjoni ta' l-Artikoli 2, 3 u 4, dwar, b'mod partikolari:
(a) l-identifikazzjoni ta' spetturi maħtura uffiċjalment, ta' bastimenti ta' spezzjoni u ta' affarijiet oħra ta' spezzjoni bħal dawn kif jista' juża Stat Membru;
(b) il-proċedura li għandha tintuża mill-ispetturi u l-kaptani tal-bastimenti tas-sajd jekk spettur jixtieq jitla' abbord bastiment;
(ċ) il-proċedura li għandha tintuża mill-ispetturi, wara li jkunu telgħu abbord bastiment tas-sajd, f'ispezzjonar ta' dak il-bastiment, l-attrezzatura tiegħu jew il-qabdiet tiegħu;
(d) ir-rapport li għandu jiġi mħejji mill-ispetturi wara kull darba li jkunu telgħu abbord;
(e) il-marki u l-identifikazzjoni tal-bastimenti tas-sajd u l-apparat tagħhom;
(f) iċ-ċertifikazzjoni tal-karatteristiċi tal-bastimenti tas-sajd fir-rigward ta' l-attivitajiet tas-sajd;
(g) ir-reġistrar tad-data dwar il-pożizzjoni tal-bastimenti tas-sajd u t-trasmissjoni ta' dawn id-data lill-Istati Membri u lill-Kummissjoni;
(h) is-sistema għall-komunikazzjoni taċ-ċaqlieq u l-prodotti tas-sajd miżmuma abbord applikabbli għall-bastimenti tas-sajd li jtajru l-bandiera ta' pajjiż terz.
L-Artikolu 6
1. Il-kaptani tal-bastimenti tas-sajd tal-Komunità li jistadu għall-stokk jew grupp ta' stokk għandhom iżommu ġurnal ta' abbord tal-ħidmiet tagħhom, u jindikaw partikolarment il-kwantitajiet ta' kull speċi maqbuda u miżmuma abbord, id-data u l-post (rettangolu statistiku ICES) ta' dawn il-qabdiet u t-tip ta' attrezzatura użata.
2. L-ispeċi li għandhom jiddaħħlu fil-ġurnal ta' abbord bis-saħħa tal-paragrafu 1 għandhom ikunu dawk suġġetti għall-TACijiet jew kwoti, kif ukoll oħrajn inklużi fil-listi li għandu jiddeċiedi fuqhom il-Kunsill li jaġixxi b'maġġoranża kwalifikata wara proposta mill-Kummissjoni.
3. Il-kaptani tal-bastimenti tas-sajd tal-Komunità għandhom idaħħlu fil-ġurnal ta' abbord tagħhom il-kwantitajiet maqbuda l-baħar, id-data u l-post ta' dawn il-qabdiet u l-ispeċi msemmija fil-paragrafu 2. Il-kwantitajiet mwarrba l-baħar jistgħu jiġu rreġistrati għall-finijiet ta' valutazzjoni.
4. Il-kaptani tal-bastimenti tas-sajd tal-Komunità għandhom ikunu eżenti mill-ħtiġijiet tal-paragrafi 1 u 3 jekk it-tul komplessiv tal-bastimenti huwa anqas minn 10 metri.
5. Il-Kunsill jista' jiddeċiedi b'maġġoranza kwalifikata, fuq proposta tal-Kummissjoni, eżenzjonijiet għajr għal dik imsemmija fil-paragrafu 4.
6. Kull Stat Membru għandu jwettaq, fuq il-bażi ta' kampunarju, verifiki ta' l-attivitajiet tal-bastimenti tas-sajd li huma eżenti mill-ħtiġijiet speċifikati fil-paragrafi 4 u 5 sabiex jiżguraw rispett minn dawn il-bastimenti tar-regoli tal-Komunità fis-seħħ.
Għal dan il-għan kull Stat Membru għandu jistabbilixxi pjan ta' kampunarju u jibagħtu lill-Kummissjoni. Ir-riżultati tal-verifika mwettqa għandhom jiġu kkomunikati regolarment lill-Kummissjoni.
7. Il-kaptani tal-bastimenti tal-Komunità għandhom jirreġistraw l-informazzjoni meħtieġa mill-paragrafi 1 u 3 jew f'forma li tista' tinqara mill-kompjuter jew fuq il-karti.
8. Regoli dettaljati għall-implimentazzjoni ta' dan l-Artikolu għandhom jiġu adottati skond il-proċedura pprovduta fl-Artikolu 36, inkluż bażi geografika li mhix ir-rettangolu statistiku ICES, f'ċerti każi speċifiċi.
L-Artikolu 7
1. Il-kaptan ta' bastiment tal-Komunità li jixtieq juża postijiet għall-inżul f'Stat Membru li ma jkunx l-Istat Membru tal-bandiera għandu jinforma l-awtoritajiet kompetenti f'dak l-Istat Membru mhux anqas minn sagħtejn qabel:
- il-post(ijiet) ta' l-inżul u l-ħin stmat tal-wasla hemmhekk,
- il-kwantitajiet ta' kull speċi li għandha titniżżel.
2. Il-kaptan imsemmi fil-paragrafu 1 li jonqos milli jagħmel dawn in-notifiki jista' jkun suġġett għas-sanzjonijiet xierqa mill-awtoritajiet kompetenti.
3. Il-Kummissjoni, skond il-proċedura maħsuba fl-Artikolu 36, tista' tagħti eżenzjoni għall-ċerti kategoriji ta' bastimenti tas-sajd tal-Komunità mill-obbligu stipulat fil-paragrafu 1 għall-perjodu limitat u li jista' jiġġedded, jew tiddisponi għall-perjodu ta' notifika ieħor wara li jiġu konsidrati, fost l-oħrajn, id-distanza bejn iż-żoni tas-sajd, il-postijiet ta' l-inżul u l-portijiet fejn il-bastimenti konċernati huma rreġistrati jew skedati.
L-Artikolu 8
1. Il-kaptan ta' kull bastiment tas-sajd tal-Komunità li jkun b'kollox twil daqs, jew iktar minn 10 metri, jew rappreżentant tiegħu, għandu wara kull vjaġġ u fiż-żmien 48 siegħa mill-inżul jagħmel dikjarazzjoni lill-awtoritajiet kompetenti ta' l-Istat Membru fejn l-inżul ikun sar. Il-kaptan għandu jkun responsabbli għall-eżattezza tad-dikjarazzjoni, li għandha tindika, bħala minimu, il-kwantitajiet imniżżla ta' kull speċi stipulati fl-artikolu 6(2) u ż-żona fejn inqabbdu.
2. Il-Kunsill jista' jiddeċiedi, wara li jaġixxi b'maġġoranza kwalifikata fuq proposta tal-Kummissjoni, li jestendi l-obbligu preskritt fil-paragrafu 1 lill-bastimenti li b'kollox għandhom tul ta' anqas minn 10 metri. Il-Kunsill jista' jiddeċiedi wkoll, wara li jaġixxi b'maġġoranza kwalifikata fuq proposta tal-Kummissjoni, eżenzjonijiet mill-obbligu preskritt fil-paragrafu 1 għall-ċerti kategoriji ta' bastimenti li jkollhom b'kollox tul daqs, jew iżjed minn, 10 metri u li jagħmlu attivitajiet tas-sajd speċifiċi.
3. Kull Stat Membru għandu jagħmel, fuq il-bażi ta' kampjuni, verifiki ta' l-attivitajiet tal-bastimenti tas-sajd li huma eżenti mill-ħtiġijiet speċifikati mill-paragrafu 1 biex jiġi żgurat ir-rispett minn dawn il-bastimenti għar-regoli Komunitarji fis-seħħ.
Għal dan il-għan, kull Stat Membru għandu jistabbilixxi pjan ta' kampunarju u jibagħtu lill-Kummissjoni. Ir-riżultati tal-verifika mwettqa għandhom jiġu kkomunikati regolarment lill-Kummissjoni.
4. Regoli dettaljati għall-implimentazjoni ta' dan l-Artikolu għandhom jiġu adottati skond il-proċedura preskritta fl-Artikolu 36.
L-Artikolu 9
1. Ċentri ta' rkant jew korpi oħra awtorizzati mill-Istati Membri, li huma responsabbli mill-ewwel bejgħ ta' prodotti tas-sajd mniżżla fl-Istat Membru għandhom jissottomettu, ma' l-ewwel bejgħ, nota ta' bejgħ, li tkun ir-responsabbiltà ta' l-korpi msemmija għall-akkuratezza, lill-awtoritajiet kompetenti ta' l-Istat Membru li fit-territorju tiegħu jkun sar l-ewwel bejgħ. Din ir-responsabbiltà għandha tkun limitata għat-tagħrif mitlub fil-paragrafu 3.
2. Jekk l-ewwel bejgħ tal-prodotti tas-sajd imniżżla f'Stat Membru jsir b'mod differenti minn dak ipprovdut fl-ewwel paragrafu, il-prodotti tas-sajd imniżżla m'għandhomx jitneħħew mix-xerrej sakemm nota ta' bejgħ tkun ġiet mogħtija lill-awtoritajiet kompetenti jew korpi awtorizzati ta' l-Istat Membru li fit-territorju tiegħu tkun twettqet din il-ħidma. Ix-xerrej għandu jkun responsabbli għall-eżattezza tad-data indikata fil-paragrafu 3 li tinsab fin-nota ta' bejgħ.
3. In-noti ta' bejgħ imsemmija fil-paragrafi 1 u 2 għandhom ikollhom bħala minimu t-tagħrif li ġej:
- għall-ispeċi kollha, fejn xieraq, id-daqs individwali jew il-piż, grad, preżentazzjoni u freskezza,
- il-prezz u l-kwantità fl-ewwel bejgħ għall-kull speċi, u fejn xieraq, fuq bażi ta' daqs individwali jew piż, grad, preżentazzjoni jew freskezza,
- fejn xieraq, id-destinazzjoni tal-prodotti rtirati mis-suq (prodotti sekondarji, konsum mill-bniedem, carry-over),
- l-isem ta' kemm il-bejjiegħ u x-xerrej,
- il-post u d-data tal-bejgħ.
4. Dawn in-noti ta' bejgħ għandhom jitlestew u jiġu trasmessi skond il-liġi ta' l-Istat Membru ta' l-inżul b'tali mod u taħt dawk il-kondizzjonijiet ta' bejgħ li jinkludu id-data li ġejja:
- l-identifikazzjoni esterna u l-isem tal-bastiment tas-sajd li jniżżel il-prodotti konċernati,
- l-isem tal-propjetarju jew tal-kaptan tal-bastiment,
- il-port u d-data ta' l-inżul.
5. In-noti ta' bejgħ imsemmija fl-ewwel paragrafu għandhom jiġu trasmessi fiż-żmien 48 siegħa lill-awtoritajiet kompetenti jew korpi oħra awtorizzati mill-Istat Membru, jew bil-kompjuter jew bil karti.
6. L-awtoritajiet kompetenti għandhom iżommu kopja tan-nota ta' bejgħ għall-perjodu ta' sena li jibda mis-sena li tiġi wara dik fejn tkun ġiet irreġistrata l-informazzjoni mogħtija lill-awtoritajiet kompetenti.
7. Il-Kummissjoni, skond il-proċedura pprovduta fl-Artikolu 36, tista' tagħti eżenzjoni mill-obbligu li tingħata in-nota ta' bejgħ lill-awtoritajiet kompetenti jew korpi awtorizzati oħra ta' l-Istat Membru għall-prodotti tas-sajd imniżżla minn ċerti kategoriji ta' bastimenti tas-sajd Komunitarji li jkollhom b'kollox tul ta' anqas minn 10 metri.
Dawn l-eżenzjonijiet jistgħu jingħataw biss f'każijiet fejn l-Istat Membru kkonċernat ikun installa sistema aċċettabbli ta' sorveljanza.
8. Xerrej li jakkwista prodotti li wara ma jitqegħdux fis-suq imma jiġu użati biss għall-konsum privat għandhom ikunu eżenti mill-ħtiġijiet tal-paragrafu 2.
9. Regoli dettaljati li jiggvernaw l-implimentazzjoni ta' dan l-Artikolu għandhom jiġu adottati skond il-proċedura mniżżla fl-Artikolu 36.
L-Artikolu 10
1. (a) Bastimenti tas-sajd li jtajru l-bandiera ta', jew huma rreġistrati fi, pajjiż terz u li huma awtorizzati li jagħmlu attivitajiet tas-sajd fl-ibħra marittimi taht is-sovranità jew il-ġurisdizzjoni ta' Stat Membru għandhom iżommu ġurnal ta' abbord li jkollu l-informazzjoni deskritta fl-Artikolu 6.
(b) Kull Stat Membru għandu jiżgura li l-kaptan ta' bastiment tas-sajd li jtajjar l-bandiera ta', jew huwa reġistrat fi, pajjiż terz, jew ir-rappreżentant tiegħu, għandu jagħti ma' l-inżul lill-awtoritajiet ta' l-Istat Membru fejn jixtieq juża l-faċilitajiet tiegħu ta' lanqas 72 siegħa bil-quddiem tal-ħin tal-wasla tiegħu fil-port ta' l-inżul.
(ċ) Il-kaptan ta' bastiment tas-sajd li jtajjar l-bandiera ta', jew huwa rreġistrat fi, pajjiż terz, għandu jinnotifika lill-awtoritajiet ta' l-Istat Membru fejn jixtieq juża l-faċilitajiet tiegħu ta' lanqas 72 siegħa bil-quddiem tal-ħin tal-wasla tiegħu fil-port ta' l-inżul.
Il-kaptan ma jistax jagħmel l-inżul jekk l-awtoritajiet kompetenti ta' l-Istat Membru ma jikkonfermawx l-irċevuta tan-notifika bil-quddiem.
L-Istati Membri għandhom jipprovdu regoli dettaljati ta' l-implimentazzjoni ta' dan is-subparagrafu għan-notifika tal-Kummissjoni.
2. Il-Kummissjoni, skond il-proċedura maħsuba fl-Artikolu 36, tista' tagħti eżenzjoni għall-ċerti kategoriji ta' bastimenti tas-sajd ta' pajjiżi terzi mill-obbligu stipulat fil-paragrafu 1ċ għall-perjodu limitat u li jista' jiġġedded, jew tiddisponi għall-perjodu ta' notifika ieħor wara li jiġi kkunsidrat, fost l-oħrajn, id-distanza bejn iż-żoni tas-sajd, il-postijiet ta' l-inżul u l-portijiet fejn il-bastimenti konċernati huma rreġistrati jew skedati.
3. Id-dispożizzjonijiet tal-paragrafi 1 and 2 għandhom japplikaw mingħajr preġudizzju għad-dispożizzjonijiet maħsuba fil-ftehim tas-sajd konkluzi bejn il-Komunità u ċerti pajjiżi terzi.
L-Artikolu 11
1. Mingħajr preġudizzju għall-Artikoli 7, 8 and 9, il-kaptan ta' bastiment tal-Komunità li:
- jittrasborda lill-bastiment ieħor, minn hawn 'l quddiem msejjah "il-bastiment riċevent", kull kwantità ta' qabdiet ta' stokk jew grupp ta' stokkijiet suġġetti għal TAC jew kwota irrespettivament mill-post tat-trasbord, jew
- iniżżel direttament dawn il-kwantitajiet barra mit-territorju tal-Komunità,
għandu, fil-ħin tat-trasbord jew ta' l-inżul, jinforma lill-Istat Membru li jtajjar il-bandiera tiegħu fil-bastiment tiegħu, jew fejn ikollu l-bastiment tiegħu reġistrat, bl-ispeċi u bil-kwantitajiet involuti u bid-data tat-trasbord jew ta' l-inżul u bil-post tal-qabdiet b'riferenza għall-iżgħar żona li ġiet iffissata għaliha TAC jew kwota.
2. Mhux anqas tard minn 24 siegħa qabel il-bidu u fl-aħħar ta' trasbord jew sensiela ta' trasbord, meta dan iseħħ f'port jew fl-ibħra marittimi suġġetti għas-sovranità jew ġurisdizzjoni ta' Stat membru, il-kaptan tal-bastiment riċevent għandu jinforma l-awtoritajiet kompetenti ta' dak l-Istat Membru bil-kwantitajiet tal-qabdiet ta' stokk jew grupp ta' stokkijiet suġġetti għal TAC jew kwota abbord il-bastiment tiegħu.
Il-kaptan tal-bastiment riċevent għandu jżomm id-dettalji tal-kwantitajiet tal-qabdiet ta' stokk jew grupp ta' stokkijiet suġġetti għal TAC jew kwota riċevuti minn trasbord, id-data tar-riċevuta, u tal-bastiment li jittrasborda dawn il-qabdiet lill-bastiment riċevent. Din il-ħtieġa għandha titqies li ntlaħqet billi jinzammu kopji tad-dikjarazzjoni ta' trasbord ipprovduti skond ir-regoli dettaljati għar-reġistrazzjoni tat-tagħrif fuq il-qabdiet tal-ħut ta' l-Istati Membri.
Fl-aħħar tat-trasbord jew sensiela ta' trasbord, il-kaptan tal-bastiment riċevent għandu jittrasmetti dawn id-dettalji lill-awtoritajiet kompetenti msemmija hawn fuq fi żmien 24 siegħa.
Il-kaptan tal-bastiment riċevent għandu jżomm ukoll dettalji tal-kwantitajiet tal-qabdiet ta' stokk jew grupp ta' stokkijiet suġġetti għal TAC jew kwota li huma trasbordati mill-bastiment riċevent lill-bastiment terz, u għandu jinforma l-imsemmija awtoritajiet kompetenti b'dan it-trasbord mill-anqas 24 siegħa qabel ma jseħħ. Wara it-trasbord, il-kaptan għandu jinforma l-imsemmija awtoritajiet tal-kwantitajiet trasbordati.
Il-kaptani tal-bastiment riċevent u tal-bastiment terz imsemmija hawn fuq għandhom iħallu l-awtoritajiet kompetenti li jivverifikaw l-eżattezza tat-tagħrif u d-dettalji meħtieġa minn dan il-paragrafu.
3. L-Istati Membri għandhom jieħdu l-miżuri xierqa biex jivverifikaw l-eżattezza tat-tagħrif riċevut taħt il-paragrafi 1 u 2, u għandhom, fejn xieraq, jinformaw l-Istat Membru jew lill-Istati Membri fejn il-bastiment riċevent u l-bastiment tas-sajd li jittrasborda lill-bastiment riċevent huma rreġistrati, jew li jtajru l-bandiera tagħhom, b'dan it-tagħrif u bir-riżultati tal-verifika.
4. Il-paragrafi 2 u 3 għandhom japplikaw wkoll lill-bastiment riċevent li jtajjar il-bandiera ta', jew reġistrat f'pajjiż terz.
L-Artikolu 12
Fejn it-trasbord jew l-inżul isir iżjed minn 15-il jum wara l-qabda, it-tagħrif meħtieġ fl-Artikoli 8 u 11 għandu jingħata lill-awtoritajiet kompetenti ta' l-Istat Membru li tiegħu l-bastimenti jtajru l-bandiera jew li fih huma rreġistrati l-bastimenti mhux aktar tard minn 15-il jum wara l-qabda.
L-Artikolu 13
1. Il-prodotti tas-sajd imniżżla fi jew importati ġewwa l-Komunità, kemm jekk mhux proċessati jew wara li jiġu pproċessati abbord u li huma trasportati f'post li ma jkunx dak ta' l-inżul jew ta' l-importazzjoni, għandhom ikunu akkumpanjati b'dokument redatt mit-trasportatur sakemm isir l-ewwel bejgħ.
2. Dan id-dokument għandu:
(a) jindika l-oriġini tal-kunsinna (isem tal-bastiment u l-identifikazzjoni esterna);
(b) jinkludi l-post tad-destinazzjoni tal-kunsinna(i) u l-identifikazzjoni tal-vettura tat-trasport;
(ċ) jindika l-kwantitajiet ta' ħut (f'kilogrammi piż proċessat) għal kull speċi trasportata, l-ismijiet tal-kunsinnatarju u l-post u d-data tat-tagħbija.
3. Kull trasportatur għandu jiżgura li d-dokument imsemmi fl-ewwel paragrafu jkollu bħala minimu t-tagħrif kollu meħtieġ fil-paragrafu 2.
4. It-trasportatur għandu jkun eżenti mill-obbligu magħmul fil-paragrafu 1 jekk waħda mill-kondizzjonijiet li ġejjin tiġi ssodisfata:
(a) id-dokument imsemmi fil-paragrafu 1 huwa mibdul b'kopja ta' waħda mid-dikjarazzjonijiet ipprovduti fl-Artikoli 8 u 10 dwar il-kwantitajiet trasportati;
(b) id-dokument imsemmi fil-paragrafu 1 hu sostitwit b'kopja tad-dokument T 2 M li jindika l-oriġini tal-kwantitajiet trasportati.
5. L-awtoritajiet kompetenti ta' Stat Membru jistgħu jagħtu eżenzjonijiet mill-obbligu magħmul fil-paragrafu 1 jekk il-kwantitajiet ta' ħut huma trasportati ġewwa reċint ta' żona ta' port jew mhux aktar minn 20 kilometru mill-punt ta' inżul.
6. Kull Stat Membru għandu jwettaq il-kontroll permezz ta' kampjuni fit-territorju tiegħu biex jivverifika li jiġu rispettati l-obbligi stabbiliti b'dan l-Artikolu.
7. L-Istati Membri għandhom jikkoordinaw l-attivitajiet ta' kontroll tagħhom biex jiżguraw li l-ispezzjon huwa effettiv u ekonomiku kemm jista' jkun. Għal dan il-għan, l-Istati Membri għandhom b'mod partikolari jeżerċitaw sorveljanza fuq iċ-ċaqlieq tal-merkanzija li seta' nġab għall-attenzjoni tagħhom bħala li possibilment ikun suġġett għall-ħidmiet kontra ir-Regolament tal-Komunità.
L-Artikolu 14
1. L-Istati Membri kollha għandhom jiżguraw li l-inżul kollu f'Stat Membru kif imsemmi fl-artikoli 8, 9, u 10 għandu jiġi rreġistrat. Għal dan il-għan, l-Istati Membri jistgħu jeħtieġu li l-ewwel bejgħ għandu jkun bejgħ f'ċentru ta' irkant.
2. Fejn l-inżul tal-qabdiet ma jitpoġġewx fis-suq għall-ewwel darba bl-irkant, kif ipprovdut fl-Artikolu 9(2), l-Istati Membri għandhom jiżguraw li l-kwantitajiet involuti jkunu nnotifikati liċ-ċentri ta' l-irkant jew korpi oħra awtorizzati mill-Istati Membri.
3. L-informazzjoni fuq l-inżul minn ċerti kategoriji ta' bastimenti suġġetti għal derogi msemmija fl-Artikoli 7 u 8 jew għall-inżul fil-portijiet li m'għandhomx strutturi amministrattivi żviluppati biżżejjed biex jirreġistraw l-inżul jistgħu, fuq talba ta' Stat Membru lill-Kummissjoni, fi żmien 12-il xahar mid-dħul fis-seħħ ta' dan ir-Regolament, jkunu eżenti mill-ħtieġa li dik l-informazzjoni li tiġi proċessata. Tista' tiġi miftehma eżenzjoni jekk ir-reġistrazzjoni tad-data rikjesta toħloq diffikultajiet sproporzjonati għall-awtoritajiet nazzjonali fir-rigward ta' l-inżul totali, u jekk l-ispeċi rispettivi imniżżla jinbiegħu lokalment. Lista ta' portijiet u bastimenti li jikkwalifikaw għal din l-eżenzjoni għandha tiġi stabbilita minn kull Stat Membru u nnotifikata lill-Kummissjoni.
4. Stat Membru li jibbenefika mid-deroga msemmija fil-paragrafu 3 għandu jistabbilixxi pjan ta' kampjunarju biex jivvaluta d-daqs ta' l-inżul rispettiv fil-portijiet li jikkwalifikaw. Dan il-pjan għandu jkun approvat mill-Kummissjoni qabel ma tiġi applikata kull deroga. L-Istati Membri għandhom jittrasmettu lill-Kummissjoni r-riżultati tal-valutazzjonijiet.
L-Artikolu 15
1. Qabel il-15 ta' kull xahar, kull Stat Membru għandu jinnotifika l-Kummissjoni b'trasmissjoni tal-kompjuter bil-kwantitajiet ta' kull stokk jew grupp ta' stokk suġġetti għal TACijiet jew kwoti mniżżla matul ix-xahar preċedenti u għandu jgħaddilha kull tagħrif riċevut taħt l-Artikoli 11 u 12.
Notifiki lill-Kummissjoni għandhom jindikaw il-post tal-qabdiet kif ipprovduti fl-Artikoli 6 u 8 u n-nazzjonalità tal-bastimenti tas-sajd konċernati.
Kull Stat Membru għandu jinforma l-Kummissjoni b'tbassir fuq il-konsum tal-kwota bid-data antiċipata ta' meta tispiċċa fir-rigward ta' l-ispeċi ta' liema l-qabdiet magħmula mill-bastimenti tas-sajd li jtajru l-bandiera tiegħu jew huma rreġistrati fih jitqiesu li eżawrew 70 % tal-kwota, allokazzjoni jew sehem disponibbli għal dak l-Istat Membru.
L-Istati Membri għandhom, fejn il-qabdiet ta' stokkijiet jew gruppi ta' stokkijiet suġġetti għal TACijiet jew kwoti jistgħu jilħqu livelli TAC jew tal-kwota, jipprovdu l-Kummissjoni, b'talba tagħha, b'tagħrif aktar dettaljat jew tagħrif aktar spiss milli jeħtieġ dan il-paragrafu.
2. Il-Kummissjoni għandu jżomm disponibbli għall-Istati Membri fuq il-kompjuter in-notifiki riċevuti bis-saħħa ta' dan l-Artikolu.
3. Fejn il-Kummissjoni ssib li Stat Membru ma ħarisx l-egħluq ta' żmien biex jiġu trasmessi d-data fuq il-qabdiet ta' kull xahar kif ipprovdut fil-paragrafu 1, tista' tiffissa data f'liema, għall-stokk jew grupp ta' stokkijiet, il-qabdiet suġġetti għal kwota jew forma oħra ta' restrizzjoni fil-kwantità u meħuda mill-bastimenti tas-sajd li jtajru l-bandiera ta', jew huma reġistrati fi, dak l-Istat Membru għandhom jitqiesu li eżawrew 70 % tal-kwota, allokazzjoni jew sehem disponibbli għal dak l-Istat Membru u tista' tiffissa d-data stmata li fiha l-kwota, allokazzjoni jew sehem disponibbli jitqiesu li ġew eżawriti.
4. Kull Stat Membru għandu jinnotifika l-Kummissjoni bit-trasmissjoni tal-kompjuter, qabel l-aħħar ta' l-ewwel xahar ta' kull tliet xhur kalendarji tal-kwantitajiet ta' stokkijiet li mhumiex dawk imsemmija fil-paragrafu 1 li jkunu mniżżla matul it-tliet xhur ta' qabel.
L-Artikolu 16
1. Mingħajr preġudizzju għall-Artikolu 15, l-Istati Membri għandhom jipprovdu, fuq talba ta' l-Istat Membru interessat, data fuq l-inżul, offerti għall-bejgħ jew trasbord ta' prodotti tas-sajd mwettqa fil-portijiet tagħhom f'ibħra taħt il-ġurisdizzjoni tagħhom minn bastimenti tas-sajd li jtajru l-bandiera ta', jew huma rreġistrati f'dak l-Istat Membru u bbażati fuq stokk jew grupp ta' stokkijiet suġġetti għall-kwota allokata lil dak l-Istat Membru.
Din l-informazzjoni għandha tikkonsisti fl-isem u l-marka ta' identifikazzjoni esterna tal-bastiment konċernat, il-kwantitajiet ta' ħut skond l-istokk jew gruppijiet ta' stokk, offerti għall-bejgħ jew trasbordati minn dak il-bastiment kif ukoll id-data u l-post ta' l-inżul, l-offerta għall-ewwel bejgħ u t-trasbord. Din l-informazzjoni għandha tiġi trasmessa fi żmien erbat ijiem tax-xogħol wara d-data tat-talba ta' l-Istat Membru interessat jew f'perjodu ulterjuri ta' żmien li jista' jiġi ddeterminat minn dak l-Istat Membru jew mill-Istat Membru ta' l-inżul.
2. L-Istat Membru fejn saru l-inżul, l-offerta għall-ewwel bejgħ jew it-trasbord, għandu jitrasmetti lill-Kummissjoni fuq talba tagħha din l-informazzjoni fl-istess ħin li din qiegħda tiġi kkomunikata lill-Istat Membru fejn il-bastiment hu rreġistrat.
L-Artikolu 17
1. L-Istati Membri għandhom jieħdu l-miżuri meħtieġa biex jiżguraw is-sorveljar tal-qabdiet ta' l-ispeċi magħmula mill-bastimenti tagħhom li joperaw fl-ibħra suġġetti għas-sovranità jew il-ġurisdizzjoni ta' pajjiżi terżi u fl-ibħra mhux territorjali, u biex jiżguraw il-verifika u r-reġistrazzjoni tat-trasbord u l-inżul ta' qabdiet bħal dawn.
2. Il-miżuri ta' kontroll u verifika għandhom jiżguraw li jkunu skond l-obbligi li ġejjin fuq in-naħa ta' propjetarji tal-bastimenti u/jew il-kaptani:
- għandu jinżamm ġurnal ta' abbord fil-bastimenti tas-sajd fejn il-kaptani għandhom jirreġistraw il-qabdiet tagħhom,
- dikjarazzjoni ta' inżul għandha tingħata lill-awtoritajiet ta' l-Istat Membru ta' l-inżul matul inżul magħmul fil-portijiet tal-Komunità,
- l-Istat Membru għandu jiġi mgħarraf bid-dettalji ta' kull trasbord ta' ħut lill-bastimenti tas-sajd ta' pajjiżi terzi u fuq l-inżul magħmul f'pajjizi terzi.
3. Id-dispożizzjonijiet tal-paragrafi 1 and 2 għandhom japplikaw mingħajr preġudizzju għad-dispożizzjonijiet fil-ftehim tas-sajd konkluzi bejn il-Komunità u pajjiżi terzi u l-Konvenzjonijiet Internazzjonali fejn il-Komunità hija parti.
L-Artikolu 18
1. Kull Stat Membru għandu jinnotifika l-Kummissjoni bit-trasmissjoni tal-kompjuter, qabel l-aħħar ta' l-ewwel xahar ta' kull tliet xhur kalendarji tal-kwantitajiet maqbuda fl-ibħra tas-sajd imsemmija fl-Artikolu 17 u mniżżla matul it-tliet xhur ta' qabel u tat-tagħrif kollu riċevut bis-saħħa ta' l-Artikolu 17(2).
2. Għal qabdiet magħmula fl-ibħra ta' pajjiż terz it-tagħrif notifikat skond il-paragrafu 1 għandu jinqasam f'pajjiż terz u stokk b'riferenza għall-iżgħar żona statistika definita għas-sajda konċernata.
Qabdiet magħmula fl-ibħra mhux territorjali għandhom jiġu mgħarrfa b'riferenza għall-iżgħar żona statistika definita mill-Konvenzjoni Internazzjonali li tiggverna l-post tal-qabda u bl-ispeċi jew grupp ta' speċi għall-istokkijiet kollha fis-sajda konċernata.
3. Qabel l-1 ta' Ottubru ta' kull sena, il-Kummissjoni għandha tagħmel disponibbli lill-Istati Membri l-informazzjoni li tirċevi bis-saħħa ta' dan l-Artikolu.
L-Artikolu 19
1. Biex jiġi żgurat ir-rispett ta' l-obbligi pprovduti fl-Artikoli 3, 6, 8, 9, 10, 14 u 17, kull Stat Membru għandu jistabbilixxi sistema ta' validazzjoni li tkun tikkonsisti b'mod partikolari f'verifiki doppji u verifika tad-data li jirriżultaw minn dawn l-obbligi.
2. Biex jiġu ffaċilitati dawn il-verifiki, kull Stat Membru għandu joħloq data base kompjuterizzata fejn id-data msemmija fil-paragrafu 1 huma rreġistrati.
L-Istati Membri jistgħu joħolqu data bases deċentralizzati bil-kondizzjoni li dawn u l-proċeduri relatati mal-ġbir u r-reġistrazzjoni tad-data huma standardizzati biex jiżguraw kumpattibilità bejniethom ġewwa t-territorju kollu ta' l-Istat Membru.
3. Fil-każ fejn Stat Membru ma jkunx jista' jikkonforma minnufih mal-ħtiġijiet tal-paragrafu 2, għal uħud mis-sajdiet jew kollha, il-Kummissjoni tista' fuq talba tagħha tiddeċiedi li takkorda perjodu transitorju sa massimu ta' tliet snin mid-data tad-dħul fis-seħħ ta' dan ir-Regolament, skond il-proċedura pprovduta fl-Artikolu 36.
4. Stat Membru li jikseb dawn id-derogi għandu jżomm, permezz ta' dokumentazzjoni mhux kompjuterizzata, dokumentazzjoni tad-data msemmija fil-paragrafu 1 għall-perjodu ta' tliet snin u għandu jistabbilixxi pjan ta' kampjunarju approvat mill-Kummissjoni biex jippermetti verifika fuq il-post ta' l-eżattezza ta' dawn id-data. Il-Kummissjoni tista' twettaq verifika fuq il-post, bid-dritt tagħha, biex tivvaluta l-effettività tal-pjan tal-kampjunarju.
5. Matul it-tnax-il xahar wara d-dħul fis-seħħ ta' dan ir-Regolament, kull Stat Membru għandu jissottometti lill-Kummissjoni rapport li jiddeskrivi l-mod kif jinġabru u jiġu vverifikati d-data, fejn jispeċifika l-attendibilità ta' dawn id-data. Il-Kummissjoni, b'kooperazzjoni ma' l-Istati Membri, għandha tħejji ġabra fil-qosor ta' dawn ir-rapporti li għandha tikkomunikalhom.
6. Regoli dettaljati għall-implimentazzjoni ta' dan l-Artikolu għandhom jiġu addottati skond il-proċedura pprovduta fl-Artikolu 36.
L-Artikolu 20
1. Il-qabdiet kollha li nżammu abbord kull bastiment tas-sajd tal-Komunità għandhom jikkonformaw mal-kompożizzjoni ta' l-ispeċi pprovduta fir-Regolament tal Kunsill (KEE) Nru 3094/86 tas-7 ta' Ottubru 1986 li jipprovdi ċerti miżuri tekniċi għall-konservazzjoni tar-riżorsi tas-sajd [6] għax-xibka li tinġarr abbord dak il-bastiment.
L-ixbieki abbord bastimenti li ma jintużawx għandhom jintrefgħu biex ma jkunux jistgħu jintużaw faċilment skond il-kondizzjonijiet li ġejjin:
(a) xbieki, piżijiet, u attrezzaturi bħalhom għandhom jitneħħew mit-twavel tax-xbieki u fili u ħbula ta' l-irmonk jew ġbid,
(b) ix-xbieki mgħobbija fuq jew 'l fuq mill-gverta għandhom ikunu marbuta fis-sod ma' parti mill-istruttura ta' fuq tal-bastiment.
2. Jekk qabdiet li jkunu nżammu abbord kull bastiment tas-sajd tal-Komunità jkunu nqabdu bi xbieki bid-daqsijiet minimi tal-malji matul l-istess vjaġġ, għandha tiġi kkalkolata l-komposizzjoni ta' l-ispeċi għal kull parti tal-qabda meħuda taħt kondizzjonijiet differenti.
Għal dan il-għan it-tibdiliet kollha mid-daqs tal-malja użata qabel kif ukoll il-kompożizzjoni tal-qabda abbord fil-mument ta' bidla bħal din għandhom jiddaħħlu fil-ġurnal ta' abbord u fid-dikjarazzjoni ta' l-inżul. F'każijiet speċifiċi, regoli dettaljati fuq iż-żamma abbord ta' pjan ta' stivaġġ, bi speċi, ta' prodotti proċessati, li jindikaw fejn qed jinżammu fl-istiva, għandhom jiġu adottati skond il-proċedura pprovduta fl-Artikolu 36.
3. Minkejja l-paragrafi 1 u 2 il-Kunsill jista', fuq il-bażi ta' rapport mħejji mill-Kummissjoni, jiddeċiedi b'maġġoranza kwalifikata fuq proposta mill-Kummissjoni, li:
(a) l-ebda basitiment tas-sajd tal-Komunità li jipparteċipa f'sajdiet ma jista' jġorr xbieki ta' daqsijiet tal-malji minimi differenti matul vjaġġ wieħed għas-sajd;
(b) regoli speċifiċi għandhom japplikaw għall-użu ta' daqsijiet tal-malji differenti għall-sajdiet speċifiċi.
L-Artikolu 21
1. Il-qabdiet kollha ta' stokk jew grupp ta' stokkijet suġġetti għal kwota magħmula mill-bastimenti tas-sajd tal-Komunità għandhom jitnaqqsu mill-kwota applikabbli għall-Istat Membru għall-istokk jew grupp ta' stokkijiet konċernati, irrespettivament mill-post ta' l-inżul.
2. Kull Stat Membru għandu jistabbilixxi d-data minn meta l-qabdiet ta' stokk jew grupp ta' stokkijiet suġġetti għall-kwota magħmula mill-bastimenti tas-sajd li jtajru l-bandiera tiegħu jew huma rreġistrati f'dak l-Istat Membru għandhom jitqiesu li eżawrew il-kwota applikabbli għalih għal dak l-istokk jew grupp ta' stokkijiet. Minn dik id-data, għandu jipprojbixxi proviżorjament sajd għal dak l-istokk jew grupp ta' stokkijiet minn dawk il-bastimenti kif ukoll iż-żamma tagħhom abbord, it-trasbord u l-inżul ta' ħut meħuda wara dik id-data u għandu jiddeċiedi fuq data sakemm it-trasbord u l-inżul jew dikjarazzjonijiet finali tal-qabdiet huma permessi. Il-Kummissjoni għandha tiġi nnotifikata minnufih b'din il-miżura li mbagħad għandha tgħarraf l-Istati Membri l-oħra.
3. Wara n-notifika taħt il-paragrafu 2 jew fuq l-inizjattiva tagħha stess, il-Kummissjoni għandha tiffissa, fuq il-bażi tat-tagħrif disponibbli, id-data li fiha, għall-stokk jew gruppi ta' stokk, il-qabdiet suġġetti għal TAC, kwota jew limitazzjoni kwantitattiva oħra magħmula mill-bastimenti tas-sajd li jtajru l-bandiera ta', jew huma rreġistrati fi, kwalunkwe Stat Membru jitqiesu li eżawrew il-kwota, allokazzjoni jew sehem disponibbli għal dak l-Istat Membru jew, kif jista' jkun il-każ, għall-Komunità.
Meta ssir stima ta' din is-sitwazzjoni kif imsemmija fl-ewwel paragrafu, il-Kummissjoni għandha tavża l-Istati Membri konċernati bil-prospetti li s-sajd jitwaqqaf bħala riżultat li TAC tkun eżawrita.
Il-bastimenti tas-sajd tal-Komunità għandhom jieqfu jistadu fir-rigward ta' stokk jew grupp ta' stokkijiet suġġetti għall-kwota jew TAC fid-data meta l-kwota allokata għall-istokkijiet jew grupp ta' stokkijiet konċernati għal dak l-Istat Membru titqies li ġiet eżawrita jew fid-data meta l-TAC għall-ispeċi li jikkostitwixxu l-istokk jew grupp ta' stokkijiet konċernati titqies li ġiet eżawrita; dawn il-bastimenti għandhom ugwalment jieqfu milli jżommu abbord, jittrasbordaw, jniżżlu jew jirranġaw għat-trasbord jew l-inżul għar-riward ta' qabdiet ta' dawn l-istokkijiet jew grupp ta' stokkijiet meħuda wara dik id-data.
4. Meta l-Kummissjoni tkun waqqfet is-sajd, bis-saħħa ta' l-ewwel sub-paragrafu ta' paragrafu 3, minħabba l-allegat eżawriment tal-TAC, kwota, allokazzjoni jew sehem disponibbli lill-Komunità u jiġri li Stat Membru ma jkunx fil-fatt eżawrixxa l-kwota, allokazzjoni jew sehem ta' l-istokk jew grupp ta' stokkijiet konċernati, id-dispożizzjonijiet li ġejjin għandhom japplikaw.
Jekk il-preġudizzju li jkun bata Stat Membru li jkun ġie pprojbit mis-sajd qabel il-kwota tiegħu tkun ġiet eżawrita ma tkunx tneħħa b'azzjoni skond l-Artikolu 9(2) tar-Regolament (KEE) Nru 3760/92, għandhom jiġu addottati miżuri bil-għan li jirrimedjaw b'mod xieraq il-preġudizzju maħluq, skond il-proċedura pprovduta fl-Artikolu 36. Dawn il-miżuri jistgħu jinvolvu li jsir tnaqqis mill-kwota, allokazzjoni jew sehem ta' l-Istat Membru li jkun sdad iżżejjed, bil-kwantitajiet mnaqqsa b'dan il-mod jkunu allokati kif xieraq lill-Istati Membri li l-attivitajiet tas-sajd tagħhom kienu mwaqqfa qabel il-kwoti tagħhom ġew eżawriti. Dan it-tnaqqis u l-allokazzjonijiet konsegwenti għandhom isiru wara li jitqiesu bħala kwistjoni ta' prijorità l-ispeċi u ż-żoni li għalihom ġew fissati l-kwoti, allokazzjonijiet jew ishma annwali. Dan it-tnaqqis jew allokazzjonijiet jistgħu jsiru matul is-sena fejn il-preġudizzju jseħħ jew fis-sena jew snin ta' wara.
Għandhom jiġu adottati regoli għall-applikazzjoni ta' dan il-paragrafu, u b'mod partikolari għad-determinazzjoni tal-kwantitajiet konċernati, skond il-proċedura pprovduta fl-Artikolu 36.
L-Artikolu 22
Jekk l-awtoritajiet kompetenti ta' Stat Membru jistabbilixxu li l-attivitajiet ta' bastiment tas-sajd tal-Komunità naqqsu serjament jew ripetutament milli jħarsu dan ir-Regolament, l-Istat Membru tal-bandiera jista' jqiegħed il-bastiment konċernat taħt miżuri ta' kontroll addizzjonali.
L-Istat Membru tal-bandiera għandu jinforma lill-Kummissjoni u l-Istati Membri l-oħra l-isem u l-marki ta' identifikazzjoni esterni u n-numri tal-bastiment li fuqu ġew imposti l-imsemmija miżuri ta' kontroll addizzjonali.
L-Artikolu 23
1. Meta jiġi stabbilit mill-Kummissjoni li Stat Membru stad iżżejjed il-kwota, allokazzjoni jew sehem tiegħu ta' stokk jew grupp ta' stokkijiet li jkollu disponibbli, il-Kummissjoni għandha topera tnaqqis mill-kwota, allokazzjoni jew sehem annwali ta' l-Istat Membru li jkun stad iżżejjed. Dan it-tnaqqis għandu jiġi deċiż skond il-proċedura pprovduta fl-Artikolu 36.
2. Il-Kunsill għandu jadotta regoli b'maġġoranza kwalifikata, fuq proposta tal-Kummissjoni, għat-tnaqqis skond l-għanijiet u l-istrateġiji ta' tmexxija mniżżla fl-Artikolu 8 tar-Regolament (KEE) Nru 3760/92 u jagħti każ, bħala kwistjoni ta' prijorità, il-parametri li ġejjin:
- il-grad ta' sajd żejjed,
- kull każ ta' sajd żejjed ta' l-istess stokk fis-sena preċedenti,
- l-istatus bioloġiku tar-riżorsi konċernati.
L-Artikolu 24
Biex tiġi żgurata konformità ma' l-għanijiet u l-istrateġiji pprovduti mill-Kunsill skond l-Artikolu 11 tar-Regolament (KEE) Nru 3760/92, b'mod partikolari l-għanijiet kwantitattivi li jikkonċernaw il-kapaċità għas-sajd tal-flottot tal-Komunità u l-aġġustament ta' l-attivitajiet tagħhom, kull Stat Membru għandu jorganizza verifiki regolari, fit-territorju tiegħu u ġewwa l-ibħra territorjali tiegħu taħt is-sovranità jew ġurisdizzjoni tiegħu, tal-persuni kollha konċernati bl-implimentazzjoni ta' l-għanijiet imsemmija hawn fuq.
L-Artikolu 25
1. Kull Stat Membru għandu jadotta dispożizzjonijiet biex jivverifika l-konformità ma' l-għanijiet imsemmija fl-Artikolu 24. Għal dan il-għan, għandu jagħmel kontrolli tekniċi, partikolarment fl-oqsma li ġejjin:
(a) ristrutturar, rinnovament u modernizzazzjoni tal-flotta tas-sajd;
(b) adattazzjoni tal-kapaċità għas-sajd permezz ta' waqfien temporanju jew definittiv;
(ċ) restrizzjoni ta' l-attività ta' ċerti bastimenti tas-sajd;
(d) restrizzjoni tad-disinn u n-numru ta' l-attrezzatura tas-sajd u tal-metodu li biha tintuża;
(e) l-iżvilupp ta' l-industrija ta' l-akwakultura u ż-żoni tax-xatt.
2. Jekk il-Kummissjoni stabbiliet li Stat Membru ma ħarisx id-dispożizzjonijiet tal-paragrafu 1, jista', mingħajr preġudizzju għall-Artikolu 169 tat-Trattat, jagħmel proposti lill-Kunsill għall-adozzjoni ta' miżuri ġenerali xierqa. Il-Kunsill għandu jaġixxi b'maġġoranza kwalifikata.
L-Artikolu 26
1. Jistgħu jiġu adottati regoli għall-applikazzjoni ta' l-Artikolu 25 skond il-proċedura provduta fl-Artikolu 36, partikolarment fir-rigward ta';
(a) il-verifika tas-saħħa tal-magna tal-bastimenti tas-sajd;
(b) il-verifika tat-tunnellaġġ reġistrat tal-bastimenti tas-sajd;
(ċ) il-verifika tal-perjodu li matulu l-bastiment tas-sajd hu immobilizzat;
(d) il-verifika ta' l-ispeċifikazzjonijiet ta' l-attrezzatura tas-sajd u n-numru tagħhom għal kull bastiment tas-sajd.
2. L-Istati Membri għandhom jikkomunikaw lill-Kummissjoni mingħajr dewmien it-tagħrif fuq il-metodi tal-kontroll użati, flimkien ma' l-ismijiet u l-indirizzi tal-korpi responsabbli għat-twettieq tal-verifika.
L-Artikolu 27
1. Biex tiġi ffaċilitata s-sorveljanza msemmija fl-Artikolu 25, kull Stat Membru għandu jistabbilixxi sistema ta' validazzjoni li għandha tinkludi b'mod partikolari verifika doppja ta' l-informazzjoni fuq il-kapaċità u l-attività tal-flotta tas-sajd li jinsabu fi; fost l-oħrajn:
- fil-ġurnal ta' abbord kif speċifikat fl-Artikolu 6,
- fid-dikjarazzjoni ta' inżul kif speċifikat fl-Artikolu 8,
- fir-reġistru tal-Komunità tal-bastimenti tas-sajd kif speċifikat fir-Regolament (KEE) Nru 163/89 [7].
2. Għal dak il-għan, l-Istati Membri għandhom jistabbilixxu jew ilestu data bases kompjuterizzati li jkollhom il-tagħrif rilevanti dwar il-kapaċità u l-attivitajiet tal-flotta tas-sajd.
3. Il-miżuri msemmija fl-Artikolu 19(3), (4) u (5) għandhom japplikaw.
4. Għandhom jiġu addottati regoli dettaljati għall-implimentazzjoni ta' dan l-Artikolu skond il-proċedura pprovduta fl-Artikolu 36.
L-Artikolu 28
1. Sabiex jiġi żgurat li jitħarsu l-aspetti tekniċi tar-regoli dwar il-miżuri definiti fir-Regolament tal-Kunsill (KEE) No 3759/92 tas-17 Diċembru 1992 fuq l-organizzazzjoni komuni tas-suq fil-prodotti tas-sajd u l-akwakultura [8], kull Stat Membru għandu jorganizza fit-territorju tiegħu verifiki regolari tal-persuni kollha involuti fl-applikazzjoni tal-miżuri.
2. Il-verifiki għandhom jolqtu l-aspetti tekniċi ta' l-applikazzjoni ta':
(a) l-istandards tal-bejgħ, u b'mod partikolari d-daqsijiet minimi;
(b) l-arranġamenti dwar il-prezz, b'mod partikolari;
- l-irtirar tal-prodotti mis-suq għall-għanijiet li ma jkunux għall-konsum uman,
- il-ħażna u/jew il-proċessar ta' prodotti irtirati mis-suq.
L-Istati Membri għandhom jagħmlu paraguni bejn id-dokumenti dwar l-ewwel tqegħid fis-suq tal-kwantitajiet imsemmija fl-Artikolu 9 u l-kwantitajiet imniżżla msemmija mid-dokumenti, b'mod partikolari rigward il-piż tagħhom.
3. L-Istati Membri għandhom jinnotifikaw il-Kummissjoni bl-informazzjoni dwar il-miżuri ta' Kontroll adottati, l-awtoritajiet kompetenti ta' kontroll, it-tip ta' ksur misjub u l-ażjoni meħuda.
Il-Kummissjoni, l-awtoritajiet kompetenti fl-Istati Membri u l-uffiċjali u l-aġenti oħra huma obbligati li ma jikxfux t-tagħrif miġjub bis-saħħa ta' dan l-Artikolu li jkun kopert bis-sigriet professjonali.
4. Dan l-Artikolu m'għandux jippreġudika d-dispożizzjonijiet nazzjonali dwar is-segretezza ta' proċeduri legali.
L-Artikolu 29
1. Il-Kummissjoni għandha tivverifika l-applikazzjoni ta' dan ir-Regolament mill-Istati Membri permezz ta' l-eżami tad-dokumenti u billi jsiru visti fuq il-post. Il-Kummissjoni tista' tiddeċiedi jekk tikkunsidrax meħtieġa li twettaq verifika mingħajr preavviż.
Biex twettaq visti fuq il-post, il-Kummissjoni għandha toħroġ struzzjonijiet bil-miktub lill-ispetturi li jindikaw l-awtorità tagħhom u l-għanijiet tal-missjonijiet tagħhom.
2. Kull meta jitqies meħtieġ mill-Kummissjoni, l-ispetturi tagħha jistgħu jkunu preżenti f'attivitajiet ta' kontroll u spezzjoni mwettqa mis-servizzi ta' kontroll nazzjonali. Fil-qafas ta' dawn il-missjonijiet, il-Kummissjoni għandha tistabbilixxi kuntatti xierqa ma' l-Istati Membri bl-għan, fejn possibbli, li jiġi stabbilit programm ta' spezzjoni li jkun reċiprokament aċċettabbli.
(a) L-Istati Membri għandhom jikkooperaw mal-Kummissjoni biex jiffaċilitawlha l-kompjiment tax-xogħlijiet tagħha. L-Istati Membri għandhom, b'mod partikolari, jieħdu l-passi kollha biex jiżguraw li l-missjonijiet ta' spezzjoni mhumiex suġġetti għall-pubbliċità li tkun ta' ħsara għall-ħidmiet ta' kontroll.
Kull fejn il-Kummissjoni jew l-uffiċjali awtorizzati jiltaqgħu ma' diffikultajiet fil-qadi ta' dmirijiethom, l-Istati Membri konċernati għandhom jipprovdu lill-Kummissjoni bil-mezzi biex tlesti xogħolha u jagħtu lill-ispetturi l-opportunità li jivvalutaw il-ħidmiet speċifiċi ta' kontroll.
(b) Jekk iċ-ċirkustanzi misjuba fuq il-post ma jippermettux l-ispezzjon u l-kontroll ta' ħidmiet maħsuba fil-qafas tal-programm ta' spezzjoni tal-bidu l-ispetturi tal-Komunità, bi ftehim mill-qrib mas-servizz ta' kontroll nazzjonali kompetenti, għandhom jimmodifikaw il-ħidma ta' spezzjoni u kontroll.
(ċ) Fil-qafas ta' spezzjoni mill-baħar jew l-ajru fejn is-servizzi nazzjonali kompetenti ikollhom iwettqu xogħlijiet ta' prijorità dwar, b'mod partikolari, id-difiza u s-sigurezza fil-baħar, l-awtoritajiet ta' l-Istati Membri għandhom jirrizervaw id-dritt li jippostponu jew jidderieġu mill-ġdid il-ħidmiet li l-Kummissjoni riedet tosserva. F'dawn iċ-ċirkostanzi, l-Istati Membri għandhom jikkooperaw mal-Kummissjoni fit-twettieq ta' arranġamenti alternattivi.
Fil-każ ta' spezzjonijiet mill-baħar u mill-ajru, il-kmandant tal-bastiment biss għandu jkun responsabbli mill-ħidmiet, wara li jiġi kkunsidrat l-obbligu fuq in-naħa ta' l-awtoritajiet li japplikaw dan ir-Regolament. L-ispetturi awtorizzati mill-Kummissjoni u li jipparteċipaw f'daw il-ħidmiet għandhom jimxu mar-regoli u l-proċeduri pprovduti mill-kmandant.
3. Fejn jidher meħtieġ, partikolarment wara l-missjonijiet imwettqa mill-ispetturi tal-Komunità skond il-paragrafu 2 li juru li jistgħu jiġru irregolaritajiet fl-applikazzjoni ta' dan ir-Regolament, il-Kummissjoni tista' titlob l-Istati Membri li jinnotifikawha bl-ispezzjoni dettaljata u l-programm ta' kontroll pjanati jew iffissati mill-awtoritajiet nazzjonali kompetenti għall-perjodu speċifikat u/jew għas-sajd u r-reġuni msemmija. Mal-wasla ta' din in-notifika, l-ispetturi awtorizzati mill-Kummissjoni għandhom, kull fejn il-Kummissjoni tqis li hu meħtieġ, twettaq spezzjonijiet indipendenti biex tivverifika l-implimentazzjoni ta' dak il-programm mill-awtoritajiet kompetenti ta' Istat Membru.
Meta l-ispetturi tal-Komunità jivverifikaw l-implimentazzjoni ta' dak il-programm, l-aġenti ta' l-Istat Membru għandhom f'kull ħin ikunu responsabbli għat-twettieq ta' l-imsemmi programm. L-ispetturi tal-Komuniità ma jistgħux fuq l-inizjattiva tagħhom jużaw is-setgħat ta' spezzjoni mogħtija lill-aġenti nazzjonali. L-ispetturi msemmija m'għandhomx ikollhom aċċess għall-bastimenti jew fondijiet ħlief meta jakkumpanjaw aġenti ta' Stat Membru.
Wara dik il-verifika l-Kummissjoni għandha titrasmetti lill-Istat Membru konċernat rapport ta' valutazzjoni fuq il-programm u, jekk xieraq, tirrakkomanda miżuri ta' kontroll biex itejbu l-applikazzjoni ta' kontroll minn dak l-Istat Membru.
4. Fil-kuntest ta' missjonijiet ta' spezzjoni mwettqa minn inġenji ta' l-ajru fuq il-baħar jew l-art, l-ispetturi awtorizzati ma jistgħux jagħmlu kontrolli fir-rigward ta' persuni naturali.
5. Fil-qafas tal-visti tagħhom imsemmija fil-paragrafi 2 u 3, l-ispetturi awtorizzati mill-Kummissjoni jistgħu jkollhom aċċess fuq il-post, fil-preżenza tas-servizzi responsabbli, għall-informazzjoni f'data bases speċifiċi jew f'forma aggregata jew individwali u jistgħu jeżaminaw ukoll kull dokument li għandu x'jaqam ma' l-applikazzjoni ta' dan ir-Regolament.
Jekk id-dispożizzjonijiet nazzjonali jipprovdu għall-kunfidenzjalità ta' l-investigazzjonijiet, il-komunikazzjoni ta' din l-informazzjoni għandha tkun suġġetta għall-awtorizzazzjoni tal-qorti kompetenti.
L-Artikolu 30
1. L-Istati Membri għandhom jipprovdu l-Kummissjoni b'dik l-informazzjoni li tista' titlob fuq l-implimentazzjoni ta' dan ir-Regolament. Meta ssir talba għall-informazzjoni, il-Kummissjoni għandha tispeċifika limitu taż-żmien raġonevoli li fih l-informazzjoni trid tingħata.
2. Jekk il-Kummissjoni tikkunsidra li seħħew irregolaritajiet fl-implimentazzjoni ta' dan ir-Regolament jew id-dispożizzjonijiet u metodi eżistenti fuq il-verifika mhumiex effettivi hija għandha tinforma l-Istat Membru jew Stati Membri konċernati, li għandhom imbagħad jagħmlu inkjesta amministrattiva fejn l-uffiċjali tal-Kummissjoni jistgħu jipparteċipaw.
L-Istat Membru jew Stati Membri konċernati għandhom jinformaw il-Kummissjoni bil-progress u r-riżultati ta' l-inkjesta u jipprovdu l-Kummissjoni b'kopja tar-rapport ta' l-inkjesta u d-data prinċipali użati fil-preparazzjoni tar-rapport.
Biex jipparteċipaw fl-ispezzjonijiet msemmija f'dan il-paragrafu, l-uffiċjali tal-Kummissjoni għandhom jipproduċu struzzjonijiet bil-miktub fejn jistqarru l-identità u l-mansjonijiet tagħhom.
3. Fejn uffiċjali tal-Kummissjoni jipparteċipaw f'inkjesta, dik l-inkjesta għandha f'kull ħin titmexxa mill-uffiċjali ta' l-Istat Membru; l-uffiċjali tal-Kummissjoni ma jistgħux, fuq l-inizjattiva tagħhom, jużaw il-poteri ta' spezzjoni mogħtija lill-uffiċjali nazzjonali; min-naħa l-oħra, għandhom ikollhom aċċess għall-istess fondi u l-istess dokumenti bħal dawk l-uffiċjali.
Safejn dispożizzjonijiet nazzjonali fuq proċeduri kriminali jirriżervaw ċerti atti għall-uffiċjali speċifikatament imsemmija mil-liġi nazzjonali, l-uffiċjali tal-Komunità m'għandhomx jieħdu sehem f'dawn l-azzjonijiet. B'mod partikolari, m'għandhomx jipparteċipaw f'tiftix f'fondi jew jew f'interrogatorji formali ta' persuni taħt il-liġi kriminali nazzjonali. Għandhom, iżda, jkollhom aċċess għall-informazzjoni li tkun hekk miksuba.
4. Dan l-Artikolu m'għandux jippreġudika d-dispożizzjonijiet nazzjonali dwar is-segretezza ta' proċeduri legali.
L-Artikolu 31
1. L-Istati Membri għandhom jiżguraw li miżuri xierqa jittieħdu, inkluż azzjoni amministrattiva jew proċeduri kriminali skond il-liġi nazzjonali tagħhom, kontra l-persuni naturali jew legali responsabbli fejn ma tkunx ġiet rispettata l-politika komuni tas-sajd, partikolarment wara verifika jew spezzjoni mwettqa bis-saħħa ta' dan ir-Regolament.
2. Il-proċeduri mibdija bis-saħħa tal-paragrafu 1 għandhom ikunu kapaċi, skond id-dispożizzjonijiet rilevanti tal-liġi nazzjonali, li effettivament iċaħħdu dawk responsabbli mill-benefiċċju ekonomiku tal-ksur jew tal-produzzjoni ta' riżultati proporzjonati għas-serjetà ta' dan il-ksur, li effettivament jiskoraġġixxu reati oħra ta' l-istess tip.
3. Is-sanzjonijiet li joħorġu mill-proċeduri msemmija fil-paragrafu 2 jistgħu jinkludu skond il-gravità tar-reat:
- multi,
- qbid ta' l-attrezzatura tas-sajd u l-qabdiet,
- sekwestru tal-bastiment,
- sospensjoni tal-liċenzja,
- l-irtirar tal-liċenzja.
4. Id-dispożizzjonijiet ta' dan l-Artikolu m'għandhomx jipprevienu l-Istat Membru ta' l-inżul jew trasbord milli jittrasferixxi l-prosekuzzjoni ta' ksur lill-awtoritajiet kompetenti ta' l-Istat Membru tar-reġistrazzjoni bi fethim ta' dan ta' l-aħħar u bil-kondizzjoni li t-trasferiment x'aktarx li jikseb iżjed ir-riżultat imsemmi fil-paragrafu 2. Il-Kummissjoni għandha tkun notifikata b'kull trasferiment bħal dan mill-Istat Membru ta' inżul jew trasbord.
L-Artikolu 32
1. Fejn jinstab ksur tad-dispożizzjonijiet ta' dan ir-Regolament mill-awtoritajiet kompetenti ta' Stat Membru ta' inżul jew trasbord, dawk l-awtoritajiet kompetenti għandhom jieħdu azzjoni xierqa skond l-artikolu 31 kontra l-kaptan tal-bastiment involut jew kontra kull persuna oħra responsabbli għall-ksur.
2. Jekk l-Istati Membru ta' l-inżul jew trasbord ma jkunx l-Istat Membru tal-bandiera u l-awtoritajiet kompetenti ma jieħdux, skond il-liġi nazzjonali tagħhom, miżuri xierqa inkluż il-bidu ta' azzjoni amministrattiva jew proċeduri kriminali kontra l-persuni naturali jew legali responsabbli, jew ma jittrasferixxux il-prosekuzzjoni skond l-artikolu 31(4), il-kwantitajiet mniżżla illegalment jew trasbordati jistgħu jitqiesu kontra l-kwota allokata lil dak l-ewwel Istat Membru.
Il-kwantitajiet ta' ħut li għandhom jiddaħħlu fil-kwota ta' l-Istat Membru għandhom jiġu ffissati skond il-proċedura mniżżla fl-Artikolu 36 wara li l-Kummissjoni tkun ikkonsultat iż-żewg Stati Membri konċernati.
Jekk Stat Membru ta' l-inżul jew trasbord m'għandux aktar kwota korrispondenti għad-dispożizzjoni tiegħu, l-Artikolu 21(4) għandu japplika mutatis mutandis, il-kwantitajiet ta' ħut mniżżla illegalment jew trasbordati jitqiesu li jkunu ekwivalenti għall-ammont ta' preġudizzju soffert, kif imsemmi f'dak l-Artikolu, mill-Istat Membru tar-reġistrazzjoni.
L-Artikolu 33
1. L-awtoritajiet kompetenti ta' l-Istati Membri għandhom mingħajr dewmien u b'konformità mal-proċeduri tagħhom taħt il-liġi nazzjonali jinnotifikaw l-Istat Membru tal-bandiera jew l-Istat Membru tar-reġistrazzjoni, b'kull ksur tar-regoli tal-Komunità msemmija fl-Artikolu 1, jindikaw l-isem u l-marki ta' l-identifikazzjoni tal-bastimenti involuti, l-ismijiet tal-kaptan u tal-propjetarju, iċ-ċirkostanzi tal-ksur, kull proċedura kriminali jew amministrattiva jew miżuri oħra meħuda u kull provvediment definittiv fuq ksur bħal dan. Fuq talba, l-Istati Membri għandhom jinnotifikaw lill-Kummissjoni b'dan it-tagħrif f'każijiet speċifiċi.
2. Wara trasferiment ta' prosekuzzjoni bis-saħħa ta' l-Artikolu 31(4), l-Istat Membru tal-bandiera jew l-Istat Membru tar-reġistrazzjoni għandhom jieħdu l-miżuri xierqa kif dispost fl-Artikolu 31.
3. L-Istat Membru tal-bandiera jew l-Istat Membru tar-reġistrazzjoni għandhom jinnotifikaw mingħajr dewmien lill-Kummissjoni b'kull miżura meħuda skond il-paragrafu 2 flimkien ma' l-isem u l-identifikazzjoni esterna tal-bastiment konċernat.
L-Artikolu 34
1. L-Istati Membri għandhom jinnotifikaw il-Kummissjoni b'kull liġi, regolament jew dispożizzjoni amministrattiva adottata minnhom biex jipprevienu u jipprosegwixxu l-irregolaritajiet.
Għandhom jinnotifikaw kull sena kull tibdil fl-ammont minimu u massimu tal-multi maħsuba dwar kull tip ta' ksur u n-natura ta' kull sanzjoni oħra disponibbli.
2. L-Istati Membri għandhom jinnotifikaw il-Kummissjoni regolarment bir-riżultati ta' l-ispezzjonijiet jew verifiki mwettqa bis-saħħa ta' dan ir-Regolament, inkluż in-numru u t-tip ta' ksur misjub u l-azzjoni meħuda. Fuq talba tal-Kummissjoni, l-Istati Membri għandhom jinnotifikawha bl-ammonti ta' multi imposti għall-ksur speċifiku.
3. Il-Kummissjoni għandha tipprovdi l-Istati Membri b'ġabra fil-qosor tat-tagħrif riċevut skond il-paragrafi 1 u 2.
L-Artikolu 35
Qabel l-1 ta' Ġunju ta' kull sena l-Istati Membri għandhom jissottomettu lill-Kummissjoni rapport fuq l-applikazzjoni ta' dan ir-Regolament matul is-sena kalendarja ta' qabel, li jkun fih stima tar-riżorsi tekniċi u umani użati u l-miżuri li jistgħu jgħinu jtaffu kull nuqqas misjub. Fuq il-bażi ta' rapporti mogħtija mill-Istati Membri u l-osservazzjonijiet tagħha stess, il-Kummissjoni għandha tniedi rapport annwali u għandha tikkomunika lil kull Stat Membru t-tagħrif li jikkonċernah. Wara li jiġu nnotati r-risposti mill-Istati Membri, il-Kummissjoni għandha tippubblika dan ir-rapport flimkien ma' dawk ir-risposti u, fejn xieraq, proposti għall-miżuri biex itaffu n-nuqqasijiet misjuba.
L-Artikolu 36
Fejn trid tiġi segwita l-proċedura preskritta f'dan l-Artikolu, il-president għandu jirreferi l-materja lill-Kumitat tat-Tmexxija għas-Sajd u l-Akwakultura, minn hawn 'l quddiem imsejjah "il-Kumitat", imwaqqaf mir-Regolament (KEE) Nru 3760/92, jew fuq l-inizjattiva tiegħu jew fuq it-talba ta' rappreżentant ta' Stat Membru.
Ir-rappreżentant tal-Kummissjoni għandu jissottometti lill-Kumitat abbozz tal-miżuri li jridu jittieħdu. Il-Kumitat għandu jagħti l-opinjoni tiegħu fuq l-abbozz imsemmi f'limitu ta' żmien illi jista' jippreskrivi l-President skond l-urġenza tal-materja li tkun qiegħda tiġi kkunsidrata. L-opinjoni għandha tingħata bil-maġġoranza preskritta fl-Artikolu 148(2) tat-Trattat fil-każ tad-deċiżjonijiet li l-Kunsill ikun meħtieġ li jadotta fuq proposta mill-Kummissjoni. Il-voti tar-rappreżentanti ta' l-Istati Membri ġewwa l-Komunità għandhom jitwieżnu bil-mod ipprovdut f'dan l-Artikolu. Il-President m'għandux jivvota.
Il-Kummissjoni għandha tadotta l-miżuri li għandhom japplikaw minnufih. Madankollu, jekk dawn il-miżuri ma jkunux jaqblu ma' l-opinjoni tal-Kumitat, għandhom jiġu kkomunikati mill-Kummissjoni lill-Kunsill minnufih. F'dak il-każ, il-Kummissjoni tista' titfa 'lura l-applikazzjoni tal-miżuri li tkun iddeċidiet għal perjodu taż-żmien ta' mhux iktar minn xahar mid-data ta' din il-komunikazzjoni.
Il-Kunsill, fil-waqt li jaġixxi b'maġġoranza kwalifikata, jista' jieħu deċiżjoni differenti fil-limitu taż-żmien preskritt fil-paragrafu preċedenti.
L-Artikolu 37
1. L-Istati Membri u l-Kummissjoni għandhom jieħdu l-miżuri kollha neċessarji biex jiżguraw li d-data riċevuta fil-qafas ta' dan ir-Regolament għandha tiġi trattata b'mod kunfidenzjali.
2. L-ismijiet ta' persuni naturali u legali m'għandhomx jiġu kkomunikati lill-Kummissjoni jew lill-Stat Membru ieħor ħlief fil-każ fejn tali komunikazzjoni hija espressament ipprovduta f'dan ir-Regolament jew jekk ikun neċessarju għall-għan tal-prevenzjoni jew prosegwiment ta' ksur jew il-verifika ta' ksur apparenti.
Id-data msemmija fil-paragrafu 1 m'għandhomx jiġu trasmessi ħlief jekk huma aggregati ma' data oħra f'formula, li ma tippermettix l-identifikazzjoni diretta jew indiretta ta' persuni naturali jew legali.
3. Id-data mibdula bejn l-Istati Membri u l-Kummissjoni m'għandiex tiġi trasmessa lill-persuni oħra ħlief dawk fl-Istati Membri jew l-istituzzjonijiet tal-Komunità li l-mansjonijiet tagħhom jeħtiġuhom li jkollhom tali aċċess ħlief jekk l-Istati Membri li jitrasmettu d-data jagħtu l-kunsens espress tagħhom.
4. Id-data kkomunikata jew akkwistata fi kwalunkwe forma bis-saħħa ta' dan ir-Regolament hi mħarsa bis-segretezza professjonali u għandha tgawdi mill-istess ħarsien mogħti lill-data simili mil-leġislazzjoni nazzjonali ta' l-Istati Membri li jirċevuhom u mid-dispożizzjonijiet korrispondenti applikabbli għall-istituzzjonijiet tal-Komunità.
5. Id-data msemmija fil-paragrafu 1 m'għandhomx jintużaw għall-għan ieħor għajr dak dispost f'dan ir-Regolament ħlief jekk l-awtoritajiet li jipprovdu d-data jagħtu l-kunsens espress tagħhom u bil-kondizzjoni li d-dispożizzjonijiet fis-seħħ fl-Istat Membru ta' l-awtorità li tirċievi d-data ma jipprojbux tali użu jew komunikazzjoni.
6. Il-paragrafi 1 sa 5 m'għandhomx jiftiehmu bħala ostaklu għall-użu tad-data, miġjubin bis-saħħa ta' dan ir-Regolament, fil-qafas ta' azzjonijiet u proċeduri legali meħuda wara għan-nuqqas ta' rispett lejn il-leġislazzjoni tal-Komunità fuq is-sajd. L-awtoritajiet kompetenti ta' l-Istat Membru li jitrasmetti d-data għandhom jiġu infurmati tad-drabi kollha fejn l-imsemmija data ġew utiliżżati għal dan il-għan.
Dan l-Artikolu m'għandux jippreġudika l-obbligi li joħorġu mill-konvenzjonijiet internazzjonali rigward l-assistenza f'affarijiet kriminali.
7. Kull fejn Stat Membru jinnotifika l-Kummissjoni li ġie stabbilit wara t-tmiem ta' inkjesta li persuna naturali jew legali li isimha ġie kkomunikat lilha bis-saħħa tad-dispożizzjonijiet ta' dan ir-Regolament ma kienetx imdaħħla fi ksur, il-Kummissjoni għandha, mingħajr dewmien, tinforma kull parti jew partijiet lil min tkun ikkomunikat l-isem ta' l-imsemmija persuna, l-eżitu ta' l-imsemmija inkjesta jew proċeduri. Din il-persuna m'għandiex tiġi trattata bħala persuna mdaħħla fl-irregolaritajiet imsemmija fuq il-bażi ta' l-ewwel notifika. Id-data maħżuna f'forma li tippermetti l-identifikazzjoni tal-persuna konċernata għandhom jitħassru mingħajr dewmien.
8. Id-dispożizzjonijiet tal-paragrafi 1 sa 5 m'għandhomx jiftehmu li jipprojbixxu l-pubblikazzjoni ta' kull data ġenerali jew kull studju li ma jkollhomx referenzi individwali għall-persuni naturali jew legali.
9. Id-data msemmija f'dan ir-Regolament għandha tinħażen f'forma li tippermetti l-identifikazzjoni tal-persuni konċernati biss jekk meħtieġ għall-qadi ta' l-għan konċernat.
10. Id-data riċevuti fil-qafas ta' dan ir-Regolament għandhom ikunu disponibbli fuq talba lill-persuni naturali jew legali konċernati.
L-Artikolu 38
Dan ir-Regolament għandu japplika mingħajr preġudizzju għal kull miżura ta' kontroll nazzjonali li jmur lil hinn mill-ħtiġijiet minimi tiegħu, iżda għandhom iħarsu l-liġi tal-Komunità u jkunu skond il-politika komuni tas-sajd.
Il-miżuri nazzjonali msemmija fl-ewwel subparagrafu għandhom jiġu kkomunikati lill-Kummissjoni skond l-Artikolu 2(2) tar-Regolament tal-Kunsill (KEE) Nru 101/76 tad-19 ta' Jannar 1976 li jppreskrivi politika strutturali komuni għall-industrija tas-sajd [9].
L-Artikolu 39
1. Ir-Regolament (KEE) Nru 2241/87 għandu jiġi mħassar fl-1 ta' Jannar 1994, ħlief għall-Artikolu 5, li għandu jkompli japplika sakemm ir-Regolamenti li jistabbilixxu l-listi msemmija fl-Artikolu 6(2) ta' dan ir-Regolament ikunu daħħlu fis-seħħ.
2. Ir-riferenzi għar-Regolament imħassar bis-saħħa tal-paragrafu 1 għandhom jinftiehmu bħala riferenzi għal dan ir-Regolament.
L-Artikolu 40
Dan ir-Regolament għandu jidħol fis-seħħ fl-1 Jannar 1994.
L-Istati Membri għandhom ikunu eżentati sa l-1 ta' Jannar 1996 mill-obbligu li japplika d-dispożizzjonijiet ta' l-Artikoli 9, 15, u 18 safejn għandhom x'jaqsmu ma' trasmissjoni bil-kompjuter tan-noti ta' bejgħ u r-reġistrazzjoni ta' l-inżul.
L-Istati Membri għandhom ikunu eżentati sa l-1 ta' Jannar 1999 mill-obbligu li japplikaw id-dispożizzjonijiet ta' l-Artikoli 6, 8 u 19 safejn għandhom x'jaqsmu ħidmiet ta' sajd fil-baħar Mediterran.
tal-5 ta’ Novembru 1993 li jistabilixxi r-regoli ddettaljati għall-applikazzjoni tar-Regolament tal-Kunsill (KEE) Nru 2019/93 fir-rigward ta’ skema ta’ l-għajnuna għall-produzzjoni ta’ l-għasel ta’ kwalità speċifika
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropeja,
Wara li kkunsidrat ir-Regolament tal-Kunsill (KEE) Nru 2019/93 tad-19 ta’ Lulju 1993 li jintroduċi miżuri speċifiċi għall-gżejjer żgħar Eġej li jikkonċernaw ċerti prodotti agrikoli [1], u partikolarment l-Artikolu 12(4) tiegħu,
Wara li kkunsidrat ir-Regolament tal-Kunsill (KEE) Nru 3813/92 tat-28 ta’ Diċembru 1992 dwar l-unità ta’ kontijiet u r-rati tal-kambju li għandhom ikunu applikati għall-iskopijiet tal-istrateġija agrikola komuni [2], u partikolarment l-Artikolu 6 tiegħu,
Billi l-Artikolu 12 tar-Regolament (KEE) Nru 2019/93 jipprovdi għall-għajnuna li għandha tingħata għall-gżejjer żgħar Eġew għall-produzzjoni ta’ l-għasel ta’ kwalità li fih ikollu proporzjon kbir ta’ għasel tas-sagħtar; billi r-regoli ddettaljati għandhom jiġu stabbiliti għall-immaniġġjar ta’ din l-iskema u għall-monitoraġġi tal-kundizzjonijiet stabbiliti mill-Komunità;
Billi, sabiex jinkoraġġixxu l-produtturi ta’ l-għasel li jkunu miġbura fi gruppi ta’ l-organizzazzjonijiet kif definit fir-Regolament tal-Kunsill (KEE) Nru 1360/78 tad-19 ta’ Ġunju 1978 dwar gruppi ta’ produtturi u assoċċjazzjonijiet tagħhom [3], kif l-aħħar emendat bir-regolament (KEE) Nru 746/93 [4], biex itejbu l-marketing sabiex ikunu konformi mal-ħtiġiet ta’ suq u biex jippromovaw prodotti ta’ kwalità, l-għoti ta’ l-għajnuna hija kondizjonali mal-implimentazzjoni ta’ programm inizjattiv annwali suġġett għall-approvazzjoni mill-awtorità nazzjonali innominata mill-Greċja; billi, biex jintlaħħqu dawn l-għanijiet, il-programm għandu jfittex, minn naħa l-waħda, biex jikseb titjib ġenetiku, il-bdil tad-doqqajs, l-introduzzjoni ta’ mekkanizzazzjoni u ta’ taħriġ vokazzjonali għal dawk li jrabbu n-naħal f’tekniċi ġodda ta’ produzzjoni u, minn naħa l-oħra, biex jagħmlu studji dwar is-suq, riċerka f’metodi ġodda tal-ippakkjar u promozzjonijiet fil-fieri tal-kummerċ;
Billi regoli bħal dawn għandhom ikopru wkoll d-determinazzjoni tal-perijodi li għalihom tista ssir applikazzjoni għall-għajnuna, l-informazzjoni minima li għandhom ikun fihom dawn applikazzjonijiet, il-perijodi ta’ valutazzjoni u l-pagament ta’ l-għajnuna mill-awtorità kompetenti, u n-notifika lill-Kummissjoni ta’ l-għajnuna mħallsa; billi dawn il-dispożizzjonijiet għandhom jinkludu l-ivverifikar meħtieġ biex jassiguraw l-applikazzjoni korretta ta’ din l-iskema ta’ l-għajnuna u jispeċifikaw l-azzjoni li għandha tittieħed fil-każ ta’ nuqqas ta’ osservanza ta’ dawn ir-regoli;
Billi, in vista ta’ l-implimentazzjoni ta’ din l-iskema t’għajnuna, derogi għandhom isiru li jikkonċernaw id-dati fir-rigward ta’ l-applikazzjonijiet u għall-pagamenti ta’ l-għajnuna għall-produzzjoni tas-sena 1993;
Billi l-miżuri li hemm provvediment dwarhom f’dan ir-Regolament huma bi qbil ma’ l-opinjoni tal-Kumitat ta’ Ġestjoni għal Bajd,
ADOTTAT DAN IR-REGOLAMENT:
L- Artikolu 1
Għajnuna għall-produzzjoni ta’ l-għasel ta’ kwalità speċifika għall-gżejjer żgħar ta’ l-Eġew, li jkun fih proporzjon kbir ta’ l-għasel tas-sagħtar għandha tingħata lill-gruppi ta’ produtturi ta’ l-għasel rikonoxxuti permezz tar-Regolament (KEE) Nru 1360/78 li jiggarantixxu programm annwali tal-inizzjattivi biex itejbu l-kondizzjonijiet li permezz tagħhom l-għasel ta’ kwalità ikun marketed u promoss.
B’dana kollu, sa l-aħħar tas-sena 1994, l-għajnuna għandha titħallas ukoll lill-dawk kollha li jrabbu n-naħal li għandhomm fil-produzzjoni mill-anqas 10 ġarar tan-naħal irreġistrati mal-awtorità kompetenti.
L- Artikolu 2
1. Il-programm tal-inizjattivi għandu jkollu dawn l-għanijiet li ġejjin:
- titjib fil-marketing permezz ta’ l-introduzzjoni tat-teknoloġija, l-użu ta’ makkinarju għall-estrazzjoni, l-purifikazzjoni u l-filtrazzjoni, u t-taħriġ vokazzjonali,
- iż-żamm tal-produzzjoni bis-sostituzzjoni ta’ rġejjen li jixjieħu f’intervalli ta’ kull sentejn, bil-bgħula tajbin għaż-żona,
- promozzjoni tal-bejgħ ta’ l-għasel ta’ kwalità fi studji tas-suq, l-iżvillup ta’ metodi ġodda tal-ippakkjar u ta’ l-organizzazzjoni ta’, u l-parteċipazzjoni fil-fieri tal-kummerċ u f’avvenimentioħra tan-negozju.
2. Il-programmi għandhom ikunu ppreżentati mill-gruppi tal-produtturi ta’ l-għasel lill-awtorità kompetenti għall-approvazzjoni. L-awtorità kompetenti għandha tiddeċiedi, fi żmien xahrejn mill-preżentazzjoni tal-programmi, jekk għandhiex tapprovhom jew li tiċħadhom, wara li tkun talbet xi tibdil li hi tqis bħala meħtieġa.
L- Artikolu 3
1. L-applikazzjoni ta’ l-għajnuna għandha tkun ippreżentata mill-parti konċernata ma’ l-awtorità kompetenti matul il-perijodu determinat minn din ta’ l-aħħar u sat-30 ta’ Settembru ta’ kull sena, l-aktar tard, fir-rigward tal-produzzjoni tas-sena f’dak il-każ. Jekk dan il-limitu ta’ żmien jeskadi l-għajnuna li trid titħallas għandha tiġi mnaqqsa bi 10 %, apparti milli fl-eventwalità ta’ force majeure. L-ebda għajnuna m’għandha titħallas fir-rigward ta’ applikazzjoni ippreżentata aktar tard minn 20 jum wara d-data stabbilita mill-awtorità kompetenti.
B’dana kollu, għas-sena 1993, l-applikazzjonijiet għall-għajnuna jistgħu ikunu ppreżentati sa mhux aktar tard mill-15 ta’ Diċembru ta’ dik is-sena.
2. L-applikazzjoni għal-għajnuna għandha tinkludi din l-informazzjoni minima li ġejja:
- l-isem u l-indirizz tal-grupp tal-produtturi ta’ l-għasel, jew il-kunjom, l-ewwel isem u l-indirizzta’ dak li jrabbi n-naħal,
- in-numru ta’ ġarar tan-naħal fissi fil-produzzjoni u n-numru rreġistrat ma’ l-awtorità kompetenti,
- il-kwantita ta’ l-għasel li fih proporzjon kbir ta’ l-għasel tas-sagħtar prodott matul il-perijodu lifir-rigward tiegħu l-għajnuna tkun saret applikazzjoni dwarha.
3. Meta n-numru totali ta’ ġarar tan-naħal li dwarhom tkun saret applikazzjoni għall-għajnuna teċċedi n-numru massimu ta’ ġarar tan-naħal li referuti fl-Artikolu 12(3) tar-Regolament (KEE) Nru 2019/93 l-awtorità kompetentii għandha tiddetermina tnaqqis standard tal-ko-effiċjent biex ikun applikat għal kull applikazzjoni.
L- Artikolu 4
Il-Greċja għandha tħallas l-għajnuna sal-31 ta’ Diċembru tal-perijodu li fir-rigward tiegħu l-għajnuna hija mogħtija, b’relazzjoni tal-persentaġġ effettiv tal-implimentazzjoni tal-programm ta’ l-inizjattivi. B’dana kollu, ebda ħlas m’għandu jsir, jekk dan il-persentaġġ ikun anqas minn 50 %.
B’dana kollu, għas-sena 1993, l-għajnuna tista tkun imħallsa sa mhux aktar tard mit-28 ta’ Frar 1994.
L- Artikolu 5
Il-Greċja għandha tinnotifika lill-Kummissjoni, sa mhux aktar tard mill-31 ta’ Jannar ta’ kull sena:
- in-numru ta’ gruppi ta’ produtturi u n-numru ta’ dawk li jrabbu n-naħal b’mod individwali li jkunu ppreżentaw applikazzjoni għall-għajnuna,
- in-numru ta’ ġarar tan-naħal li fir-rigward tagħhom tkun saret applikazzjoni għall-għajnuna minn gruppi ta’ produtturi u dawk li jrabbu n-naħal b’mod individwali, rispettivament,
- il-ko-effiċjent tat-tnaqis applikat, jekk ikun hemm,
- il-programm tal-inizjattivi approvati,
- in-numru tal-irregolaritajiet misjuba u l-ġarar tan-naħal kkonċernati.
B’dana kollu, għas-sena 1993, komunikazzjoni ta’ dawn il-fatti tista ssir sa mhux aktar tard mill-15 ta’ Marzu 1994.
L- Artikolu 6
1. Il-Greċja għandha, permezz tal-verifiki fuq il-post, tivverifika l-eżattezza tal-informazzjoni pprovduta fl-applikazzjoni għall-għajnuna u li tkun konformi mal-kondizzjonijiet għall-għoti ta’ l-għajnuna.
- l-implimentazzjoni tal-programm ta’ l-inizzjattivi.
L- Artikolu 7
2. Jekk l-għajnuna għandha tkun irkuprata bħala riżultat tal-irregolarità li tista tkun attribwita għall-parti kkonċernata, jew b’att apposta jew b’negliġenza serja, l-awtorità kompetenti għandha tirkupra l-ammonti mħallsa, b’żieda ta’ 20 % mingħajr preġudizju għaż-żieda għall-imgġax referut fil-paragrafu 1. Il-parti kkonċernata m’għandiex tibbenefika taħt l-iskema fir-rigward tas-sena ta’ wara.
tad-29 ta' Ottubru 1993 li jemenda r-Regolament (KEE) Nru 2299/89 dwar kodiċi ta' kondotta għal sistemi ta' riservazzjoni kompjuterizzata
IL-KUNSILL TAL-KOMUNITAJIET EWROPEJ,
Wara li kkunsidra t-Trattat li jistabbilixxi l-Komunità Ekonomika Ewropea, u b' mod partikolari l-Artikolu 84(2) tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi r-Regolament (KEE) Nru 2299/89 [4] jikkostitwixxi passi sinifikanti lejn biex ikun hemm kompetizzjoni mhux distorta bejn trasportaturi bl-ajru u bejn sistemi ta' riservazzjoni kompjuterizzata, biex b' hekk jiġu mħarsa l-interessi tal-konsumaturi;
Billi hu meħtieġ li jiġi estiż l-għan tar-Regolament (KEE) Nru 2299/89 u biex jiġu kkjarifikati d-dispożizzjonijiet tiegħu u hu xieraq li jittieħdu dawn il-miżuri fil-livell tal-Komunità biex jiġi assigurat li l-obbjettivi tar-Regolament jintlaħqu fl-Istati Membri kollha;
Billi dan ir-Regolament hu mingħajr preġudizzju għall-applikazzjoni ta' l-Artikoli 85 u 86 tat-Trattat;
Billi r-Regolament tal-Kummissjoni (KEE) Nru 83/91 [5] jeżenta ftehim għall-iżvilupp ta' bejgħ komuni u operazzjoni ta' sistemi ta' riservazzjonijiet kompjuterizzati mid-dispożizzjonijiet ta' l-Artikolu 85(1) tat-Trattat;
Billi s-servizzi ta' l-ajru mhux skedati huma ta' importanza prinċipali fit-territorju tal-Komunità;
Billi l-massa ta' dawn il-vjaġġi huma ġiti organizzati jew prodotti miġbura flimkien, bit-trasport ta' l-ajru jifformaw biss element wieħed tal-prodott kollu;
Billi, fil-prinċipju, ”is-siġġu biss” jew prodotti mhux miġbura flimkien f' servizzi ta' l-ajru mhux skedati jikkompetu direttament ma' prodotti ta' trasport bl-ajru offruti fis-servizzi skedati;
Billi hu mixtieq li prodotti simili jiġu ttrattati ugwalment u biex tiġi assigurata kompetizzjoni ġusta bejn żewġ tipi ta' prodotti ta' trasport bl-ajru u t-tqassim newtrali ta' l-informazzjoni lejn il-konsumatur;
Billi hu xieraq li jiġu ttrattati l-materji kollha ta' użu ta' sistemi ta' riservazzjonijiet kompjuterizzati għat-tipi kollha ta' prodotti ta' trasport bl-ajru fl-istess Regolament tal-Kunsill;
Billi konsumaturi li jfittxu prodotti differenti għandhom jingħataw il-possibbiltà li jitolbu wirjiet għal titjiriet skedati biss jew mhux skedati;
Billi hu mixtieq li jiġi kkjarifikat li r-Regolament (KEE) Nru 2299/89 għandu japplika għas-sistemi ta' riservazzjonijiet kompjuterizzati offruti lill- u/jew lill-konsumaturi finali kollha, kemm jekk dawn ikunu membri individwali tal-pubbliku jew utenti inkorporati;
Billi trasportaturi bl-ajru li jużaw sistema ta' riservazzjoni kompjuterizzata fl-uffiċċini tagħhom jew għal bejgħ dirett immarkati kjarament m' għandhomx ikunu suġġetti għad-dispożizzjonijiet li jirregolaw il-wirja prinċipali;
Billi distinzjoni ċara bejn kuntratt għal parteċipazzjoni fi jew biex tiġi mħollija sistema u forniment ta' l-apparat tekniku nnifsu hu xieraq, li dan ta' l-aħħar ikun suġġett għal-liġi kuntrattwali normali, b' hekk jippermettu sistema li fiħa l-bejjiegħ jitlob l-ispejjeż diretti tiegħu fil-każ ta' terminazzjoni ta' parteċipazzjoni jew ta' kuntratt ta' abbonament skond id-dispożizzjonijiet ta' dan ir-Regolament;
Billi ċ-ċaħda minn dawk l-ewlenija li jġorru biex jipprovdu l-istess informazzjoni dwar skedi, tariffi u disponibbiltà għal sistemi minbarra dawk tagħhom u biex jaċċettaw riservazzjonijiet magħmula b' dawk is-sistemi jista' jiddistorta serjament il-kompetizzjoni bejn sistemi ta' riservazzjonijiet kompjuterizzati;
Billi n-newtralità kompetittiva ta' sistemi ta' riservazzonijiet kompjuterizzati għal trasportaturi bl-ajru għandha tkun assigurata fir-rigward ta' funzjonament egwali u sigurtà ta' informazzjoni, b' mod partikolari permezz ta' aċċess ugwali għal funzjonijiet, informazzjoni/data u interfaces u separazzjoni ċara bejn faċilitajiet privati ta' linji ta' l-ajru u faċilitajiet ta' distribuzzjoni;
Billi parità kompetittiva titjieb billi tiġi assigurata l-identità legali separata ta' sistemi ta' riservazzjonijiet kompjuterizzati;
Billi it-trasportatur ewlieni jista' jgawdi vantaġġi inġusti li jirriżultaw mill-kontroll li jkollu fuq is-sistema tiegħu ta' riservazzjonijiet kompjuterizzata fil-kompetizzjoni bejn trasportaturi bl-ajru; billi, għalhekk, ugwaljanza sħiħa ta' trattament ta' trasportaturi kemm ewlenin u ukoll parteċipanti hija meħtieġa sal-limitu li t-trasportatur ewlieni juża l-faċilitajiet tas-sistema tiegħu li huma koperti b' dan ir-Regolament;
Billi hu mixtieq fl-interess tal-konsumatur li l-wirjiet prinċipali ikunu pprovduta għal kull transazzjoni mitluba minn konsumatur;
Billi hu mixtieq li kummerċ dettaljat, informazzjoni dwar riservazzjonijiet u bejgħ għandhom ikunu disponibbli lejn il-parteċipanti li jġorru fuq bażi mhux diskriminatorja u bl-istess prontezza; billi identifikazzjoni jew informazzjoni personali dwar passiġġier jew utent inkorporat għandha tibqa' privata; billi, għalhekk, sistema ta' bejgħ għandha tassigura mezzi tekniċi u salvagwardi xierqa, għall-inqas dwar software, sabiex ma jseħħ l-ebda aċċess mhux awtorizzat;
Billi informazzjoni dwar il-fattura għandha tkun iddettaljata biżżejjed biex tippermetti lil trasportaturi parteċipanti u lill-abbonati li jikkontrollaw l-ispejjeż tagħhom; billi, sabiex jiġi ffaċilitat dak il-kontroll, dik l-informazzjoni għandha tkun disponibbli fuq media manjetika;
Billi hu mixtieq fl-interess tal-konsumatur li jiġi ċċarat li l-ebda titjira jew taħlita ta' titjiriet m' għandha tiġi murija aktar minn darba fil-wirji prinċipali, minbarra fejn, f' joint venture jew arranġament ieħor, kull operant li jġorr jassumi responsabbiltà separata għall-offerta u l-bejgħ ta' prodotti ta' trasport bl-ajru dwar it-titjiriet ikkonċernati;
Billi l-bejjiegħ tas-sistemi għandu jassigura li l-prinċipji ta' konformità teknika mad-dispożizzjonijiet dwar funzjonalità ugwali u sigurtà ta' l-informazzjoni jkunu ssorveljati minn awditur indipendenti,
ADOTTA DAN IR-REGOLAMENT:
L-Artikolu 1
Ir-Regolament (KEE) Nru 2299/89 hu b' dan emendat kif ġej:
Dan ir-Regolament japplika għal sistemi ta' riservazzjonijiet kompjuterizzati sakemm dawn jinkludu prodotti ta' trasport bl-ajru, meta offruti għal użu u/jew użati fit-territorju tal-Komunità, irrispettivament:
- mill-istatus jew nazzjonalità tal-bejjiegħ tas-sistema,
- mis-sors ta' l-informazzjoni użata jew il-lokalità ta' l-unità ċentrali ta' l-iproċesssar tad-data relevanti,
- mil-lokalità ġeografika ta' l-ajruporti li bejniethom isir trasport bl-ajru.
L-Artikolu 2
Għall-finijiet ta' dan ir-Regolament:
(a) "prodott tat-trasport bl-ajru mhux miġbur" tfisser it-trasport bl-ajru ta' passiġġier bejn żewġ ajruporti, inklużi kull servizzi anċillari relatati u benefiċċji addizzjonali offruti għall-bejgħ u/jew mibjugħa bħala parti integrali minn dak il-prodott;
(b) "prodotti tat-trasport bl-ajru miġbura flimkien" tfisser taħlita imħejjija bil-quddiem ta' prodott tat-trasport bl-ajru mhux miġmugħ ma' servizzi oħra mhux anċillari għal trasport bl-ajru, offruti għall-bejgħ u/jew mibjugħa bi prezz inklużiv;
(ċ) "prodott ta' trasport bl-ajru" tfisser kemm prodott tat-trasport bl-ajru mhux miġbur u wkoll miġbur;
(d) "servizz skedat bl-ajru" tfisser serje ta' titjiriet li kollha jkollhom il-karatteristiċi li ġejjin;
- magħmula minn ajruplan għat-trasport tal-passiġġieri jew tal-passiġġieri u l-merkanzija u/jew il-posta bi ħlas, b' tali manjiera li għal kull titjira l-postijiet ikunu disponibbli fuq kull titjira kemm għal xiri individwali minn konsumaturi jew direttament mingħand trasportatur bl-ajru jew mill-aġenti awtorizzati tiegħu),
- operati biex iservu traffiku bejn l-istess tnejn jew aktar punti, jew;
1. skond skeda tal-ħin pubblikat: jew
2. permezz ta' titjiriet li jkunu hekk regolari jew frekwenti li jikkostitwixxu serje sistematika li tkun rikonoxxibbli;
(e) "tariffa" tfisser il-prezz li għandu jitħallas għal prodotti mhux miġbura tat-trasport bl-ajru u l-kundizzjonijiet li għalihom japplika l-prezz;
(f) "sistema ta' riservazzjoni kompjuterizzata" (CRS) tfisser sistema kompjuterizzata li jkollha informazzjoni dwar, inter alia,
- skedi,
- disponibblità,
- tariffi, u
- servizzi relatati
bi jew mingħajr faċilitajiet li permezz tagħhom:
- jistgħu isiru riservazzjonijiet, jew
- jistgħu jinħarġu biljetti,
sal-limitu li uħud jew dawn is-servizzi kollha jkunu magħmula disponibbli lill-abbonati;
(g) "faċilitajiet ta' distribuzzjoni" tfisser faċilitajiet ipprovduti minn bejjiegħ ta' sistema għall-għoti ta' l-informazzjoni dwar skedi ta' trasportaturi bl-ajru, disponibbiltà, tariffi u servizzi relatati u biex isiru riservazzjonijiet u/jew biex jinħarġu biljetti, u għal servizzi relatati oħra;
(h) "bejjiegħ tas-sistema" tfisser kull entità u l-affiljati tagħha li hi jew huma responsabbli għall-operazzjoni jew tal-kummerċjalità ta' CRS;
(i) "trasportatur ewlieni" tfisser kull trasportatur bl-ajru li direttament jew indirettament, waħdu jew flimkien ma' oħrajn, ikollu l-proprjetà jew effettivament jikkontrolla 'l dak li jbigħ is-sistema, kif ukoll kull trasportatur bl-ajru li jkollu l-proprjetà jew effettivament jikkontrollha;
(j) "kontroll effettiv" tfisser relazzjoni stabbilita permezz ta' drittijiet, kuntratti jew kull mezz ieħor li, jew separatament jew flimkien u wara li jkunu meqjusa l-konsiderazzjonijiet ta' fatt jew tal-liġi involuta, jagħtu l-possibbiltà li direttament jew indirettament jeżerċitaw influwenza deċiżiva fuq impriża, b' mod partikolari permezz tal:
- jedd li jintużaw l-assi kollha ta' impriża jew partijiet minnhom,
- jeddijiet jew kuntratti li jagħtu influwenza deċiżiva fuq il-kostituzzjoni, votazzjoni jew deċiżjonijiet tal-korpi ta' impriża jew inkella jagħtu influwenza deċiżiva fuq it-tħaddim ta' l-operat kummerċjali ta' l-impriża;
(k) "trasportatur parteċipant" tfisser trasportatur bl-ajru li jkollu ftehim ma' bejjiegħ ta' sistema għad-distribuzzjoni ta' prodotti tat-trasport bl-ajru permezz ta' CRS. Sakemm it-trasportatur ewlieni juża l-faċilitajiet tas-CRS tiegħu stess li huma koperti b' dan ir-Regolament, dan għandu jkun meqjus li huwa trasportatur parteċipant; (l) "abbonat"
tfisser persuna jew impriża, minbarra parteċipant li jġorr, li tuża l-faċilitajiet ta' distribuzzjoni għall-prodotti tat-trasport bl-ajru ta' CRS skond kuntratt jew arranġament ieħor permezz ta' bejjiegħ ta' sistema;
(m) "konsumatur" tfisser kull persuna li tfittex informazzjoni dwar u/jew ikollha l-intenzjoni li tixtri prodott tat-trasport bl-ajru;
(n) "wirja prinċipali" tfisser il-wirja newtrali komprensiva ta' dettalji dwar servizzi bl-ajru bejn bliet-pari, f' perjodu ta' żmien speċifiku;
(o) "żmien skadut ta' vjaġġ" tfisser id-differenza fil-ħin bejn it-tluq u l-ħin tal-wasla skedati;
(p) "titjib tas-servizz" tfisser kull prodott jew servizz offrut minn bejjiegħ ta' sistema għan-nom tiegħu stess lejn abbonati flimkien ma' CRS, minbarra l-faċilitajiet ta' distribuzzjoni.
L-Artikolu 3
- jagħmel kundizzjonijiet mhux raġonevoli għal kull kuntratt ma' parteċipant li jġorr,
- jeħtieġ l-aċċettazzjoni ta' kundizzjonijiet supplimentari li, min-natura tagħhom jew skond l-użanza kummerċjali, ma jkollhom l-ebda konnessjoni ma' parteċipazzjoni fis-CRS tiegħu u għandu japplika l-istess kundizzjonijiet għall-istess livell ta' servizz.
(b) Bejjiegħ tas-sistema m'għandux jagħmilha kundizzjoni ta' parteċipazzjoni fis-CRS tiegħu li parteċipant li jġorr m' għandux fl-istess ħin ikun parteċipant f' sistema oħra.
(ċ) Parteċipant li jġorr jista' jittermina l-kuntratt tiegħu ma' bejjiegħ tas-sistema meta jagħti avviż li m' għandux għalfejn jeċċedi sitt xhur, li għandu jiskadi mhux qabel it-tmiem ta' l-ewwel sena.
F' dan il-każ il-bejjiegħ m'għandux ikun intitolat li jirkupra aktar mill-ispejjeż direttament relatati għat-tmiem tal-kuntratt.
4. Jekk bejjiegħ tas-sistema ikun iddeċieda li jżid xi titjib għall-faċilitajiet ta' distribuzzjoni pprovduti jew l-apparat użat fl-għoti tal-faċilitajiet, dan għandu jipprovdi informazzjoni dwar u joffri dan it-titjib lit-trasportaturi parteċipanti, inklużi t-trasportaturi ewlenin, b' linji taż-żmien ugwali u bl-istess pattijiet u kundizzjonijiet, suġġetti għal kull limitazzjoni teknika barra mill-kontroll tal-bejjiegħ tas-sistema, u b' tali mod li ma jkun hemm l-ebda differenza fil-leadtime għall-implimentazzjoni tat-titjib ġdid bejn trasportaturi parteċipanti ewlenin."
2. L-Artikolu segwenti huwa miżjud:
"L-Artikolu 3a
1. (a) It-trasportatur ewlieni m' għandux jiddiskrimina kontra CRS kompetitur billi jirrifjuta li jipprovdi lejn dan ta' l-aħħar, fuq talba u bl-istess prontezza, bl-istess informazzjoni dwar skedi, tariffi u disponibbiltà dwar is-servizzi bl-ajru tiegħu stess bħal dak li dan jipprovdi lill-CRS tiegħu jew li jiddistribwixxi il-prodotti ta' trasport bl-ajru tiegħu permezz ta' CRS ieħor, jew billi jirrifjuta li jaċċetta jew jikkonferma bl-istess prontezza riservazzjonijiet magħmula minn CRS kompetitur għal xi wieħed mill-prodotti tat-trasport bl-ajru tiegħu li jkun distribwit permezz tas-CRS tiegħu. It-trasportatur ewlieni għandu jkun obbligat li jaċċetta u li jikkonferma biss dawk ir-riservazzjonijiet li jkunu konformi mat-tariffi u mal-kundizzjonijiet tiegħu.
(b) It-trasportatur ewlieni m' għandux ikun obbligat li jaċċetta xi spejjeż f' dan ir-rigward minbarra għal riproduzzjoni ta' l-informazzjoni li għandha tingħata u biex jaċċetta r-riservazzjonijiet.
(ċ) It-trasportatur ewlieni għandu jkun intitolat li jagħmel kontrolli biex jassigura li l-Artikolu 5(1) ikun irrispettat mis-CRS kompetitur.
2. L-obbligazzjoni magħmula permezz ta' dan l-Artikolu ma tapplikax favur CRS kompetitur meta, skond il-proċeduri ta' l-Artikolu 6(5) jew l-Artikolu 7(3) jew (4), ikun ġie deċiż li s-CRS tkun fi ksur ta' l-Artikolu 4a jew li bejjiegħ tas-sistema ma jistax jagħti garanziji biżżejjed li jkun hemm osservanza ta' l-obbligazzjonijiet skond l-Artikolu 6 dwar aċċess mhux awtorizzat tat-trasportatur ewlieni għall-informazzjoni."
3. L-Artikolu 4 hu mibdul b' dan li ġej:
"L-Artikolu 4
2. Bejjiegħ tas-sistema m' għandux jirriserva xi proċedura ta' loading jew ipproċessar jew xi faċilita ta' distribuzzjoni oħra għal trasportatur ewlieni wieħed jew aktar tiegħu.
3. Bejjiegħ tas-sistema għandu jassigura li l-faċilitajiet ta' distribuzzjoni tiegħu ikunu separati, b' mod ċar u verifikabbli, minn inventarju privat u mmaniġġjar u faċilitajiet ta' kummerċ ta' xi trasportatur. Separazzjoni tista tiġi stabbilita jew b' mod loġiku permezz ta' software jew fiżikament b' tali mod li kull konnessjoni bejn il-faċilitajiet ta' distribuzzjoni u l-faċilitajiet privati jistgħu jintlaħqu permezz ta' application-to-application interface biss. Irrispettivament mill-metodu ta' separazzjoni użat, dak l-interface għandu jkun magħmul disponibbli lejn kull trasportatur ewlieni u trasportaturi parteċipanti u fuq bażi mhux diskriminatorja u għandu jipprovdi ugwaljanza ta' trattament fir-rigward ta' proċeduri, protokolli, inputs u outputs. Meta standards ta' industrija tat-trasport bl-ajru relevanti u aċċettabbli b' mod ġenerali jkunu disponibbli, bejjiegħ tas-sistema għandu joffru interfaces kompatibbli magħhom."
1. (a) Wirjiet ġenerati permezz ta' CRS għandhom ikunu ċari u mhux diskriminatorji.
(b) Bejjiegħ tas-sistema m' għandux intenzjonalment jew b' mod negliġenti juri informazzjoni żbaljata jew li tfixkel fis-CRS tiegħu.
2. (a) Bejjiegħ tas-sistema għandu jipprovdi wirja jew wirjiet prinċipali għal kull transazzjoni individwali permezz tas-CRS tiegħu u għandu jinkludi fiha d-data mogħtija minn trasportaturi parteċipanti dwar skedi ta' titjiriet, tipi ta' tariffi u disponibbiltà ta' postijiet b' mod ċar u komprensiv u mingħajr diskriminazzjoni jew xaqlib, b' mod partikolari dwar l-ordni li fiha tiġi ppreżentata informazzjoni.
(b) Konsumatur għandu jkun intitolat li jkollu, fuq talba, l-wirja prinċipali limitata biss għal servizzi skedati jew mhux skedati.
(ċ) M' għandha ssir l-ebda diskriminazzjoni fuq il-bażi ta' ajruporti li jservu l-istess belt meta jiġu stabbiliti u magħżula titjiriet għal pari ta' bliet partikolari biex tidħol f' wirja prinċipali.
(d) Prijoratizzazzjoni ta' għażliet ta' titjira f' wirja prinċipali għandha tkun kif stabbilit fl-Anness.
(e) Il-kriterji li għandhom jintużaw fil-prijoritizzazzjoni m' għandhomx ikunu bbażati fuq xi fattur direttament jew indirettament relatat ma' l-identità ta' trasportatur u għandhom jiġu applikati fuq bażi mhux diskriminatorja lit-trasportaturi parteċipanti kollha.
3. Meta bejjiegħ tas-sistema jipprovdi informazzjoni dwar tariffi, il-wirja għandha tkun newtrali u mhux diskriminatorja u għandu jkollha mill-inqas it-tariffi pprovduti għat-titjiriet kollha ta' trasportaturi parteċipanti murija fil-wirja prinċipali. Is-sorsi ta' dik l-informazzjoni għandha tkun aċċettabbli għall-parteċipanti li jġorru u l-bejjiegħ tas-sistema kkonċernat.
4. Informazzjoni dwar prodotti miġbura flimkien għar-rigward, fost l-oħrajn, min qed jorganizza l-mawra, d-disponibbiltà u l-prezzijiet, m' għandhomx jidhru fil-wirja prinċipali.
5. CRS m' għandhiex tkun ikkunsidrata bi ksur ta' dan ir-Regolament sakemm din tbiddel wirja sabiex tilħaq it-talba(talbiet) speċifika(speċifiċi) tal-konsumatur.
L-Artikolu 6
1. Id-dispożizzjonijiet li ġejjin għandhom jirregolaw id-disponibbiltà ta' l-informazzjoni, kemm dik dwar statistika jew mod ieħor, minn bejjiegħ tas-sistema permezz ta' CRS:
(a) informazzjoni dwar riservazzjonijiet individwali għandha tingħata fuq bażi ugwali u biss lil trasportatur bl-ajru li jipparteċipa fis-servizz kopert minn u lill-abbonat(i) involuti fir-riservazzjoni;
(b) kull data dwar kummerċ, riservazzjoni u bejgħ li tkun disponibbli għandha tkun fuq il-bażi li :
(i) din id-data tkun offruta bl-istess prontezza u fuq bażi mhux diskriminatorja lit-trasportaturi parteċipanti kollha, inkluż it-trasportatur ewlieni;
(ii) dik id-data tista' u, fuq talba, għandha tkopri lit-trasportaturi parteċipanti jew abbonati kollha, iżda m' għandhiex tinkludi identifikazzjoni dwar informazzjoni personali dwar il-passiġġier jew utent inkorporat;
(iii) it-talbiet kollha għal dik id-data huma ttrattati bl-istess attenzjoni u prontezza, suġġetti għall-metodu ta' trasmissjoni magħżul minn trasportatur individwali.
2. Bejjiegħ tas-sistema m' għandux jagħmel disponibbli informazzjoni personali dwar passiġġier lill-oħrajn mhux involuti fit-transazzjoni mingħajr il-kunsens tal-passiġġier.
3. Bejjiegħ tas-sistema għandu jassigura li d-dispożizzjonijiet fil-paragrafi 1 u 2 t' hawn fuq ikunu osservati, b' mezzi tekniċi u/jew salvagwardi xierqa dwar mill-inqas is-software, b' tali mod li l-informazzjoni mogħtija minn jew maħluqa għal trasportaturi bl-ajru ma tista' bl-ebda mod tkun aċċessata minn trasportatur ewleni wieħed jew aktar minbarra kif permissibbli b' dan l-Artikolu.
4. Bejjiegħ tas-sistema għandu, fi żmien tiet xhur mid-dħul fis-seħħ ta' dan ir-Regolament, jagħmel disponibbli fuq talba lejn it-trasportaturi parteċipanti kollha deskrizzjoni ddettaljata dwar il-miżuri tekniċi u amministrattivi li jkun adotta sabiex ikun konformi ma' dan l-Artikolu.
5. Fuq riċevuta ta' deskrizzjoni ddettaljata dwar il-miżuri tekniċi u amministrattivi li jkunu ġew adottati jew immodifikati minn bejjiegħ tas-sistema, il-Kummissjoni għandha tiddeċiedi fi żmien tliet xhur jekk il-miżuri jkunux biżżejjed biex jipprovdu s-salvagwardi meħtieġa taħt dan l-Artikolu. Jekk le, id-deċiżjoni tal-Kummissjoni tista' tinvoka l-applikazzjoni ta' l-Artikolu 3a(2). Il-Kummissjoni għandha minnufih tinforma lill-Istati Membri b' dik id-deċiżjoni. Sakemm il-Kunsill, fuq talba ta' Stat Membru, ma jieħux deċiżjoni differenti fi żmien xahrejn mid-data tad-deċiżjoni tal-Kummissjoni, id-deċiżjoni għandha tidħol fis-seħħ."
6. Fl-Artikolu 7, il-paragrafi 1 u 2 huma sostitwiti b' dawn li ġejjin:
"1. L-obbligazzjonijiet ta' bejjiegħ tas-sistema taħt l-Artikoli 3 u 4 sa 6 ma japplikawx fir-rigward tat-trasportatur ewlieni ta' pajjiż mhux membru sakem is-CRS tiegħu barra mit-territorju tal-Komunità ma toffrix lil trasportaturi bl-ajru tal-Komunità trattament ugwali bħal dak mogħti taħt dan ir-Regolament u taħt ir-Regolament tal-Kummissjoni (KEE) Nru 83/91 [6].
7. Għandu jiżdied il-paragrafu li ġej fl-Artikolu 7:
"5. (a) F' każijiet fejn diskriminazzjoni serja skond it-tifsira fil-paragrafu 1 jew 2 tinstab li tkun teżisti, il-Kummissjoni tista' permezz ta' deċiżjoni tordna lis-CRSijiet biex timmodifika l-operazzjonijiet tagħha b' mod xieraq sabiex twaqqaf dik id-diskriminazzjoni. Il-Kummissjoni għandha minnufih tinforma lill-Istati Membri b' dik id-deċiżjoni.
(b) Sakemm il-Kunsill, fuq talba ta' Stat Membru, ma jieħux deċiżjoni oħra fi żmien xahrejn mid-data tad-deċiżjoni tal-Kummissjoni, id-deċiżjoni għandha tidħol fis-seħħ."
1. It-trasportatur ewlieni m' għandux ,kemm direttament jew indirettament jorbot l-użu ta' xi CRS speċifika permezz ta' abbonat ma' l-akwist ta' xi senserija jew inċentiv jew disinċentiv ieħor għall-bejgħ ta' prodotti ta' trasport bl-ajru disponibbli fuq it-titjiriet tiegħu.
2. It-trasportatur ewlieni m' għandux la direttament l-anqas indirettament jeħtieġ l-użu ta' xi CRS speċifika minn abbonat għal bejgħ jew ħruġ ta' biljetti għal xi prodotti tat-trasport bl-ajru mogħtija kemm direttament jew indirettament minnu.
3. Kull kundizzjoni li trasportatur bl-ajru jista' jeħtieġ mingħand aġent ta' l-ivjaġġar meta jawtorizzah li jbigħ u li joħroġ biljetti għall-prodotti tiegħu tat-trasport bl-ajru għandha tkun mingħajr preġudizzju għall-paragrafi 1 u 2."
9. L-Artikolu 9(4), (5) u (6) hu mibdul b' dan li ġej:
"4. (a) Bejjiegħ tas-sistema m' għandux iżid xi kundizzjonijiet mhux raġonevoli ma' xi kuntratt ta' abbonament li jippermetti l-użu tas-CRS tiegħu u, b' mod partikolari, abbonat jista' jittermina l-kuntratt tiegħu ma' bejjiegħ tas-sistema billi jagħti avviż li ma jkunx meħtieġ li jeċċedi t-tliet xhur, li ma jiskadix qabel it-tmiem ta' l-ewwel sena.
F' dan il-każ, bejjiegħ tas-sistema m' għandux ikun intitolat li jieħu lura aktar milli l-ispejjeż direttament relatati mat-terminazzjoni tal-kuntratt.
(b) Suġġett għall-paragrafu 2, il-forniment ta' apparat tekniku mhux suġġett għall-kundizzjonijiet stabbiliti f' (a).
5. Bejjiegħ tas-sistema għandu jipprovdi f' kull kuntratt ta' abbonament:
(a) għall-wirja prinċipali, li tkun konformi ma' l-Artikolu 5, li jkun aċċessat f' kull transazzjoni individwali, minbarra meta l-konsumatur jitlob informazzjoni għal trasportatur bl-ajru wieħed biss jew meta l-konsumatur jitlob informazzjoni għal prodotti biss tat-trasport bl-ajru miġbura flimkien;
(b) għall-abbonat biex ma jimmanipolax il-materjal mogħti mis-CRSijiet b' tali mod li twassal għal preżentazzjoni ta' l-informazzjoni skorretta, li tfixkel jew diskriminatorja lejn il-konsumaturi.
6. Bejjiegħ tas-sistema ma jistax jimponi obbligazzjoni fuq abbonat biex jaċċetta offerta ta' apparat tekniku jew software, iżda jista' jeħtieġ li apparat u software użat ikunu kompatibbli mas-sistema tiegħu."
10. Fl-Artikolu 10 il-paragrafi 1 u 2 huma sostitwiti b' dawn li ġejjin:
"1. Kull dritt mitlub minn bejjiegħ tas-sistema m' għandux ikun diskriminatorju, strutturat b' mod raġonevoli u relatat b' mod raġonevoli ma' l-ispiża tas-servizz ipprovdut u użat u għandu, b' mod partikolari, jkun l-istess għal-istess livell ta' servizz.
Il-kont għas-servizzi ta' CRS għandu jkun iddettaljat biżżejjed biex jippermetti lit-trasportaturi parteċipanti u abbonati li jaraw eżattament liema servizzi jkunu ġew użati u d-drittijiet għalihom; bħala minimu, kontijiet ta' drittijiet ta' riservazzjoni għandhom jinkludu l-informazzjoni li ġejja għal kull segment:
- it-tip ta' riservazzjoni bis-CRS,
- l-isem tal-passiġġier,
- il-pajjiż,
- il-kodiċi ta' l-identifikazzjoni ta' l-aġenzija IATA/ARC,
- il-kodiċi tal-belt,
- il-bliet-pari jew is-segment,
- id-data tar-riservazzjoni (data tat-transazzjoni),
- id-data tat-titjira,
- in-numru tat-titjira,
- l-status code (status tar-riservazzjoni),
- it-tip ta' servizz (klassi ta' servizz),
- l-indikatur tar-riservazzjoni/tal-kanċellament.
L-informazzjoni dwar il-kont għandha tingħata fuq media manjetika.
Trasportatur bl-ajru parteċipanti għandu jingħata l-faċilità li jkun infurmat fil-ħin meta ssir kull riservazzjoni/transazzjoni li għalih jintalab ħlas tar-riservazzjoni. Meta trasportatur jagħżel li jkun hekk infurmat, dan għandu jkun offrut l-għażla li ma jħallix dik ir-riservazzjoni/transazzjoni, sakemm dan ta' l-aħħar ikun diġà ġie aċċettat.
2. Bejjiegħ tas-sistema għandu, fuq talba, jipprovdi lejn il-partijiet interessati b' dettalji ta' proċeduri preżenti, drittijiet u faċilitajiet ta' sistemi, inklużi interfaces, editing u kriterji użati għal-wirja. B' dana kollu, din id-dispożizzjoni ma tobbligax bejjiegħ tas-sistema li jiżvela proprietary information bħalma huma programmi ta' software."
11. L-Artikolu 21 hu mibdul b' dan li ġej:
"L-Artikolu 21
Id-dispożizzjonijiet fl-Artikolu 5, l-Artikolu 9(5) u l-Anness ta' dan ir-Regolament ma japplikawx għal CRS użata minn trasportatur bl-ajru jew grupp ta' trasportaturi bl-ajru fl-uffiċċju tiegħu(tagħhom) u bejgħ dirett li jkunu identifikati biċ-ċar bħala tali."
12. Għandu jiżdied l-Artikolu li ġej:
"L-Artikolu 21a
1. Il-bejjiegħ tas-sistema għandu jassigura li l-konformità teknika tas-CRS tiegħu ma' l-Artikoli 4a u 6 tkun issorveljata minn awditur indipendenti. Għal dan il-għan, l-awditur għandu jingħata aċċess f' kull ħin għal xi programmi, proċeduri, operazzjonijiet u salvagwardi użati fuq kompjuters jew sistemi ta' kompjuter li permezz tagħhom il-bejjiegħ tas-sistema jkun qiegħed jipprovdi l-faċilitajiet tad-distribuzzjoni tiegħu. Kull bejjiegħ tas-sistema għandu jissottometti r-rapport ta' l-awditur tiegħu dwar l-ispezzjoni u r-riżultati lejn il-Kummissjoni għall-inqas darba fis-sena. Ir-rapport għandu jkun eżaminat mill-Kummissjoni bil-għan li ssir kull azzjoni meħtieġa bi qbil ma' l-Artikolu 11(1).
2. Il-bejjiegħ tas-sistema għandu jinforma trasportaturi parteċipanti u lill-Kummissjoni bl-identità tal-awditur mill-inqas tliet xhur qabel il-konferma ta' l-appuntament u għall-anqas tliet xhur qabel kull appuntament annwali mġedded. Jekk, fi żmien xahar min-notifika, xi wieħed mit-trasportaturi parteċipanti joġġezzjona għall-kapaċità ta' l-awditur li jagħmel id-dmirijiet tiegħu kif meħtieġ taħt dan l-Artikolu, il-Kummissjoni għandha, fi żmien xahrejn oħra u wara konsultazzjoni ma' l-awditur, mal-bejjiegħ tas-sistema u ma' kull parti oħra li tgħid li jkollha interess leġittimu, tiddeċiedi jekk l-awditur għandux ikun mibdul jew le."
13. L-Artikolu 22 hu mibdul b' dan li ġej:
"L-Artikolu 22
1. Dan ir-Regolamnet għandu jkun mingħajr preġudizzju għal-leġislazzjoni nazzjonali dwar is-sigurtà, l-ordni pubblika u l-protezzjoni ta' data.
2. Il-benefiċjarji ta' jeddijiet li jinsabu fl-Artikolu 3(4), l-Artikoli 4a, 6 u 21a ma jistgħux jirrinunzjaw dawn il-jeddijiet b' mezzi kuntrattwali jew mezzi oħra."
14. L-Artikolu 23 hu mibdul b' dan li ġej:
"L-Artikolu 23
1. Il-Kunsill għandu jiddeċiedi dwar ir-reviżjoni ta' dan ir-Regolament sal-31 ta' Diċembru 1997, fuq il-bażi ta' proposta mill-Kummissjoni li għandha tingħata sal-31 ta' Marzu 1997, akkumpanjata b' rapport dwar l-applikazzjoni ta' dan ir-Regolament.
2. Il-Kunsill għandu jirrevedi l-applikazzjoni ta' l-Artikoli 4a u 6 (3), li tkun ibbażata fuq rapport li għandu jingħata, għall-anqas sa' l-aħħar tal-1994, mill-Kummissjoni."
15. L-Anness hu sostitwit permezz ta' l-Anness ta' dan ir-Regolament.
L-Artikolu 2
1. Dan ir-Regolament għandu jidħol fis-seħħ fit-tletin jum ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
2. L-Artikoli ġodda 3(1) u 5(2)(b) tar-Regolament (KEE) Nru 2299/89 ma japplikawx sa sitt xhur wara d-data msemmija fil-paragrafu 1. Il-Kummissjoni tista' tagħti deroga ta' 12-il xahar oħra lejn CRSijiet li, għal raġunijiet oġġettivi, ma jkunux kapaċi li jkunu konformi mal-Artikolu 3 (1) u l-Artikolu 5 (2) (b).
3. L-obbligazzjoni fil-punt 9(ċ) ta' l-Anness li jiġu murija titjiriet ta' konnessjoni ma' linja għal kull segment ta' l-ajruplan għandha tapplika mill-1 ta' Jannar 1995.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
ta' l-14 ta' Diċembru 1993
IL-KUMITAT EŻEKUTTIV,
Wara li kkunsidra l-Artikolu 132 tal-Konvenzjoni li timplimenta l-Ftehim ta' Schengen,
ta' l-20 ta' Diċembru 1993 dwar il-konklużjoni tal-Protokoll Miżjud mal-Ftehim Interim dwar il-kummerċ u affarijiet relatati mal-kummerċ bejn il-Komunità Ekonomika Ewropea u l-Komunità Ewropea tal-Faħam u l-Azzar, fuq naħa waħda, u r-Rumanija, fuq in-naħa l-oħra, u mal-Ftehim ta' l-Ewropa bejn il-Komunitajiet Ewropej u l-Istati Membri tagħhom, fuq naħa waħda, u r-Rumanija, fuq in-naħa l-oħra (94/48/KE)
IL-KUNSILL TA' L-UNJONI EWROPEA,
Wara li kkunsidra t-Trattat li jistabilixxi il-Komunità Ewropea, u b'mod partikolari l-Artikolu 113 flimkien ma' l-Artikolu 228(2) tiegħu,
Wara li kkunsidra l-konklużjonijiet tal-Kunsill Ewropew li saru f'Copenhagen fil-21 u fit-22 ta' Ġunju 1993,
Wara li kkunsidra l-proposta tal-Kummissjoni,
Billi l-Kummissjoni nnegozjat f'isem il-Komunitajiet Protokoll Miżjud mal-Ftehim Interim dwar il-kummerċ u affarijiet relatati mal-kummerċ u mal-Ftehim ta' l-Ewropa mar-Rumanija;
Billi hu neċessarju li jiġi approvat dan il-Protokoll Miżjud,
IDDEĊIEDA DAN LI ĠEJ:
Artikolu 1
Il-Protokoll Miżjud mal-Ftehim Interim dwar il-kummerċ u affarijiet relatati mal-kummerċ bejn il-Komunità Ekonomika Ewropea u l-Komunità Ewropea tal-Faħam u l-Azzar, fuq naħa waħda, u r-Rumanija, fuq in-naħa l-oħra, u mal-Ftehim ta' l-Ewropa bejn il-Komunitajiet Ewropej u l-Istati Membri tagħhom, fuq naħa waħda, u r-Rumanija, fuq in-naħa l-oħra, hu hawnhekk approvat f'isem il-Komunità Ewropea.
It-test tal-Protokoll Miżjud hu anness ma' din id-deċiżjoni.
Artikolu 2
Il-President tal-Kunsill huwa hawnhekk awtorizzat li jinnomina l-persuna bil-poter li tiffirma l-Protokoll Miżjud f'isem il-Komunità Ewropea.
Il-President tal-Kunsill għandu jagħti n-notifikazzjoni prevista fl-Artikolu 8 tal-Protokoll Miżjud f'isem il-Komunità Ewropea.
li temenda d-Deċiżjoni tal-Kunsill 90/424/KEE dwar in-nefqa fil-qasam veterinarju (94/77/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Deċiżjoni tal-Kunsill 90/424/KEE tas-26 ta' Ġunju 1990 dwar in-nefqa fil-qasam veterinarju [1], kif l-aħħar emendata bid-Deċiżjoni 93/439/KEE [2], u b'mod partikolari l-Artikolu 24(1) tagħha,
Billi l-Artikolu 24 tad-Deċiżjoni 90/424/KEE jipprovdi għall-possibbiltà ta' miżuri finanzjarji Komunitarji għall-eradikazzjoni u l-monitorjar tal-mard elenkat fl-Anness tagħha;
Billi l-heartwater, il-babesjosi u l-anaplasmosi trasmessi permezz ta' l-insetti vetturi huma preżenti fid-dipartimenti Franċiżi lil hemm mill-baħar;
Billi s-sitwazzjoni speċifika tas-saħħa fid-dipartimenti Franċiżi lil hemm mill-baħar tiġġustifika ż-żieda tal-mard imsemmi hawn fuq fl-Anness mad-Deċiżjoni 90/424/KEE;
Billi l-miżuri pprovduti f'din id-Deċiżjoni huma skond l-opinjoni tal-Kumitat Permanenti Veterinarju,
ADOTTAT DIN ID-DEĊIŻJONI:
L-Artikolu 1
L-inċiżi li ġejjin huma hawnhekk miżjuda mal-Grupp 1 tal-lista tal-mard fl-Anness mad-Deċiżjoni 90/424/KEE:
"— il-heartwater trasmess permezz ta' l-insetti vetturi fid-dipartimenti Franċiżi lil hemm mill-baħar
— il-babesjosi trasmessa permezz ta' l-insetti vetturi fid-dipartimenti Franċiżi lil hemm mill-baħar
— l-anaplasmosi trasmessa permezz ta' l-insetti vetturi fid-dipartimenti Franċiżi lil hemm mill-baħar."
L-Artikolu 2
Din id-Deċiżjoni hija indirizzata lill-Istati Membri.
tat-8 ta' Frar 1994 li temenda d-Direttiva tal-Kunsill 89/556/KEE dwar il-kondizzjonijiet tas-saħħa ta' l-annimali li jirregolaw il-kummerċ intra-Komunitarju fi u l-importazzjoni minn pajjizi terzi ta' embrijuni ta' l-annimali domestiċi tal-ispeċi tal-fart (Test b'rilevanza ŻEE) (94/113/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 89/556/KEE tal-25 ta' Settembru 1989 li tistabbilixxi l-kondizzjonijiet tas-saħħa ta' l-annimali li jirregolaw il-kummerċ intra-Komunitarju fi u l-importazzjoni minn pajjizi terzi ta' embrijuni ta' l-annimali domestiċi tal-ispeċi tal-fart [1], kif l-aħħar emendata bid-Direttiva 93/52/KEE [2], u b'mod partikolari l-Artikolu 16 tagħha,
Billi l-Artikolu 1 tad-Direttiva 89/556/KEE eskluda l-embrijuni li huma akwistati b'ċerta teknika mill-iskop ta' l-imsemmija Direttiva; billi embrijuni li għandhom ikunu suġġetti għat-teknika li tinvolvi l-penetrazzjoni taż-żona pelluċida u dawk derivati b'fertilizzazzjoni in vitro jistgħu jiġu introdotti fil-kummerċ jew jiġu importati, kemm-il darba jilħqu l-ħtiġiet tad-Direttiva 89/556/KEE, b'ċerti salvagwardji addizzjonali;
Billi l-miżuri li hemm provvediment dwarhom f'din id-Deċiżjoni huma bi qbil ma' l-opinjoni tal-Kumitat Veterinarju Permanenti,
ADOTTAT DIN ID-DEĊIŻJONI:
L-Artikolu 1
L-Annessi tad-Direttiva 89/556/KEE huwa b'dan emendat kif muri fl-Anness ma' dan.
L-Artikolu 2
Din id-Deċiżjoni għandha tapplika mill-1 ta' Marzu 1994.
M'għandhiex tapplika għal embrijuni miġbura, ipproċessati u maħżuna qabel fl-1 ta' Marzu 1994.
L-Artikolu 3
Din id-Deċiżjoni hija indirizzata lill-Istati Membri.
tat-23 ta' Frar 1994 li tistabbilixxi kumitatkonsultattiv għall-koordinazzjoni tal-prevenzjoni ta' frodi (94/140/KE)
Il-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Billi l-amministrazzjoni soda tal-finanzi tal-Komunità titlob li l-frodi kontra l-estimi tal-Komunità tkun effettivament opposta;
Billi primarjament jaqa' fuq l-Istati Membri li jieħdu miżuri speċifiċi biex jikkumbattu l-frodi; billi dan jitlob kooperazzjoni mill-qrib bejn l-Istati Membri u l-Kummissjoni;
Billi l-Artikolu 209a tat-Trattat jirrikjedi li l-Istati Membri jieħdu l-istess miżuri biex jikkumbattu l-frodi li jaffettwaw l-interessi finanżjarji tal-Komunità bħal ma jieħdu biex jikkumbattu l-frodi li jaffettwaw l-interessi finanzjarji tagħhom stess; billi għal dan il-għan huma għandhom, bl-għajnuna tal-Kummissjoni, jikkoordinaw l-azzjoni li jieħdu biex jipproteġu l-interessi finanzjarji tal-Komunità u biex jikkumbattu l-frodi;
Billi l-Kummissjoni għandha wkoll responsabbilità konsiderevoli li ġejja mil-kompitu ġenerali tagħha li tiżgura li l-estimi tal-Komunità jiġu mħaddma sewwa u li d-dispożizzjonijiet tat-Trattat jiġu applikati;
Billi huwa għalhekk mixtieq li l-Kummissjoni tingħata pariri minn kumitat magħmul minn rappreżentanti ta' l-Istati Membri li jkun jista' jiġi kkonsultat fuq kull kwistjoni marbuta mal-prevenzjoni, mal-kooperazzjoni bejn l-Istati Membri u l-Kummissjoni u mal-prosekuzzjoni ta' frodi u fuq kull ħaġa oħra marbuta mal-protezzjoni legali ta' l-interessi finanzjarji tal-Komunità;
Billi l-kumitati eżistenti jispeċjalizzaw f'zoni speċifiċi biss; billi dawn il-kumitati m'għandomx jiġu sostitwiti; billi huwa madankollu utli li wieħed ikollu stampa globali ta' l-oqsma kollha ta' frodi kontra l-estimi tal-Komunità; billi jeħtieġ għalhekk jitwaqqaf kumitat orizzontali;
Billi, peress li l-kumitat għandu jkun wieħed orizzontali u l-Istati Membri jeħtieġ li jkunu rappreżentati fil-livell xieraq li jirrifletti l-istrutturi amministrattivi tagħhom stess, għandhom isiru dispożizzjonijiet sabiex il-Kumitat jikkonsisti minn żewġ rappreżentanti minn kull Stat Membru,
IDDEĊIDIET KIF ĠEJ:
Artikolu 2
1. Il-kumitat għandu jikkonsisti f'żewġ rappreżentanti għal kull Stat Membru. Dawn jistgħu jkunu megħjuna minn żewġ membri tal-persunal tas-servizzi interessati.
2. Il-president tal-kumitat għandu jkun rappreżentant tal-Kummissjoni.
3. Gruppi ta' ħidma jistgħu jitwaqqfu biex jiffaċilitaw ix-xogħol tal-kumitat.
2. Il-Kummissjoni tista', meta titlob l-opinjoni tal-kumitat, tispeċifika żmien sa meta l-opinjoni għandha tingħata.
3. Il-fehmiet espressi mir-rappreżentanti ta' l-Istati Membri għandhom jitniżżlu fil-minuti.
dwar azzjoni konġunta adottata mill-Kunsill fuq il-bażi ta’ l-Artikolu J (3) tat-Trattat dwar l-Unjoni Ewropea, b’appoġġ għall-proċess tal-paċi fil-Lvant Nofsani (94/276/PESK)
IL-KUNSILL TA’ L-UNJONI EWROPEA
Wara li kkunsidra t-Trattat dwar l-Unjoni Ewropea u b’mod partikolari l-Artikoli J (3) u J (11) tiegħu,
Wara li kkunsidra l-linji gwida ġenerali maħruġa mill-Kunsill Ewropew tad-29 ta’ Ottubru 1993,
Wara li kkunsidra l-qafas għall-azzjoni konġunta miftiehma mill-Kunsill Ewropew fil-10 u l-11 ta’ Diċembru 1993,
Wara li kkunsidra l-Artikolu Ċ tat-Trattat dwar l-Unjoni Ewropea,
IDDEĊIEDA DAN LI ĠEJ:
Artikolu 1
(a) Sabiex taħdem għall-konklużjoni ta’ paċi komprensiva fil-Lvant Nofsani msejsa fuq ir-riżoluzzjonijiet rilevanti tal-Kunsill tas-Sigurtà tan-Nazzjonijiet Uniti, l-Unjoni Ewropea se:
- tipparteċipa fl-arranġamenti internazzjonali miftiehma mill-partijiet sabiex jiġġarantixxu l-paċi fil-kuntest tal-progress mibdi f’Madrid,
- tuża l-influwenza tagħha sabiex tinkoraġġixxi lill-partijiet kollha jappoġġjaw il-proċess tal-paċi mingħajr kondizzjonijiet fuq il-bażi ta’ l-istedin tal-Konferenza ta’ Madrid u li jaħdmu sabiex jissaħħu d-demokrazija u r-rispett għad-drittijiet tal-bniedem,
- tagħmel il-kontribuzzjoni tagħha sabiex tiġi ddefinita l-għamla tar-relazzjonijiet bejn il-partijiet reġjonali fil-kuntest tal-Grupp ta’ Ħidma dwar il-Kontroll ta’ l-Armi u s-Sigurtà Reġjonali.
(b) L-Unjoni Ewropea ser:
- tiżviluppa r-rwol tagħha fil-Kumitat ad hoc tal-Kuntatt responsabbli mill-kordinazzjoni ta’ l-għajnuna internazzjonali lit-Territorji Okkupati,
- iżżomm ir-rwol tagħha ta’ mexxejja fil-grupp tax-xogħol dwar l-iżvilupp ekonomiku reġjonali (REDWG) u tiżviluppa l-parteċipazzjoni tagħha fi gruppi oħra multilaterali,
- tikkunsidra manjieri addizzjonali li bihom tista’ tikkontribwixxi għall-iżvilupp tar-reġjun.
(ċ) L-Unjoni Ewropea ser:
- tidħol għal miżuri li jkabbru l-fiduċja li hija ssottomettiet lill-partijiet,
- tidħol għal démarches ma’ l-Istati Għarab bil-għan li tiżgura t-tmiem tal-bojkott fuq l-Iżrael,
- issegwi mill-qrib il-kolonji futuri Iżraeliti fit-Territorji Okkupati kollha u tidħol għal démarches ma’ l-Iżrael dwar din il-kwistjoni.
Artikolu 2
Skond il-proċeduri Komunitarji rilevanti, il-Kunsill se jeżamina l-proposti li l-Kummissjoni se tagħmel:
- rigward l-implimentazzjoni rapida tal-programmi ta’ għajnuna għall-iżvilupp tat-Territorji Okkupati u l-estimi finanzjarji operattivi Palestinjani, f’konsultazzjoni mill-qrib mal-Palestinjani u daqstant ieħor f’kordinazzjoni mill-qrib mad-donaturi l-oħra,
- li tipprovdi l-għajnuna fil-qafas tal-linji gwida eżistenti lill-partijiet l-oħra fin-negozjati bilaterali kif dawn jagħmlu progress sostanzjali lejn il-paċi.
Artikolu 3
Sabiex tikkontribwixxi b’mod attiv u urġenti għall-ħolqien ta’ Forza tal-Pulizija Palestinjana:
(a) L-Unjoni Ewropea se tipprovdi assistenza.
(b) Il-Presidenza f’koperazzjoni mill-qrib mal-Kummissjoni se tiffaċilita l-kordinazzjoni permezz ta’ skambju tat-tagħrif bejn l-Istati Membri dwar l-assistenza bilaterali tagħhom.
(ċ) Se jintużaw fondi għal ammont massimu ta’ ECU 10 miljuni disponibbli mill-estimi finnzjarji tal-Komunità bħala materja ta’ urġenza għall-provvediment ta’ l-assistenza u għall-ħolqien ta’ Forza tal-Puliziji Palestinjana.
Artikolu 4
Fuq it-talba tal-partijiet, l-Unjoni Ewropea se tipparteċipa fil-protezzjoni tal-poplu Palestinjan permezz ta’ preżenza temporanja internazzjonali fit-Territorji Okkupati, kif ordnata fir-riżoluzzjoni tal-Kunsill tas-Sigurtà 904 (1994).
L-aranġamenti operazzjonali u l-finanzjament li joħorġu minn dan l-Artikolu jkunu bla ħsara għal deċiżjoni separata u speċifika tal-Kunsill.
Artikolu 5
Fuq it-talba tal-partijiet, l-Unjoni Ewropea se timplimenta programm ikkordinat ta’ assistenza sabiex tħejji għall-elezzjonijiet fit-Territorji Okkupati maħsuba minn qabel bid-Dikjarazzjoni tal-Prinċipji tat-13 ta’ Settembru 1993 u tosservahom. L-arranġamenti operazzjonali preċiżi u l-finanzjament ikunu bla ħsara għal deċiżjoni separata tal-Kunsill ġaladarba jkun intlaħaq ftehim bejn l-Iżrael u l-PLO dwar l-arranġamenti għall-elezzjonijiet. Il-Parlament Ewropew se jiġi mistiedem sabiex jipparteċipa f’dawn l-arranġamenti.
Artikolu 6
L-Unjoni Ewropea tikkonferma r-rieda tajba tagħha li tieħu iktar deċiżjonijiet operazzjonali fil-kamp ta’ din l-azzjoni konġunta, skond l-iżviluppi fil-proċess tal-paċi.
Artikolu 7
Din id-Deċiżjoni għandha tidħol fis-seħħ fid-data tal-lum.
Artikolu 8
Din id-Deċiżjoni għandha tiġi ppubblikata fil-Ġurnal Uffiċjali.
ta' l-25 ta' Mejju 1994 li tistabbilixxi regoli dettaljati għall-applikazzjoni tad-Direttiva tal-Kunsill 90/425/KEE dwar it-teħid ta' kampjuni għal skop ta' spezzjonijiet veterinarji fil-post ta' destinazzjoni (94/338/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 90/425/KEE tas-26 ta' Ġunju 1990 li tikkonċerna kontrolli veterinarji u żotekniċi applikabbli f'kummerċ ta' ġewwa l-Komunità f'ċertu annimali ħajjin u prodotti bil-ħsieb ta' tlestija tas-suq intern [1], kif l-aħħar emendata bid-Direttiva 92/118/KEE [2], u b'mod partikolari l-Artikolu 5(3) tagħha,
Billi l-awtorità kompetenti ta' l-Istat Membru tista', fil-postijiet ta' destinazzjoni ta' l-annimali u prodotti, tistabbilixxi permezz ta' kontrolli veterinarji mhux diskriminatorji fuq il-post li l-ħtiġijiet ta' l-Artikolu 3 ta' Direttiva 90/425/KEE ġew imħarsa; billi fl-istess ħin tista' tieħu kampjuni skond, l-Artikolu 5(1)(a);
Billi sabiex tassigura li kontrolli fid-destinazzjoni qed isiru b'mod effiċjenti u tipprevjeni kwalunkwe diffikultajiet sussegwenti f'kummerċ ta' ġewwa l-komunità filwaqt li tissalvagwardja l-interessi tal-partijiet konċernati, ċertu regoli dettaljati għal teħid ta' kampjuni għandhom jiġu stabbiliti;
Billi l-miżuri provduti għalihom f'dan ir-Regolament huma skond l-opinjoni tal-Kumitat Permanenti Veterinarju,
ADOTTAT DIN ID-DEĊIŻJONI:
Artikolu 1
Artikolu 4
Din id-deċiżjoni hija indirizzata lill-Istati Membri.
ta’ l-24 ta’ Ottubru 1994 dwar l-estensjoni tal-protezzjoni legali ta’ topografi ta’ prodott semikondutturi lil persuni mill-Kanada (94/700/KE)
IL-KUNSILL TA’ L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea,
Wara li kkunsidra d-Direttiva tal-Kunsill 87/54/KEE tas-16 ta’ Diċembru 1986 dwar il-protezzjoni legali ta’ topografi ta’ prodotti semikondutturi [1], u b’mod partikolari l-artikolu 3(7) tagħha,
Wara li kkunsidra l-proposta tal-Kummissjoni,
Billi l-jedd għall-protezzjoni legali ta’ topografi ta’ prodotti semikondutturi fil-Komunità japplika għal persuni li jikkwalifikaw għall-protezzjoni bis-saħħa ta’ l-Artikolu 3(1) sa (5) tad-Direttiva 87/54/KEE;
Billi dan il-jedd jista’ jkun estiż permezz ta’ deċiżjoni tal-Kunsill lil persuni li ma jibbenefikawx mill-protezzjoni bis-saħħa ta’ l-imsemmija disposizzjonijiet;
Blli l-estensjoni tal-protezzjoni in kwistjoni għandha, safejn ikun possibbli, tkun deċiża mill-Komunità kollha;
Billi protezzjoni kienet ingħatat preċedentement bil-kondizzjonijiet ta’ reċiproċità lil persuni minn ċerti pajjiżi u territorji barra mill-Komunità, f’ċerti każijiet fuq bażi permanenti fid-Deċiżjoni 90/510/KEE [2], u f’oħrajn fuq bażi temporanja fid-Deċiżjoni 93/16/KEE [3];
Billi l-Kanada għandha regolamenti li jagħtu protezzjoni xierqa lil disinjaturi ta’ topografi u ddikjarat li qed tippjana li testendi l-applikazzjonijiet tagħhom, mill-1 ta’ Novembru 1994, lil ċittadini tal-Komunità u lil persuni naturali u legali li għandhom hemm stabbiliment reali u effettiv għall-fini li jiddisinjaw topografi jew li jiffabrikaw ċirkwiti integrati
Billi l-Ftehim dwar aspetti relatati mal-kummerċ ta’ jeddijiet ta’ proprjetà intellettwali, li jifforma parti mir-riżultat tal-Laqgħa ta’ l-Urugwaj ta’ negozjati kummerċjali multilaterali li jinsabu fil-Att Finali ta’ Marrakesh tal-15 ta’ April 1994, jeħtieġ Membri li jagħtu protezzjoni lil topografi ta’ ċirkwiti integrati b’konformità mad-disposizzjonijiet tiegħu u ma’ dawk tat-Trattat dwar Proprjetà Intellettwali ta’ Ċirkwiti Integrati li għalih dan jirreferi;
Billi l-Ftehim, flimkien ma’ dak li tistabbilixxi l-Organizzazzjoni Dinjija tal-Kummerċ, ser jidħol fis-seħħ fl-1 ta’ Jannar 1995 jew kemm jista’ jkun malajr wara dik id-data; billi l-pajjiżi żviluppati li huma Membri tal-Ftehim li jistabbilixxu l-Organizzazzjoni Dinjija tal-Kummerċ ser ikollhom sena wara d-dħul fis-seħħ ta’ dak il-Ftehim li fiha jimplimentaw il-Ftehim dwar aspetti relatati mal-kummerċ ta’ jeddijiet ta’ proprjetà intellettwali;
Billi, in vista ta’ l-impriżi mogħtija mill-awtoritajiet Kanadiżi, il-jedd għall-protezzjoni bis-saħħa tad-Direttiva 87/54/KEE għandu jkun estiż, mill-1 ta’ Novembru 1994 sa l-implimentazzjoni tal-Ftehim dwar aspetti relatati mal-kummeċ ta’ jeddijiet ta’ proprjetà intellettwali, lil persuni naturali, kumpanniji u persuni legali oħra mill-Kanada,
ADOTTA DIN ID-DEĊIŻJONI
Artikolu 1
L-Istati Membri għandhom jestendu l-protezzjoni legali mogħtija bis-saħħa tad-Direttiva 87/54/KEE kif ġej
(a) persuni naturali li huma ta’ nazzjonalità tal-Kanada jew li jkollhom ir-residenza fejn joqogħdu fit-territorju tal-Kanada għandhom ikunu trattati daqs li kieku kienu persuni ta’ nazzjonalità ta’ Stat Membru;
(b) kumpanniji u persuni legali oħra tal-Kanada li jkollhom stabbiliment reali u effettiv industrijali jew kummerċjali f’dak il-pajjiż għandhom ikunu ttrattati daqs li kieku kellhom stabbiliment reali u effettiv industrijali jew kummerċjali fit-territorju ta’ Stat Membru.
Artikolu 2
Din id-Deċiżjoni għandha tapplika mill-1 ta’ Novembru 1994.
Artikolu 3
Din id-Deċiżjoni hija indirizzata lill-Istati Membri.
tat-30 ta’ Novembru 1994 li tistabbilixxi l-kondizzjonijiet speċjali għall-importazzjoni ta’ molluski marini ħajjin, ekinodermi, tunikati u gastropodi marini li jorriġinaw mit-Turkija (Test b’relevanza għaż-ŻEE) (94/777/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 91/492/KEE tal-15 ta’ Lulju 1991 li tistabbilixi li l-kondizzjonijiet tas-saħħa għall-produzzjoni u t-tqegħid fuq is-suq ta’ molluski marini ħajjin, [1], u partikolarment l-Artikolu 9 tagħha,
Billi grupp ta’ esperti tal-Kummissjoni wettqu żjara ta’ spezzjoni fit-Turkija biex jivverifikaw il-kondizzjonijiet li fihom il-molluski marini ħajjin, l-ekinodermi, t-tunikati u l- gastropodi marini jiġu prodotti u mqiegħda fis-suq;
Billi l-leġislazzjoni Torka tagħmel il-Ministeru ta’ l-Agrikoltura u l-Affarijiet Rurali responsabbli għall-ispezzjoni tas-saħħa tal-molluski marini ħajjin, l-ekinodermi, t-tunikati u l-gastropodi marini u l-monitoraġġ tal-kondizzjonijiet fl-iġene u s-sanità tal-produzzjoni; billi l-istess leġislazzjoni tagħti s-setgħa lill-Ministeru ta’ l-Agrikoltura u l-Affarijiet Rurali biex jawtorizza jew jipprojbixxi l-ħsad tal-molluski marini ħajjin, l-ekinodermi, t-tunikati u l-gastropodi marini minn ċerti żoni;
Billi l-Ministeru ta’ l-Agrikoltura u l-Affarijiet Rurali u l-laboratorji tiegħu huma kapaċi li jivverifikaw b’mod effettiv l-applikazzjoni tal-liġijiet eżistenti fit-Turkija;
Billi l-awotoritajiet kompetenti Torok intrabtu li jikkomunikaw regolarment u malajr lill- Kummissjoni dettalji dwar il-preżenza ta’ plankton li jkun fih it-tossini fiż-żoni tal-ħsad;
Billi l-aworitajiet kompetenti Torok ipprovdew assigurazzjonijiet uffiċjali dwar il-konformità mat-talbiet speċifikati fil-Kapitolu V ta’ l-Anness tad-Direttiva 91/492/KEE u mal-ħtiġiet ekwivalenti ma’ dawk preskritti f’dik id-Direttiva għall-klassifikazzjoni tal-produzzjoni u taż-żoni marbuta magħhom, l-approvazzjoni ta’ ċentri tad-dispaċċ u tal-kontroll tas-saħħa pubblika u l-monitoraġġ tal-produzzjoni; billi partikolarment kull bidla possibli fiż-żoni tal-ħsad għandha tkun ikkomunikata lill-Komunità;
Billi t-Turkija hija eliġġibli biex tkun inkluża fil-lista ta’ pajjiżi terżi li jwettqu l-kondizzjonijiet ta’ l-ekwivalenza referuti fl-Artikolu 9(3)(a) tad-Direttiva 91/492/KEE;
Billi, skond l-Artikolu 9(3)(c) tad-Direttiva 91/492/KEE, lista tal-istabbilimenti minfjen l-importazzjoni ta’ molluski marini ħajjin, ekinodermi, tunikati u gastropodi marini hija awtorizzata għandha tkun stabilitta; billi dawn l-istabbilimenti jistgħu jidhru fuq il-lista biss jekk ikunu approvati uffiċjalment mill-awotritajiet kompetenti Torok; billi huwa fid-dmir ta’ l-awtoritajiet kompetenti Torok li jassiguraw li d-dispożizzjonijiet stabbiliti għal dan l-għan fl- l-Artikolu 9(3)(c) tad-Direttiva 91/492/KEE jkunu mħarsa;
Billi l-kondizzjonijiet speċjali tal-importazzjoni japplikaw mingħajr preġudizzju għal deċiżjonijiet meħuda permezz tad-Direttiva tal-Kunsill 91/67/KEE tat-28 ta’ Jannar 1991 dwar il-kondizzjonijiet tas-saħħa ta’ l-annimali li jirregolaw it-tqegħid fis-suq ta’ l-annimali u l-prodotti ta’ l-akwakultura [2];
Billi l-miżuri li hemm provvediment dwarhom f’din id-Deċiżjoni huma bi qbil ma’ l-opinjoni tal-Kumitat Permanenti Veterinarju,
ADOTTAT DIN ID-DEĊIŻJONI:
3. għandhom ikunu magħluqa f’pakketti siġillati minn ċentru tad-dispaċċ approvat inkluz fil-lista fl-Anness C t’hawnhekk;
4. kull pakkett għandu jkollu marka tas-saħħa li ma’ titħassarx, li jkun fiha, għall-anqas, l-informazzjoni li ġejja:
- pajjiż tad-dispaċċ: IT-TURKIJA,
- l-ispeċi (in-nameni komuni u xjentifiċi),
- l-identifikazzjoni taż-żona tal-produzzjoni u ċ-ċentru tad-dispaċċ bin-numru approvat tagħhom,
- id-data tal-ippakkjar, li tinkludi għall-anqas il-ġurnata u x-xahar.
L-Artikolu 3
1. Iċ-ċertifikati li huma referuti fl-Artikolu 2(1) għandhom jinkitbu mill-inqas f’lingwa uffiċjali waħda ta’ l-Istat Membru ta’ fejn titwettaq l-ispezzjoni.
2. Iċ-ċertifikati għandu jkollhom l-isem, il-pożizzjoni u l-firma tal-veterinarju tal-Ministeru ta’ l-Agrikoltura u l-Affarijiet Rurali u s-siġill uffiċjali tiegħu, f’kulur differenti minn kull kitba oħra.
L-Artikolu 4
Din id-Deċiżjoni hija ndirizzata lill-Istati Membri.
li tippreskrivi kondizzjonijiet speċjali għall-approvazzjoni ta' ċentri għat-tgeżwir mill-ġdid msemmija fid-Direttiva tal-Kunsill 77/99/KEE u regoli għall-marketing tal-prodotti li ġejjin minnhom (94/837/KE)
IL-KUMMISSJONI TAL-KOMUNITAJIET EWROPEJ
Wara li kkunsidrat it-Trattat li jistabbilixxi l-Komunità Ewropea,
Billi l-kondizzjonijiet tal-iġene li taħthom dawn l-operazzjonijiet għandhom isiru għandhom ikunu mfissra;
Billi għandhom ikunu preskritti wkoll regoli għall-immarkar tas-saħħa ta' prodotti minn dawn iċ-ċentri tat-tgeżwir mill-ġdid;
Billi l-miżuri li għalihom tipprovdi din id-Deċżjoni huma skond l-opinjoni tal-Kumitat Permanenti Veterinarju,
ADOTTAT DIN ID-DEĊIŻJONI:
Artikolu 1
1. Ċentri tat-tgeżwir mill-ġdid li jassemblaw mill-ġdid biss prodotti mingħajr ma jneħħu l-ippakkjar għandhom iħarsu l-kondizzjonijiet rilevanti murija f'Anness B, Kapitolu VII, punt 1 tad-Direttiva 77/99/KEE.
2. Ċentri tat-tgeżwir mill-ġdid li jagħmlu ħidmiet ta' tneħħija tat-tgeżwir u l-ippakkjar mill-ġdid għandhom iħarsu l-kondizzjonijiet rilevanti murija f'Anness A, Kapitoli I u II tad-Direttiva 77/99/KEE u l-kondizzjonijiet pertinenti murija f'Anness B, Kapitolu I, punti 1 (a), (b), (d), (e) u (f) u 2 (a), (ċ), (i) u (j) tal-imsemmija Direttiva.
Artikolu 2
1. Prodotti miċ-ċentri tat-tgeżwir mill-ġdid msemmija f'Artikolu 1(1) għandhom iżommu l-marka tas-saħħa tal-istabbiliment tal-produzzjoni ta' oriġini.
Prodotti miċ-ċentri tat-tgeżwir mill-ġdid msemmija f'Artikolu 1(2) għandhom ikollhom il-marka tas-saħħa skond id-dispożizzjonijiet murija f'Anness B, Kapitolu VI tad-Direttiva 77/99/KEE. Il-marka tas-saħħa għandha tinħareġ liċ-ċentri ta' t-tgeżwir mill-ġdid mill-awtorità kompetenti.
Fejn prodotti minn sorsi differenti huma assemblati mill-ġdid, il-marka tas-saħħa taċ-ċentru tat-tgeżwir mill-ġdid għandha tkun applikata lill-aħħar ippakkjar magħmul fiċ-ċentri tat-tgeżwir mill-ġdid.
2. Ċentri tat-tgeżwir mill-ġdid għandhom jistabbilixxu sistema speċjali ta' reġistrazzjoni biex jippermettu l-awtorità kompetenti li tirrintraċċa prodott irrappjat mill-ġdid sal-istabbiliment ta' oriġini tiegħu.
Artikolu 3
Din id-Deċiżjoni hija indirizzata lill-Istati Membri.
tat-28 ta’ Diċembru 1994 li tapprova l-programm operattiv għall-kontroll tas-salmonella f’ċerti annimali ħajjin u l-prodotti ta’ l-annimali ippreżentat mill-Finlandja (94/968/KE)
Il-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 64/432/KEE tas- 26 ta’ Ġunju 1964 dwar il-problemi tas-saħħa ta’ l-annimali li jaffetwaw il-kummerċ intra-Komunitarju tal-bovivni U l-majjali [1], kif emendata mill-Parti 1, il-Kapitolu 2 (A) (1) (h) of l-Anness I (V) (E) ta’ l-Att li jikonċerna l-kondizzjonijiet ta’ l-a ta’ l-adezzjoni tar-Renju tan-Norveġja, tar-Repubblika Awstrija, tal-Finlandja tar-Repubblika ta’ l-Awstrija u tar-Renju tal-Isvezja u l-aġġustamenti għat-Trattati li fuqu hija stabbilita l-Unjoni Ewropea, u partikolarment l-Artikolu 10a (2) tiegħu,
Wara li kkunsidrat id-Direttiva tal-Kunsill 90/539/KEE tal-15 ta’ Ottubru 1990 dwar il-kondizzjonijiet tas-saħħa ta’ l-annimali li tirregola l-kummerċ intra-Komunitarju fil-, u l-importazzjoni minn pajjiżi terzi ta’ bajd tat-tjur u tat-tfaqqis [2], kif emendat bil-Parti 1, il-Kapitolu 2 (A) (4) (b) u (c) ta’ l-Anness I (V) (E) tal-l-Att li jikkonċerna l-kondizzjonijiet ta’ l-adezzjoni tar-Renju tan-tan-Norveġja, tar-Repubblika tal-Awstria, tar-Repubblika tal-Finlandja u tar-Renju tal-Isvezja u l-aġġustamenti għat-Trattati li fuqu hija stabbilita l-Unjoni Ewropea, u partikolarment l-Artikoli 9a, 9b u 10b tagħha,
Wara li kkunsidrat id-Direttiva tal-Kunsill 64/433/KEE tal-26 ta’ Ġunju 1964 dwar il-problemi ta’ saħħa li jaffettwa il-kummerċ intra-Komunitarju tal-laħam frisk [3], kif emendata bil-Parti 1, tal-Kapitlu 3 (1) (d) ta’ l-Anness I (V) (E) tal-Att li jikkonċerna l-kondizzjonijiet ta’ l-Adezzjoni tar-Renju tan-Norveġja, ir-Repubblika tal-Awstrija, ir-Repubblika tal-Finlandja u tar-Renju tal-Isvezja u l-aġġustamenti għat-Trattati li fuqu hija stabbilita l-Unjoni Ewropea, u partikolarment l-L-Artikolu 5(4) tagħha,
Wara li kkunsidrat id-Direttiva tal-Kunsill 71/118/KEE tal- 15 ta’ Frar 1971 dwar problemi ta’ saħħa li jaffettwaw il-kummerċ tal-laħam frisk tat-tjur [4], kif emendata bil-Parti 1, tal-Kapitlu 3 (3) (b) ta’ l-Anness I (V) (E) għall-Att li jikonċerna l-kondizzjonijiet ta’ l-adezzjoni tar-Renju tan-Norveġja, tar-Repubblika tal-Awstria, tar-Repubblika tal-Finlandja u tar-Renju tal-Isvezja w l-aġġustamenti għat-Trattati li fuqhom hija stabbilita l-Unjoni Ewropea, u partikolarment l- l-Artikolu 5(4) tagħha,
Wara li kkunsidrat id-Direttiva tal-Kunsill 92/118/KEE tas-17 ta’ Diċembru 1992 li tipprovdi għall-ħtiġiet tas-saħħa ta’ l-annimal u tas-saħħa pubblika li tirregola l-kummerċ fi u l-importazzjoni fil-Komunità ta’ prodotti mhux soġetti għall-imsemmija ħtiġiet li jinstabu fit-regoli speċifiċi Komunitarji referuti fl-Anness A (I) tad-Direttiva 89/662/KEE u, għal dak li jirrigwarda l-patoġeni, tad-Direttiva 90/425/KEE [5], kif emendata bil-Parti 1, il-Kapitolu 4 (4) (c) ta’ l-Anness I (V) (E) għall-Att li jikkonċerna l-kondizzjonijiet tad-dħul tar-Renju tan-Norveġja, tar-Repubblika tal-Awstria, tar-Repubblika tal-Finlandja u tar-Renju tal-Isvezja u l-aġġustamenti għat-Trattati li fuqhom l-Unjoni Ewropea hija stabbilita, u partikolarment l-ewwel inċiż tal-Kapitolu 2 ta’ l-Anness II tagħha,
Billi, skond l-Artikolu 10a (2) tad-Direttiva 64/432/KEE, l-Artikoli 9a, 9b u 10b tad-Direttiva 90/539/KEE, l-Artikolu 5 tad-Direttiva 64/433/KEE, l-Artikolu 5 tad-Direttiva 71/118/KEE u l-ewwel inċiż tal-Kapitolu 2 ta’ l-Anness II għad-Direttiva 92/118/KEE, fl-10 ta’ Ottubru w it-13 ta’ Diċembru 1994 il-Finlandja ppreżentat lill-Kummissjoni programm operattiv għall-kontroll tas-salmonella;
Billi dan il-programm operattiv jinkludi l-miżuri kollha li l-Finlandja ntrabtet li timplementa mid-data tad-dħul fis-seħħ tat-Trattat ta’ l-Adezzjoni bil-għan li tikkontrolla s-salmonella fl-annimali bovini w l-majjali għat-tkabbir, il-produzzjoni w l-qatla, tjur għat-tkabbir, flieles ta’ età ta’ ġurnata intiżi għall-introduzzjoni ġo qatgħa ta’ tjur għat-tkabbir jew qatgħa tat-tjur produttiv, tiġieġ li jbid (tjur produttivi imkabbar sabiex jiproduċu bajd għall-konsum), tjur għall-qatla, ċanga u majjal, laħam tat-tjur, laħam tal-ħaruf u bajd għall-konsum dirett uman;
Billi, f’dan l-iskop, għandu jsir provvediment għall-Deċiżjoni singola tal-Kumissjoni li tapprova l- program operattiv;
Billi, b’dana kollu, il-garanziji li jikkonċernaw is-salmonella applikabbli għall-Finlandja li diġa’ ġew stabbiliti jew għandhom ikunu jiġu stabbiliti fil-futur huma speċifikati għal kull kategorija ta’ l-annimali ħajjin jew tal-prodotti tal-annimali; billi l-applikazzjoni tal-imsemmija garanziji hija soġġett għall-approvazzjoni tal-miżuri li jiġu mplimentati mill-Finlandja f’ kull settur,
ADOTTAT DIN ID-DEĊIŻJONI:
Artikolu 1
Il-miżuri li jikonċernaw annimali bovini u l-majjali għat-tkabbir, għall-produzzjoni u għall-qatla li jinsabu fil-program Finlandiż huma approvati.
Artikolu 2
Il-miżuri li jikkonċernaw it-tjur għat-tkabbir u l-flieles ta’ l-età ta’ ġurnata ntiżi sabiex jiġu ntrodotti f’qatgħa ta’ tjur għat-tkabbir jew qatgħa ta’ tjur produttiv kif jinsabu fil-program Finlandiż huma approvati.
Artikolu 3
Il-miżuri li jikkonċernaw it-tiġieġ li jbidu (tjur produttiv imkabbra sabiex jipproduċu bajd għall-konsum) li jinsabu fil-program Finlandiż huma approvati.-
Artikolu 4
Il-miżuri li jikkonċernaw it-tjur għall-qatla li jinsabu fil-program Finlandiż huma approvati.
Artikolu 5
Il-miżuri li jikkonċernaw iċ-ċanga w l-majjal li jinsabu fil-program Finlandiż huma approvati.
Artikolu 6
Il-miżuri li jikkonċernaw il-laħam tat-tjur li jinsabu fil-programm Finlandiż huma pprovati.
Artikolu 7
Il-miżuri li jikkonċernaw il-bajd għal konsum dirett uman li jinsabu fil-programm Finlandiż huma pprovati.
Artikolu 8
Il-Finlandja għandha daħħal fis-seħħ il-liġijiet, ir-regolamenti w U d-dispożizzjonijiet aministrattivi sabiex timplimenta l-miżuri referuti fl-Artikoli 1, 2, 3, 4, 5, 6 u 7 fid-data tad-dħul fis-seħħ tat-Trattat ta’ l-Adezzjoni.
Artikolu 9
Din id-Deċiżjoni għandha tidħol fis-seħħ fil- u mid-data tad-dħul fis-seħħ tat-Trattat ta’ l-Adezzjoni tan-Norveġja, ta’ l-Awstria, tal-Finlandja u tal-Isvezja.
Artikolu 10
Din id-Deċiżjoni hija ndirizzata lill-Istati Membri.
tal-24 ta' Jannar 1994 li jemenda r-Regolamnet (KEE) Nru 386/90 dwar is-sorveljanza magħmula fil-ħin ta' l-esportazzjoni ta' prodotti agrikoli li jirċievu rifużjonijiet jew ammonti oħra
IL-KUNSILL TA' L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u partikolarment l-Artikolu 43 tiegħu,
Wara li kkunsidraw il-proposta tal-Kummissjoni [1],
Wara li kkunsidraw l-opinjoni ta' l-Parlament Ewropew [2],
Billi, taħt ir-Regolament tal-Kunsill (KEE) Nru 386/90 tat-12 ta' Frar 1990 dwar is-sorveljanza magħmula fil-ħin ta' l-esportazzjoni ta' prodotti agrikoli li jirċievu rifużjonijiet jew ammonti oħra [3], il-Kummissjoni għandha tippreżenta rapport lill-Kunsill fuq il-progress fl-applikazzjoni tar-Regolament;
Billi huwa ċar minn dan ir-rapport u mir-rapport addizzjonali illi n-nuqqas ta' flessibilità ta' wħud mir-regoli jista' jostakola titjib fl-effikaċja tal-kontrolli; billi jkun jista' jsir użu aħjar mill-analiżi ta' riskju jekk is-servizzi tal-kontroll ikollhom marġini akbar ta' manuvra biex jorjentaw il-kontrolli;
Billi l-obbligu li tiġi mħarsa r-rata ta' 5 % għal kull prodott għal kull uffiċċju tad-dwana jagħmilha iktar diffiċli li tikkonċentra r-riżorsi umani fuq l-esportazzjoni ta' riskju għoli;
Billi, fil-waqt illi tinżamm ir-rata komplessiva ta' 5 %, huwa possibbli li tintroduċi flessibilità biex tħalli lis-servizzi tal-kontroll biex jorjentaw il-kontrolli tagħhom fuq prodotti iktar sensitivi;
Billi, biex tnaqqas ir-riskju ta' sostituzzjoni, partikolarment fil-każ ta' dikjarazzjonijiet ta' esportazzjoni ppreżentati u aċċettati fl-Istat Membru jew fil-post ta' l-esportatur, għandha tiġi provduta l-imposizzjoni ta' rata minima ta' kontrolli fisiċi permezz ta' kampjun rappreżentattiv mill-uffiċċju ta' ħruġ;
Billi, in vista tal-bżonn li tiġi żgurata l-applikazzjoni effikaċi, fil-Komunità kollha, tad-disposizzjonijiet li jirrigwardaw il-kontroll tar-rifużjonijiet fuq l-esportazzjoni u in vista tar-riskji finanzjarji għall-fondi Komunitarji, għandhom jiġu adottati regoli fuq livell Komunitarju,
ADOTTA DAN IR-REGOLAMENT:
Artikolu 1
Ir-Regolament (KEE) Nru 386/90 qiegħed jiġi emendat kif ġej:
- għal kull uffiċċju doganali,
- għal kull kalendarja, u
- għal kull settur ta' prodotti.
Madankollu, ir-rata ta' 5 % għal kull settur ta' prodotti tista' tiġi sostitwita b'rata ta' 5 % li tkopri s-setturi kollha safejn l-Istat Membru japplika sistema ta' selezzjoni bbażata fuq analiżi ta' riskju magħmula skond kriterji li għandhom jiġu stabbiliti skond il-proċedura prevista fl-Artikolu 6. F'dan il-każ, rata minima ta' 2 % għandha tkun obbligatorja għas-settur tal-prodotti."
Artikolu 2
Dan ir-Regolament jibda jseħħ fis-seba' ġurnata wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1966/94 tal-28 ta' Lulju 1994 li jirrigwarda l-klassifika ta' ċerti oġġetti fin-nomenklatura magħquda
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2658/87 tat-23 ta' Lulju 1987 dwar in-nomenklatura tat-tariffa u statistika u dwar it-Tariffa Doganali Komuni [1], kif l-aħħar emendat bir-Regolament (KE) Nru 1737/94 [2], u b'mod partikolari Artikolu 15 tiegħu,
Billi sabiex tiġi żgurata l-applikazzjoni uniformi tan-nomenklatura magħquda annessa mar-Regolament imsemmi, huwa meħtieġ li jiġu adottati miżuri li jirrigwardaw il-klassifika tal-oġġetti riferiti fl-Anness ma' dan ir-Regolament;
Billi r-Regolament (KEE) Nru 2658/87 stabbilixxa r-regoli ġenerali sabiex tiġi interpretata n-nomenklatura magħquda u dawn ir-regoli japplikaw ukoll għal kull nomenklatura oħra li hija fl-intier tagħha jew f'parti minnha msejsa fuqha jew li żżid kull subdiviżjoni addizzjonali magħha u li hija stabbilità b'dispożizzjonijiet speċifiċi Komunitarji, bil-ħsieb li jiġu applikati l-miżuri tat-tariffi jew miżuri oħra li għandhom x'jaqsmu mal-kummerċ fl-oġġetti;
Billi, skond ir-regoli ġenerali msemmija, l-oġġetti deskritti fil-kolonna 1 tat-tabella mehmuża ma' dan ir-Regolament jridu jiġu kklassifikati skond il-kodiċijiet approprjati tan-NM indikati fil-kolonna 2, bis-saħħa tar-raġunijiet iddikjarati fil-kolonna 3;
Billi huwa approprjat li, bla ħsara għall-miżuri fis-seħħ fil-Komunità li għandhom x'jaqsmu mas-sistemi tal-kontrolli doppji u tas-sorveljanza Komunitarja prijuri u retrospettiva tal-prodotti tessili ma' l-importazzjoni ġewwa l-Komunità, it-tagħrif li jorbot tat-tariffi fil-materja tal-klassifika tal-oġġetti fin-nomenklatura magħquda maħruġa mill-awtoritajiet tad-dwana tal-Istati Membri li ma jikkonformawx ma' dan ir-Regolament jistgħu jissoktaw jiġu invokati skond id-dispożizzjonijiet ta' Artikolu 12(6) tar-Regolament tal-Kunsill (KEE) Nru 2913/92 tat-12 ta' Ottubru 1992, li jistabbilixxi l-Kodiċi Doganali tal-Komunità [3], għal perjodu taż-żmien ta' 60 jum mill-pussessur;
Billi t-Taqsima tan-nomenklatura tat-tariffi u statistika tal-Kumitat tal-Kodiċi Doganali ma tax opinjoni fil-limitu taż-żmien stabbilit mill-President tiegħu, rigward il-prodotti bin-Nri 3, 5, 6 u 7 fit-tabella mehmuża;
Billi l-miżuri provvduti f'dan ir-Regolament huma skond l-opinjoni tat-taqsima tan-nomenklatura tat-tariffa u statistika tal-Kumitat tal-Kodiċi Doganali, rigward in-Numri tal-prodotti 1, 2, 4 fit-tabella mehmuża,
ADOTTAT DAN IR-REGOLAMENT:
Artikolu 1
L-oġġetti deskritti fil-kolonna 1 tat-tabella mehmuża huma issa kklassifikati ġewwa n-nomenklatura magħquda taħt il-kodiċijiet approprjati tan-NM indikati fil-kolonna 2 tat-tabella msemmija.
Artikolu 2
Bla ħsara għall-miżuri fis-seħħ fil-Komunità li għandhom x'jaqsmu mas-sistemi tal-kontrolli doppji u tas-sorveljanza Komunitarja prijuri u retrospettiva tal-prodotti tessili ma' l-importazzjoni ġewwa l-Komunità, it-tagħrif li jorbot tat-tariffi fil-materja tal-klassifika tal-oġġetti fin-nomenklatura magħquda maħruġa mill-awtoritajiet tad-dwana tal-Istati Membri li ma jikkonformawx ma' dan ir-Regolament jistgħu jissoktaw jiġu invokati skond id-dispożizzjonijiet ta' Artikolu 12(6) tar-Regolament tal-Kunsill (KEE) Nru 2913/92, għal perjodu taż-żmien ta' 60 jum mill-pussessur;
Artikolu 3
Dan ir-Regolament għandu jidħol fis-seħħ fil-21 jum li jiġi wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
tas-7 ta' Novembru 1994 li jemenda Annessi I, II, III u IV mar-Regolament tal-Kunsill (KEE) Nru 2377/90 sabiex jistabilixxi proċedura tal-Komunità għall-istabbiliment ta' limiti massimi ta' residwu ta' prodotti mediċinali veterinarji f'oġġetti ta'l-ikel li ġejjin mill-annimali. (Test b'relevanza ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru. 2377/90 tas-26 ta' Ġunju 1990 li jistabilixxi kull proċedura tal-Komunità għall-istabbiliment ta' limiti massimi ta' residwu fuq prodotti mediċinali veterinarji f'oġġetti tal-ikel [1], kif l-aħħar emendat mir-Regolament tal-Kummissjoni (KE) Nru. 1430/94 [2] u b'mod partikolari Artikoli 6, 7 u 8 dwar dan,
Billi, mill-adozzjoni tar-Regolament, l-Annessi ġew emendati diversi drabi; billi, minħabba n-numru tagħhom, l-kumplessità tagħhom u t-tixrid tagħhom f'varjetà ta' Ġurnali Uffiċjali tal-Komunitajiet Ewropej, it-testi huma diffiċli biex jintużaw u għalhekk jonqsu mill-kjarezza li suppost tkun karatteristika essenzjali ta' kull leġiżlazzjoni; billi, għandhom għalhekk jiġu konsolidati; billi fl-istess okkażjoni, l-isem jew deskrizzjoni kimika ta' uħud mill-komposti għandhom jiġu rranġati jew magħmula aktar preċiżi u ċertu żbalji materjali għandhom jiġu rranġati;
Billi l-miżuri provduti f'dan ir-Regolament huma konformi mal-fehma tal-Kumitat għall-adattament għall-progress tekniku ta' direttivi fuq it-tneħħija ta' barrieri tekniċi għall-kummerċ fis-settur ta' prodotti mediċinali veterinarji,
ADDOTTAT DAN IR- REGOLAMENT:
Artikolu 1
Annessi I, II, III u IV għal Regolament (KEE) Nru. 2377/90 huma minn hawn emendati kif imfassal fl-Anness hawnhekk.
Artikolu 2
Dan ir-Regolament għandu jidħol fis-seħħ fis-sittin ġurnata ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
ta' l-20 ta' Diċembru 1994 li jemenda r-Regolament (KEE) Nru 2273/93 li jistabbilixxi ċ-ċentri ta' l-intervent għaċ-ċereali wara l-Adeżjoni ta' l-Awstrija, il-Finlandja u l-Isvezja
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat l-Att ta' l-Adezzjoni tan-Norveġja, l-Awstrija, l-Finlandja u l-Isvezja [1], u partikolarment l-Artikolu 169 tiegħu,
Billi r-Regolament tal-Kumissjoni (KEE) Nru 2273/93 [2], kif emendat bir-regolament (KE) Nru 2202/94 [3], li jibqa’ validu lill hinn mill-1 ta' Jannar 1995, għandu jitwassal biex ikun konformi mad-dispożizzjonijiet ta' l-Att ta' l-Adeżjoni;
Billi, permezz ta' l-Artikolu 2(3) tat-Trattat ta' l-Adezzjoni [4], l-istituzzjonijiet ta' l-Unjoni Ewropea jistgħu jadottaw, qabel jingħaqdu ma’ l-Unjoni, il-miżuri referuri fl-Artikolu 169 ta' l-Att ta' l-Adeżjoni, li mbagħad jidħlu fis-seħħ fid-data tal-bidu tat-Trattat ta' l-Ade⋅joni,
ADOTTAT DAN IR-REGOLAMENT:
Artikolu 1
L-Anness tar-Regolament (KEE) Nru 2273/93 huwa ssupplimentat biċ-ċentri ta' l-intervent elenkati fl-Anness għal dan ir-Regolament u l-indikazzjonijiet relattati għalih.
Artikolu 2
Dan ir-Regolament għandu jidħol fis-seħħ fil-jum tad-dħul fis-seħħ tat-Trattat ta' l-Adeżjoni tan-Norveġja, l-Awstrija, l-Finlandja u l-Isvezja.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
fl-10 ta' Frar 1995. li tistabbilixxi l-kondizzjonijiet speċjali li jirregolaw l-importazzjonijiet ta' prodotti tas-sajd u ta' l-akwakoltura li joriġinaw mill-Marokk (Test b'relevanza ŻEE) (95/30/KE)
IL-KUMMISSJONI TAL-KOMUNITIAJIET EWRPOPEJ
Wara li kkunsidrat it-Trattat li jistabbilixxi l-Kommunita Ewropea,
Wara li kkunsidrat id-Direttiva tal-Kunsill 91/493/KEE tat-22 ta' Lulju 1991 li tistabbilixxi l-kondizzjonijiet tas-saħħa għall-produzzjoni u t-tqegħid fis-suq ta' prodotti tas-sajd (1), u partikolarment l-Artikolu 11(1) tagħha,
Billi grupp ta' esperti tal-Kummissjoni wettqu żjata tal-ispezzjoni fil-Marokk sabiex jagħmlu spezzjoni ħalli jivverifikaw il-kondizzjonijiet li permezz tagħhom il-prodotti tas-sajd huma prodotti, maħżuna u mibgħuta lejn il-Komunità;
Billi d-dispożizzjonijiet tal-leġislazzjoni tal-Marokk dwar l-ispezzjoni tas-saħħa u l-kontroll fuq prodotti tas-sajd jistgħu jkun meqjusa bħala ekwivalenti għal dawk stabbiliti fid-Direttiva 91/493/KEE;
Billi, fil-Marokk, Direction de l'Elevage, Ministère de l'Agrikoltura' (DEMA) hija kapaċi li tivverifika b'mod effettiv l-applikazzjoni tal-liġijiet fis-seħħ;
Billi l-proċedura sabiex jinkiseb iċ-ċertifikat tas-saħħa referuti fl-Artikolu 11(4)(a) tad-Direttiva 91/493/KEE għandu jkopri wkoll id-definizzjoni ta' mudell ta' ċertifikat, il-ħtiġiet minimi dwar il-lingwa (lingwi) li fih ikun abbozzat u l-grad tal-persuna awtorizzata li tiffirmah;
Billi, permezz ta' l-Artikolu 11(4)(b) tad-Direttiva 91/493/KEE, għandha titpoġġa marka fuq il-pakketti ta' prodotti tas-sajd li turi l-isem tal-pajjiż terz u n-numru ta' l-approvazzjoni tad-ditta ta' l-oriġini;
Billi, permezz l-Artikolu 11(4)(c) tad-Direttiva 91/493/KEE, għandha titħejja lista ta' ditti approvati; billi dik il-lista għandha ssir fuq il-bażi ta' komunikazzjoni mid-DEMA lejn il-Kummissjoni; billi huwa għalhekk f'idejn id-DEMA li tassigura konformità mad-dispożizzjonijiet stabbiliti għal dak il-għan fl-Artikolu 11(4) tad-Direttiva 91/493/KEE;
Billi d-DEMA ipprovdiet assigurazzjonijiet uffiċjali dwar il-konformità mar-regoli stabbiliti fl-Kapitolu V ta' l-Anness tad-Direttiva 91/493/KEE u dwar li jiġu sodisfatti l-ħtiġiet ekwivalenti għal dawk stabbiliti b'dik id-Direttiva għall-approvazzjoni tad-ditti;
Billi l-miżuri previsti f'din id-Deċiżjoni huma skond l-oinjoni tal-Kumitat Veterinarju Permanenti,
ADOTTAT DIN ID-DEĊIŻJONI:
1. Iċ-ċertifikati referuti fl-Artikolu 2(1) għandhom jiġu fformulati f'għallinqas lingwa uffiċjali waħda tal-Istat Membru ta' fejn isiru l-kontrolli.
2. Iċ-ċertifikati għandhom juru l-isem, il-kapaċità u l-firma tar-rappreżentant tad-DEMA, u t-timbru uffiċjali ta' dan ta' l-aħħar b'kulur differenti minn dak ta' l-awtorizazzjonijiet l-oħrajn.
Artikolu 4
Din id-Deċiżjoni għandha tkun tapplika mill-1 ta' Marzu 1995.
Artikolu 5
Dan id-Deċiżjoni hija indirizzata lill-Istati Membri.
tas-16 ta' Ġunju li jemenda r-Regolament (KEE) Nru 2921/90 dwar il-għajnuna għall-produzzjoni tal-kaseina u l-kaseinati mill- ħalib xkumat
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 804/68 tas-27 ta' Ġunju 1968 dwar l-organizzazzjoni komuni tas-suq tal-ħalib u l-prodotti mill-ħalib (1), kif l-aħħar emendat bl-Att ta' l-Adeżjoni ta' l-Awstrija, il-Finlandja u l-Isvezja u bir-Regolament (KE) Nru 3290/94 (2), u b'mod partikolari l-Artikolu 11(3) tiegħu,
ADOTTAT DAN IR-REGOLAMENT:
Artikolu 1
Ir-Regolament (KEE) Nru 2921/90 hu hawnhekk emendat kif ġej:
1. L-L-Artikolu 2(1) jiġi mibdul b'dan li ġej:
Artikolu 2
Dan ir-Regolament għandu jidħol fis-seħħ fis-seba' jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
tas-26 ta' Ġunju 1995 li jemenda l-Annessi I, II,III u IV tar-Regolament tal-Kunsill (KEE) Nru 2377/90 li għandu jistabilixxi kull proċedura tal-Komunità għat twaqqif ta' limiti massimi ta' residwu ta' prodotti mediċinali veterinarji f'oġġetti ta' l-ikel li ġejjin mill-annimali (Test b'rilevanza ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jwaqqaf il-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru 2377/90 tas-26 ta' Ġunju 1990 li jistabbilixxi għal kull proċedura tal-Komunità għat twaqqif tal-limiti massimu ta' residwu ta' prodotti mediċinali veterinarji f'oġġetti ta' l-ikel (1), kif l-aħħar emendat mir-Regolament tal-Kummissjoni (KE) Nru 1441/95 (2), u b'mod partikolari l-Artikoli 6, 7 u 8 dwar dan,
Billi, b'mod konformi mar-Regolament (KEE) Nru 2377/90, limiti massimu ta' residwu jridu jiġu stabbiliti progressivament għal kull sustanza farmakoloġikament attiva li hi wżata fil-Komunità fi prodotti mediċinali veterinarji maħsuba għat teħid mill-annimali li jipproduċu l-ikel;
Billi limiti massimu ta' residwu għandhom jiġu stabbiliti biss wara eżami fi ħdan il-Komunità għall-Prodotti Mediċinali Veterinarji ta' l-informazzjoni rilevanti kollha dwar is-sigurtà ta' residwi tas-sustanza kkunċernata għall-konsumatur f'oġġetti ta' l-ikel li ġej mill-annimali u l-impatt ta' residwi fuq l-ipproċessar industrijali ta' l-oġġetti ta' l-ikel;
Billi, fit-twaqqif tal-limiti massimu ta' residwu għal residwi ta' prodotti mediċinali veterinarji f'oġġetti tal-ikel li ġejjin mill-annimali, huwa meħtieġ li tiġi speċifikata l-ispeċi ta' l-annimali li fihom residwi jistgħu jkunu preżenti, il-livelli li jistgħu ikunu preżenti f'kull wieħed mit-tessuti tal-laħam rilevanti miksub mill-annimal ittrattat (tessut bersal) u n-natura tar-residwu li hi rilevanti għall-monitoraġġ ta' residwi (residwu markatur);
Billi, għall-kontroll ta' residwi, kif ipprovdut f'leġiżlazzjoni xierqa tal-Komunità, limiti massimu ta' residwu għandhom ġeneralment jiġu stabbiliti għat-tessuti bersalji ta' fwied jew kliewi; billi, madankollu, il-fwied u l-kliewi huma ta' spiss imneħħija mill-karkassi li jispustaw fil-kummerċ internnazzjonali, u limiti massimi ta' residwu għandhom għalhekk dejjem jiġu stabbiliti għat tessuti ta' muskolu jew ta' grass;
Billi, fil-każ ta' prodotti mediċinali veterinarji maħsuba għall-użu f'għasafar li jbidu, annimali li jagħmlu l-ħalib jew żunżan li jagħmel l-għasel, limiti massimu ta' residwu għandhom ukoll jiġu stabbiliti għall-bajd, ħalib jew għasel;
Billi carazolol, diazinon u spiramycin (applikabbli għall-ispeċi tal-ifrat u tiġieġ) għandhom jiġu mdaħħla fl-Anness I tar-Regolament (KEE) Nru. 2377/90;
Billi lecirelin, sodium dichloroisocyanurate, dinoprost tromethamine, hydrochloric acid, aċidu maliku, aċidu tartariku u l-melħ mono u di-bażiku tas-sodju, potassju u kalċju, benzylacohol, ethanol, n-butanol għandhom jiġu mdaħħla fl-Anness II tar-Regolament (KEE) Nru. 2377/90;
Billi, sabiex tippermetti għat tlestija ta' l-istudji xjentifiċi, danofloxacin u erythromycin għandhom jiġu mdaħħla fl-Annessi III tar-Regolament (KEE) Nru 2377/90;
Billi, sabiex tippermetti għat tlestija ta' l-istudji xjentifiċi, it-tul tal-validità tal-limiti massimu ta' residwu proviżorji mfissra qabel fl-Anness III tar-Regolament (KEE) Nru 2377/90 għandhom jiġu estiżi għal tylosin u spiramyċin (applikabbli għall-ispeċi tal-qżieqez);
Billi jidher li limiti massimu ta' residwu ma jistgħux jiġu stabbiliti għal furazolidone għax residwi, f'kull limitu, f'oġġetti ta'l-ikel li ġejjin mill-annimali jikkostitwixxu perikolu lis-saħħa tal-konsumatur; billi furazolidone għandu għalhekk jiġi imdaħħal fl-Anness IV għar-Regolament (KEE) Nru 2377/90;
Billi kull perijodu ta' 60 jum għandu jkun permess qabel id-dħul fis-seħħ ta' dan ir-Regolament sabiex jippermetti lill-Istati Membri biex jagħmlu kull aġġustament li jista' jkun meħtieġ għall-awtroiżżazzjonijiet li ġew mgħotija sabiex il-prodotti mediċinali veterinarji kkonċernati jitqegħedu fis-suq b'mod konformi mad-Direttiva tal-Kunsill 81/851/KEE (1), kif l-aħħar emendata mid-Direttiva 93/40/KEE (2) biex jittieħed akkont tad-dispożizzjonijiet ta' dan ir-Regolament;
Billi l-miżuri pprovduti f'dan ir-Regolament huma komformi mal-fehma tal-Kumitat għall-Adattament għall-Progress Tekniku tad-Direttivi fuq it-Tneħħija ta' Barrieri Tekniċi għall-Kummerċ fil-Qasam ta' Prodotti Mediċinali Veterinarji,
ADDOTTAT DAN IR-REGOLAMENT:
L-Artikolu 1
L-Annessi I, II, III u IV tar-Regolament (KEE) Nru 2377/90 huma b'dan emendati kif imfassal fl-Anness hawnhekk.
L-Artikolu 2
Dan ir-Regolament għandu jidħol fis-seħħ fis-sittin jum ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1662/95 tas-7 ta' Lulju 1995 li jistabilixxi ċerti arranġamenti ddettaljati għall-implimentazzjoni tal-proċeduri tal-Komunità rigward il-proċeduri għat-teħid tad-deċiżjonijiet dwar l-awtoriżżazzjonijiet għall-ikkumerċjalizzar ta' prodotti għall-użu uman jew veterinarju
IL-KUMMISSJONI TAL- KOMUNITAJIET EWROPEJ,
Wara li kkunsidrat it-Trattat li jwaqqaf il-Komunità Ekonomika Ewropea,
Wara li kkunsidrat ir-Regolament tal-Kunsill (KEE) Nru. 2309/93 tat-22 ta' Lulju 1993 li jistabbilixxi l-proċeduri tal-Komunità għall-awtorizzazzjoni u s-superviżjoni tal-prodotti mediċinali għall-użu uman u veterinarju u li jistabilixxi l-Aġenzija Ewropea għall-Valutazzjoni tal-Prodotti Mediċinali [1], u b'mod partikolari l-Artikoli 10(3) u 32(3) tiegħu,
Billi taħt ir-Regolament (KEE) Nru. 2309/93 l-Kummissjoni mistennija taddotta d-dipożizzjonijiet neċessarji għall-iskopijiet tal-proċedura miktuba fl-Artikoli 10(3) u 32(3) tiegħu;
Billi l-miżuri stabbiliti f'dan ir-Regolament huma bi qbil ma' l-opinjoni tal-Kumitat Permanenti dwar il-Prodotti Mediċinali għall-Użu Uman u l-opinjoni tal-Kumitat Permanenti dwar il-Prodotti Mediċinali Veterinarji,
ADDOTTAT DAN IR- REGOLAMENT:
Artikolu 1
Dan ir-Regolament jistabbilixxi, fl-istruttura tad-deċiżjonijiet li għandhom x'jaqsmu ma' l-awtorizzazzjonijiet ta' l-ikkumerċjalizzar tal-prodotti mediċinali, ċerti arranġamenti ddettaljati li bihom il-Kumitat Permanenti dwar il-Prodotti Mediċinali għall-Użu Uman u l-Kumitat Permanenti dwar il-Prodotti Mediċinali Veterinarji (minn issa "l quddiem kollettivament imsejħa" il-Kumitat') għandhom jimplimentaw il-proċedura stabbilita fl-Artikolu 73 ta' Regolament (KEE) Nru. 2309/93, l-Artikolu 37(b) tad-Direttiva tal-Kunsill 75/319/KEE [2] u l-Artikolu 42(k) tad-Direttiva 81/851/KEE [3].
Artikolu 2
Il-kwestjonijiet għandhom jitressqu quddiem il-Kumitat mill-president skond id-dispożizzjonijiet relevanti tar-Regolament (KEE) Nru. 2309/93, tad-Direttiva 75/319/KEE jew tad-Direttiva 81/851/KEE.
Ħlief f'każijiet eċċezzjonali fejn l-abbozz ta'deċiżjoni ippreparat mill-Kummissjoni ma jkunx konformi ma' l-opinjoni ta' l-Aġenzija Ewropea għall- Valutazzjoni ta' Prodotti Mediċinali, għandha tiġi wżata proċedura miktuba kif deskritt fl-Artikolu 3.
Artikolu 3
Fi żmien 30 jum minn meta jintbagħat l-abbozz tad-deċiżjoni, l-Istati Membri għandhom jinformaw lill-president dwar id-deċiżjoni tagħhom jekk humiex sa jaċċettaw jew jirrifjutaw l-abbozz, inkella humiex se jastjenu. L-Istati Membri jistgħu jinkludu kummenti miktuba mad-deċiżjoni tagħhom Kwalunkwe Stat Membru li ma jkunx għarraf bl-oppożizzjoni tiegħu jew bl-intenzjoni tiegħu li jastjeni matul il-perijodu ta' 30 jum għandu jitqies li jkun qabel ma' l-abbozz.
Iżda, jekk fi żmien it-30 jum Stat Membru jindirizza talba bil-miktub fejn jagħti r-raġunijiet għala l-abbozz tad- deċiżjoni għandu jiġi eżaminat matul il-laqgħa tal-Kumitat, il-proċedura miktuba għandha immedjatament tiġi sospiża u l-president għandu jlaqqa' l-Kumitat mill-aktar fis possibli.
Artikolu 4
Meta, fl-opinjoni tal-Kummissjoni, il-kummenti bil-miktub imressqa minn Stat Membru taħt il-proċedura stabbilita fl-Artikolu 3 jqanqlu domandi importanti ġodda ta' natura xjentifika jew teknoloġika, li ma ġewx ittrattati fl-opinjoni mogħtija mill-Aġenzija Ewropea għall-Valutazzjoni ta' prodotti Mediċinali, il-president għandu jissospendi l-proċedura u l-Kummissjoni għandha tirreferi l-kwestjoni lill-Aġenzija għall-aktar stħarriġ. Il-president għandu jinforma lill-membri tal-Kumitat dwar dan.
Proċedura ġdida għandha tinbeda matul it-30 jum li jiġu wara li l-Kummissjoni tkun irċeviet ir-risposta ta' l-Aġenzija.
Artikolu 5
Meta Stat Membru jkun applika l-proċedura ta'l-emerġenza stabbilita fl-Artikoli 18(4) jew 40 (4) tar-Regolament (KEE) Nru 2309/93 biex jissospendi l-użu ta' prodott mediċinali fit-territorju tiegħu, il-perijodu stabbilit fl-Arikolu 3 għandu jitnaqqas għal 15-il jum.
Artikolu 6
Fejn l-abbozz tad-deċiżjoni jkun jeħtieġ li jiġi eżaminat f'laqgħa tal-Kumitat, l-avviż li jlaqqa' l-laqgħa, l-aġenda u, fiċ-ċirkostanzi msemmija fit-tieni paragrafu ta' l-Artikolu 2, l-abbozz tad-deċiżjoni li dwaru l-opinjoni tal-Kumitat tkun qed tintalab, għandhom jintbagħtu mill-president lill-membri tal-Kumitat skond il-mod stabbilit fl-Artikolu 7.
Dawn id-dokumenti għandhom jaslu fl-indirizzi mhux aktar tard minn 10 jiem qabel id-data stabbilita għall-laqgħa jew, fiċ-ċirkostanzi msemmija fit-tieni subparagrafu ta'l-Artikolu 2, xahar qabel dik id-data.
Artikolu 7
Il-korrispondenza lill-membri tal-Kumitat, meta l-Kumitat fid-deliberazzjoni tiegħu jkun qed isegwi l-proċedura msemmija fl-Artikolu 1, għandha tiġi indirizzata bil-miktub jew bit-telekomunikazzjoni elettronika lid-dipartimenti nazzjonali kompetenti nominati minn kull Stat Membru; għandha kopja tintbagħat lill-Uffiċċji tar-Rappreżentant Permanenti ta' l-Istat Membru kkonċernat.
Artikolu 8
Dan ir-Regolament għandu jidħol fis-seħħ fit-tielet jum li jiġi wara dak tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi l-Komunitajiet Ewropej, u partikolarment Artikolu 100ċ (3) tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew,
Billi Artikolu 100ċ (3) tat-Trattat jeħtieġ li l-Kunsill jadotta miżuri li għandhom x'jaqsmu ma' format uniformi għall-viża qabel l-1 ta' Jannar 1996;
Billi l-introduzzjoni ta' format uniformi għall-viża huwa pass importanti lejn l-armonizzazzjoni tal-politika dwar il-viża; billi Artikolu 7a tat-Trattat jistipula li s-suq intern għandu jinkludi żona mingħajr fruntieri interni li fihom il-moviment liberu ta' persuni huwa żgurat skond id-dispożizzjonijiet tat-Trattat; peress illi dan il-pass għandu jitqies ukoll li joħloq koerenza sħiħa mal-miżuri li jaqgħu taħt it-Titolu VI tat-Trattat ta' l-Unjoni Ewropea;
Billi huwa essenzjali li l-format uniformi tal-viża għandu jkun fih it-tagħrif kollu meħtieġ u għandu jilħaq livelli tekniċi għoljin ħafna, speċjalment rigward il-ħarsien kontra l-falsifikazzjoni; peress illi wkoll għandu jkun addattat għall-użu mill-Istati Membri kollha u għandu jkollu karatteristiċi ta' sigurtà magħrufa universalment li huma viżabbli għall-għajn b'mod ċar;
Billi dan ir-Regolament iniżżel biss dawk l-ispeċifikazzjonijiet li m'humiex sigrieti; billi dawn dawn l-ispeċifikazzjonijiet jeħtieġ li jiġu supplimentati bi speċifikazzjonijiet ulterjuri li għandhom jibqgħu jinżammu sigrieti sabiex titwaqqaf il-falsifikazzjoni u li ma jistgħux jinkludu informazzjoni personali jew referenzi għal informazzjoni ta' din ix-xorta; peress illi l-Kummissjoni għandha tingħata poteri sabiex tadotta speċifikazzjonijiet ulterjuri;
Billi, biex jiġi żgurat li l-informazzjoni msemmija ma tkunx disponibbli għal aktar persuni milli meħtieġa, huwa wkoll essenzjali li kull Stat Membru għandu jaħtar mhux aktar minn organu wieħed li jkollu r-responsabbiltà li jistampa l-format uniformi għall-viża, u l-Istati Membri għandhom jibqgħu ħielsa li jibdlu l-organu, jekk ikun meħtieġ; billi, għal raġunijiet ta' sigurtà, kull Stat Membru għandu jikkomunika l-isem tal-organu kompetenti lill-Kummissjoni u lill-Istati Membri l-oħra;
Billi, sabiex ikun effettiv, dan ir-Regolament għandu japplika għall-viża kollha koperti f'Artikolu 5; billi l-Istati Membri għandhom ikunu wkoll ħielsa li jużaw il-format ta' viża uniformi għall-viża li jistgħu jintużaw għall-skopijiet barra minn dawk koperti f'Artikolu 5, sakemm id-differenzi li jkunu viżibbli għall-għajn ikunu nkorporati sabiex ikun impossibbli li ssir konfużjoni mal-viża uniformi;
Billi, fir-rigward ta' l-informazzjoni personali li għandha titniżżel il-format uniformi tal-viża skond l-Anness li jinsab hawn isfel, għandha tiġi żgurata l-osservanza mad-dispożizzjonijiet tal-ħarsien ta' l-informazzjoni kif ukoll mal-leġislazzjoni rilevanti tal-Komunità,
ADOTTA DAN IR-REGOLAMENT:
Artikolu 1
Viża maħruġa mill-Istati Membri f'konformità ma' Artikolu 5 għandhom ikunu magħmula fil-forma ta' format uniformi (sticker). Huma għandhom jikkonformu ma' l-ispeċifikazzjonijiet maħruġa fl-Anness.
Artikolu 2
Għandhom jiġu stabbiliti speċifikazzjonijiet tekniċi oħrajn li jagħmluha diffiċli li l-viża tiġi falsifikata skond il-proċedura stipulata f'Artikolu 6.
Artikolu 3
1. L-ispeċifikazzjonijiet imsemmija f'Artikolu 2 għandhom ikunu sigrieti u m'għandhomx jiġu pubblikati. Huma għandhom ikunu disponibbli biss għall-organi maħtura mill-Istati Membri bħala responsabbli għall-istampar u għall-persuni debitament awtorizzati xi Stat Membru jew mill-Kummissjoni.
2. Kull Stat Membru għandu jaħtar organu wieħed li jkollu r-responsabbiltà biex jistampa l-viża. Dan għandu jikkomunika l-isem ta' dak il-organu lill-Kummissjoni u lill-Istati Membri l-oħra. L-istess organu jista'għal dan il-għan jiġi nominat minn żewġ Stati Membri jew iktar. Kull Stat Membru għandu jkun intitolat li jbiddel l-organu nominat tiegħu. Huwa għandu jinforma lill-Kummissjoni u lill-Istati Membri l-oħra dwar dan.
Artikolu 4
1. Mingħajr preġudizzju għad-dispożizzjonijiet rilevanti aktar estensivi li jirrigwardaw il-ħarsien ta' l-informazzjoni, individwu li għalih tkun inħarġet viża għandu jkollu d-dritt li jivverifika d-dettalji personali mniżżla fil-viża u, fejn approprjat, li jitlob li jsiru korrezzjonijiet jew tħassir.
2. M'għandha tingħata l-ebda informazzjoni f'forma li tista' tinqara minn magna fuq il-format uniformi tal-viża, sakemm din tkunx tidher ukoll fil-kaxxi deskritti fil-punti 6 u 12 ta' l-Anness, jew sakemm ma tkunx imsemmija fid-dokument relevanti tal-ivvjaġġar.
Artikolu 5
Għall-għanijiet ta' dan ir-Regolament viża' għandha tfisser awtorizzazzjoni mogħtija minn jew deċiżjoni meħuda minn Stat Membru li hi meħtieġa għad-dħul fit-territorju tiegħu bil-għan li:
- ssir żjara f'dak l-Istat Membru jew f'diversi Stati Membri għal mhux aktar minn tlett xhur b'kollox,
- transit f'territorju jew transit f'żona ta' ajruport ta' dak l-Istat Membru jew ta' diversi Stati Membri.
Artikolu 6
1. Fejn issir referenza għall-proċedura definita f'dan l-Artikolu, id-dispożizzjonijiet li ġejjin għandhom japplikaw.
2. Il-Kummissjoni għandha tiġi assistita minn kumitat kompost mir-rappreżentanti ta' l-Istati Membri u mmexxija minn rappreżentant tal-Kummissjoni.
Ir-rappreżentant tal-Kummissjoni għandu jissottometti lill-kumitat abbozz bil-miżuri li għandhom jittieħdu. Il-kumitat għandu jagħti l-opinjoni tiegħu dwar l-abbozz f'terminu ta' żmien illi l-President jistabilixxi skond l-urġenza tal-każ. L-opinjoni għandha tingħata b'maġġoranza kif stabbilit f'Artikolu 148(2) tat-Trattat fil-każ ta' deċiżjonijiet li l-Kunsill ikun mitlub li jaddotta fuq proposta mill-Kummissjoni. Il-voti tar-rappreżentanti ta' l-Istati Membri fi ħdan il-kumitat għandhom jiġu peżati skond kif stabbilit f'dak l-Artikolu. Il-president m'għandux jivvota.
3. (a) Il-Kummissjoni għandha tadotta l-miżuri previsti jekk dawn ikunu skond l-opinjoni tal-kumitat.
(b) Jekk il-miżuri previsti ma jkunux skond l-opinjoni tal-kumitat, jew jekk ma tingħata l-ebda opinjoni, il-Kummissjoni għandha mingħajr dewmien tissottometti proposta lill-Kunsill dwar il-miżuri li għandhom jittieħdu. Il-Kunsill għandu jaġixxi b'maġġoranza kwalifikata.
Jekk, malli jiskadi perjodu ta' xagħrejn, il-Kunsill ma jkunx aġixxa, il-miżuri proposti għandhom jiġu adottati mill-Kummissjoni, ħlief meta l-Kunsill ikun iddeċieda kontra l-imsemmija miżuri b'maġġoranza sempliċi.
Artikolu 7
Meta l-Istati Membri jużaw il-format ta' viża uniformi għal skopijiet apparti minn dawk koperti minn Artikolu 5, għandhom jiġu addottati miżuri xierqa sabiex jiġi żgurat li konfużjoni mal-viża li tagħha msemmija f'Artikolu 5 ma tkunx possibbli.
Artikolu 8
Dan ir-Regolament għandu jidħol fis-seħħ ma' l-għoxrin jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
tat-22 ta' Ġunju 1995 li jemenda r-Regolament (KEE) Nru 2092/91 dwar il-produzzjoni organika ta' prodotti agrikoli u l-indikazzjonijiet li jirreferu għalihom fil-prodotti agrikoli u fl-oġġetti ta' l-ikel
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi l-Komunità Ekonomika Ewropea, u b'mod partikolari l-Artikolu 43 tieghu,
Wara li kkunsidra l-proposta mill-Kummissjoni[1],
Wara li kkunsidra l-opinjoni tal-Parlament Ewropew[2];
Wara li kkunsidraw l-opinjoni tal-Kumitat Ekonomiku u Soċjali[3],
Billi l-Kummissjoni rċeviet mandat speċifiku fil-qafas tar-Regolament (KEE) Nru 2092/91[4] biex tirrevedi numru ta' dispożizzjonijiet ta' dak ir-Regolament sa l-1 ta' Lulju 1994 biex tibgħat kull proposta adattata għar-reviżjoni ta' dak ir-Regolament;
Billi issa jidher li d-dispożizzjonijiet, li jagħlqu fl-1 ta' Lulju 1995 dwar l-ittikkettjar ta' prodotti agrikoli u prodotti ta' l-ikel li jkun fihom ingredjent ta' oriġini agrikola li kien prodott minn produtturi li qalbu għall-biedja organika, għandhom jiġu mtawwla biex ikunu jippermettu lil dawk il-produtturi li jivvalorizzaw in-nefqa addizzjonali tal-produzzjoni tagħhom b'tikkettjar addattat tal-prodotti tagħhom;
Billi r-reviżjoni ta' l-Artikoli 5, 10 u 11 mitluba mill-Kunsill sal-1 ta' Lulju 1994 wriet li numru ta' emendi tekniċi u l-abbozzar f ' dawk l-Artikoli kif ukoll f'ċerti dispożizzjonijiet oħra huma meħtieġa biex tiġi żgurata l-amministrazzjoni kif imiss u l-implimentazzjoni tar-Regolament; billi għalhekk għandha tingħata prijorità għall-istabbiliment ta' dawk ir-regoli emendati u li b'konsegwenza l-istabbiliment tar-regoli dwar il-produzzjoni ta' l-annimali għandha tiġi posposta għal żmien limitat;
Billi mir-reviżjoni jidher li d-dispożizzjonijiet li jikkonċernaw l-ittikkettjar ta' oġġetti ta' l-ikel preparati parzjalment biss minn ingredjenti ta' oriġini agrikola li kienu prodotti skond metodi ta' produzzjoni organika, għandu jittejjeb biex jipprovdi li titqiegħed enfasi akbar fuq il-komponent prodott organikament f'dak l-oġġett ta' l-ikel;
Billi jidher ukoll li l-indikazzjoni li għaliha jipprovdi l-Anness V għandha tibqa' mhux obbligatorja, iżda għandha wkoll, biex jiġi evitat l-użu mhux xieraq ta' dik l-indikazzjoni, tkun ristretta għall-bejgħ ta' oġġetti ta' l-ikel ippakkjati minn qabel jew bejgħ dirett mill-produttur jew minn min jippreparhom lill-konsumatur finali, b'dan illi n-natura tal-prodott tista' tiġi identifikata b'mod ċar;
Billi b'żieda ma' dan jidher ukoll li materjal ta' propagazzjoni għandu jinkiseb minn pjanti mkabbra organikament iżda li sistemi ta' derogi hija meħtieġa biex tkun tippermetti li l-produtturi jużaw, maul il-perijodu transitorju, materjal ta' propagazzjoni prodott b'mod konvenzjonali, fejn ebda materjal ta' propagazzjoni adattat prodott organikament ma' jkun disponibbli;
Billi, għall-istess raġunijiet, għandu jkun permissibbli li pjanti żgħar miksuba b'mod konvenzjonali u maħsuba għaż-żriegħ ta' produzzjoni ta' pjanti, li jintużaw għal perijodu interim;
Billi jidher ukoll li numru ta' prodotti li kienu jintużaw qabel l-addozzjoni tar-Regolament (KEE) Nru 2092/91 skond il-kodiċi ta' prattika ta' biedja organika segwita fil-Komunità, ma ġewx inklużi f'L-Anness II tar-Regolament; billi l-użu ta' dawk il-prodotti għandu jkun permess sal-limitu li l-użu tagħhom ikun permess fl-agrikoltura konvenzjonali;
Artikolu 1
Ir-Regolament (KEE) Nru 2092/91 qiegħed b'dan jiġi emendat kif ġej:
1. Fl-Artikolu 1(2), id-data ta' l-1 ta' Lulju 1992' għandhom jinbidlu bi "30 ta' Ġunju 1995".
2. L-Artikolu 4(2) għandu jinbidel b'dan li ġej:
2. "produzzjoni" għandha tfisser it-tħaddim ta' raba' agrikolu involut fil-produzzjoni, l-ippakkeġġjar u t-tikkettjar inizjali bħala produzzjoni organika ta' prodotti agrikoli prodotti f'dak ir-raba'; ;
3. L-Artikolu 4(3) għandu jinbidel b'dan li ġej:
3. "preparazzjoni" għandha tfisser l-operazzjonijiet ta' ppriservar u/jew ipproċesar ta' prodotti agrikoli, u wkoll pakkeġġjar u/jew alterazzjonijiet magħmula fl-ittikkettjar li jikkonċerna il-preżentazzjoni tal-metodu ta' produzzjoni organika ta' prodotti friski, priżervati u/jew proċessati; ;
4. L-Artikolu 4(6) għandu jinbidel b'dan li ġej:
6. "ingredjenti" għandha tfisser is-sustanzi, inklużi addittivi, użati fit-tħejjija tal-prodotti speċifikati fl-Artikolu 1(1)(b), kif definiti fl-Artikolu 6(4) tad-Direttiva 79/112/KEE dwar l-approssimazzjoni tal-liġijiet ta' l-Istati Membri li għandhom x'jaqsmu ma' l-ittikkettjar, il-preżentazzjoni u r-reklamar ta' oġġetti ta' l-ikel għall-bejgħ lill-konsumatur finali';
5. Fl-Artikolu 4, il-paragrafi li ġejjin għandhom jiżdiedu:
9. "oġetti ta' l-ikel ippakkeġġjati minn qabel" għandha tfisser kull oġġett uniku kif definit fl-Artikolu 1(3)(b) tad-Direttiva 79/112/KEE;
10. "lista ta' ingredjenti" għandha tfisser il-lista ta' ingredjenti riferita fl-Artikolu 6 tad-Direttiva 79/112/KEE.
6. Fl-Artikolu 2, l-Artikolu 5(1)(b), l-Artikolu 9(9)(a), l-Artikolu 11(1)(b), l-Artikolu 11(2)(a) u l-Artikolu 11(6)(a), L-Artikoli 6 u 7' għandha tinbidel b' L-Artikolu 6';
7. Fl-Artikolu 5(1), għandu jiżdied il-punt li ġej:
(d) fil-każ ta' prodotti mħejjija wara l-1 ta' Jannar 1997, l-ittikkettjar jirreferi għall-isem u/jew in-numru tal-kodifika ta' l-awtorita ta' spezzjoni jew korp li għalih huwa suġġett l-operatur. L-Istati Membri għandhom jiddeċidu jekk jeħtiġux referenza għall-isem u/jew in-numru tal-kodifika u għandhom jinnotifikaw b'dan lill-Kummissjoni; ;
8. L-Artikolu 5(2) għandu jitħassar;
9. L-Artikolu 5(3) għandu jinbidel b'dan li ġej:
3. L-ittikkettjar u r-reklamar ta' prodott speċifikat fl-Artikolu 1(1)(b) jista' jġorr indikazzjonijiet li jkunu jirreferu għall-metodi ta' produzzjoni organika fid-deskrizzjoni tal-bejgħ tal-prodott biss fejn:
(a) ta' l-anqas 95 % ta' l-ingredjenti ta' oriġini agrikola tal-prodott huma, jew huma ġejjin minn, prodotti miksuba skond ir-regoli mniżżla fl-Artikolu 6 jew importati minn pajjiżi terzi taħt l-arranġamenti mniżżla fl-Artikolu 11;
(b) l-ingredjenti l-oħra kollha ta' oriġini agrikola tal-prodott huma inklużi f'L-Anness VI, Sezzjoni Ċ jew ikunu ġew awtorizzati proviżorjament minn Stat Membru skond xi miżuri ta' implimentazzjoni adattati fejn xieraq skond paragrafu 7;
(ċ) il-prodott ikun fih biss sustanzi elenkati f'L-Anness VI, Sezzjoni A, bħala ingredjenti ta' oriġini mhux agrikola;
(d) il-prodotti jew l-ingredjenti tagħhom ta' oriġini mhux agrikola, riferiti fis-subparagrafu (a), ma jkunux ġew suġġetti għal trattament li jinvolvi l-użu ta' sustanzi mhux elenkati f'L-Anness VI, sezzjoni B;
(e) il-prodott jew l-ingredjenti tiegħu ma jkunux ġew suġġetti għal trattamenti li jinvolvu l-użu ta' radjazzjoni li tijonizza;
(f) il-prodott ikun ġie ppreparat jew importat minn operatur li jkun suġġett għall-miżuri ta' spezzjoni mniżżla f'L-Artikoli 8 u 9;
(g) fil-każ ta' prodotti mħejjija wara l-1 ta' Jannar 1997, l-ittikkettjar jirreferi għall-isem u/jew in-numru tal-kodifika ta' l-awtorità ta' spezzjoni jew korp li għalih huwa suġġett l-operatur li jkun wettaq l-operazzjoni l-aktar riċenti. L-Istati Membri għandhom jiddeċidu jekk jeħtiġux referenza għall-isem u/jew in-numru tal-kodifika u għandhom jinnotifikaw b'dan lill-Kummissjoni.
L-indikazzjonijiet li jirreferi għall-metodi ta' produzzjoni organika għandhom jagħmluha ċara li jirrelataw ma' metodu ta' produzzjoni agrikola u għandhom ikunu akkumpanjati b'referenza għall-ingredjenti ta' oriġini agrikola konċernata, kemm-il darba dik ir-referenza ma tingħatax b'mod ċar fil-lista ta' l-ingredjenti.'
10. L-Artikolu 5(4) għandu jinbidel b'dan li ġej:
4. Ingredjenti ta' oriġini agrikola jistgħu jiġu inklużi f'L-Anness VI, Sezzjoni Ċ biss fejn jintwera li dawk l-ingredjenti huma ta' oriġini agrikola u ma jkunux prodotti fi kwantita biżżejjed fil-Komunità skond ir-regoli mniżżla fl-Artikolu 6, jew ma jistgħux jiġi impurtati minn pajjiżi terzi skond ir-regoli mniżżla fl-Artikolu 11.'
11. L-Artikolu 5(5) għandu jinbidel b'dan li ġej:
5. Prodotti ttikkettjati jew irreklamati skond il-paragrafi 1 jew 3 jistgħu jġorru indikazzjonijiet li jirreferu għall-konverżjoni ta' metodi ta' produzzjoni organika, b'dan illi:
(a) il-ħtiġijiet riferiti fil-paragrafu 1 jew il-paragrafu 3 rispettivament ikunu mħarsa kollha kemm huma, bl-eċċezzjoni ta' dik li tikkonċerna t-tul taż-żmien ta' konverżjoni riferit fil-paragrafu 1 ta' l-Anness I;
(b) żmien ta' konverżjoni ta' l-anqas ta' tnax-il xahar qabel il-ħsad għandu jiġi mħares;
(ċ) dawk l-indikazzjonijiet ma jkunux iqarrqu bix-xerrej tal-prodott fir-rigward tad-differenzi tiegħu minn prodotti li jissodisfaw il-ħtiġijiet kollha tal-paragrafi 1 jew 3. Wara l-1 ta' Jannar 1996 dawk l-indikazzjonijiet għandhom jieħdu l-forma tal-kliem "prodott taħt konverżjoni għal biedja organika", u għandhom jidhru f'kulur, daqs u stil ta' ittri li ma jkunux aktar prominenti mid-deskrizzjoni tal-bejgħ tal-prodott; f'din l-indikazzjoni l-kliem "biedja organika" m'għandhomx ikunu aktar prominenti mill-kliem "prodott taħt konverżjoni għal";
(d) il-prodott ikun fih ingredjenti wieħed biss ta' oriġini agrikola;
(e) għal prodotti mħejjija wara l-1 ta' Jannar 1997, l-ittikkettjar jirreferi għall-isem u/jew in-numru tal-kodifika ta' l-awtorità ta' spezzjoni jew korp li għalih huwa suġġett l-operatur. L-Istati Membri għandhom jiddeċidu jekk jeħtiġux referenza għall-isem u/jew in-numru tal-kodifika u għandhom jinnotifikaw b'dan lill-Kummissjoni; ;
12. Fl-Artikolu 5, il-paragrafu li ġej għandu jiżdied wara l-paragrafu 5:
5a. Mingħajr preġudizzju għad-dispożizzjonijiet tal-paragrafu 3, l-ittikkettjar u r-reklamar ta' prodott kif irriferit fl-Artikolu 1(1)(b) jista' jġorr biss indikazzjonijiet li jkunu jirreferu għall-metodi ta' produzzjoni organika fejn:
(a) ta' l-anqas 70 % ta' l-ingredjenti ta' oriġini agrikola tal-prodott huma, jew huma ġejjin minn, prodotti miksuba skond ir-regoli mniżżla fl-Artikolu 6 jew importati minn pajjiżi terzi taħt l-arranġamenti mniżżla fl-Artikolu 11;
(b) l-ingredjenti l-oħra kollha ta' oriġini agrikola tal-prodott huma inklużi f'L-Anness VI, Sezzjoni Ċ jew ikunu ġew awtorizzati provviżorjament minn Stat Membru skond xi miżuri ta' implimentazzjoni adottati fejn xieraq skond il-paragrafu 7;
(ċ) l-indikazzjonijiet li jirreferu għall-metodi ta' produzzjoni organika ikunu jidhru fil-lista ta' ingredjenti u biss b'relazzjoni ċara għal dawk l-ingredjenti miksuba skond ir-regoli mniżżla fl-Artikolu 6 jew impurtati minn pajjiżi terzi taħt l-arranġamenti mniżżla fl-Artikolu 11; jidhru bl-istess kulur u daqs identiku u stil ta' ittri bħall-indikazzjonijiet l-oħra fil-lista ta' l-ingredjenti. Dawk l-indikazzjonijiet għandhom jidhru wkoll fi prospett separat imniżżel fl-istess qasam viżwali bħad-deskrizzjoni tal-bejgħ u jindikaw il-perċentwali ta' l-ingredjenti ta' oriġini agrikola jew derivati minn dan li kienu miksuba skond ir-regoli mniżżla fl-Artikolu 6 jew kienu impurtati minn pajjiżi terzi taħt l-arranġamenti mniżżla fl-Artikolu 11. Il-propspett ma jistax jidher f'kulur, daqs jew stil ta' ittri li jkun aktar prominenti mid-deskrizzjoni tal-bejgħ tal-prodott. Il-prospett għandu jkollu l-forma li ġejja: "X % ta' l-ingredjenti agrikoli kienu prodotti skond ir-regoli tal-produzzjoni organika";
(d) il-prodott ikun fih biss sustanzi elenkati f'L-Anness VI, sezzjoni A, bħala ingredjenti ta' oriġini mhux agrikola;
(e) il-prodott jew l-ingredjenti tiegħu ta' oriġini agrikola, irriferit fis-subparagrafu (a), ma jkunx ġie ssuġġettat għal trattament li jinvolvi l-użu ta' sustanzi mhux elenkati f'L-Anness VI, sezzjoni B;
(f) il-prodott jew l-ingredjenti tiegħu ma jkunux ġew issuġġettati għal trattamenti li jinvolvu l-użu ta' radjazzjoni li tijonizza;
(g) il-prodott ikun ġie ppreparat jew importat minn operatur li jkun suġġett għall-miżuri ta' spezzjoni mniżżla fl-Artikoli 8 u 9;
(h) għal prodotti mħejjija wara l-1 ta' Jannar 1997, l-ittikkettjar jirreferi għall-isem u/jew in-numru tal-kodifika ta' l-awtorità ta' spezzjoni jew korp li għalih huwa suġġett l-operatur li jkun wettaq il-produzzjoni jew preparazzjoni l-aktar riċenti. L-Istati Membri għandhom jiddeċidu jekk jeħtiġux referenza għall-isem u/jew in-numru ta' kodifika u/jew għandhom jinnotifkaw b'dan lill-Kummissjoni; ;
13. L-Artikolu 5(6) għandu jinbidel b'dan li ġej:
6. Matul il-perjodu transitorju li jintemm fil-31 ta' Diċembru 1997, l-ittikkettjar u r-reklamar tal-prodott kif riferiti fl-Artikolu 1(1)(b) preparat f'parti minnu minn ingredjenti li ma jissodisfawx il-ħtiġijiet tal-paragrafu 3 (a) jistgħu jirreferu għall-metodi ta' produzzjoni organika, b'dan illi:
(a) ta' l-anqas 50 % ta' l-ingredjenti ta' oriġini agrikola jkunu jissodisfaw il-ħtiġijiet riferiti fil-paragrafu 3 (a);
(b) il-prodott ikun jissodisfa l-ħtiġijiet riferiti fil-paragrafu 3 (c), (d), (e) u (f);
(ċ) l-indikazzjonijiet ikunu jirreferu għal metodi ta' produzzjoni organika:
- ikunu jidhru biss fil-lista ta' ingredjenti li għalihom tipprovdi d-Direttiva 79/112/KEE, kif l-aħħar emendata bid-Direttiva 89/395/KEE,
- ikunu jirreferu b'mod ċar biss għal dawk l-ingredjenti miksuba skond ir-regoli riferiti fl-Artikolu 6 jew ikunu impurtati taħt l-arranġamenti mniżżla fl-Artikolu 11;
(d) l-ingredjenti u l-livelli relattivi tagħhom ikunu jidhru f'ordni li jinżel ' l isfel skond il-piż fil-lista ta' l-ingredjenti;
(e) l-indikazzjonijiet fil-lista ta' l-ingredjenti jkunu jidhru fl-istess kulur u daqs identiku u l-istess stil ta' ittri;'
14. L-ewwel subparagrafu ta' l-Artikolu 5(8) għandu jinbidel b'dan li ġej:
8. Listi limitattivi tas-sustanzi u prodotti rriferiti fil-paragrafu 3 (b), (ċ) u (d) u l-paragrafu 5a (b), (d) u (e) għandhom jiġu stabbiliti f'L-Anness VI, Sezzjonijiet A, B u Ċ, skond il-proċedura mniżżla fl-Artikolu 14.'
15. L-Artikolu 5(9) għandu jinbidel b'dan li ġej u l-paragrafi 10 u 11 għandhom jiżdiedu:
9. Għall-kalkolazzjoni tal-perċentwali riferiti fil-paragrafi 3 u 6, ir-regoli li għalihom jipprovdu l-Artikoli 6 u 7 tad-Direttiva 79/112KEE għandhom jiġu applikati.
10. Jekk fi prodott kif riferit fl-Artikolu 1(1), ingredjent miksub skond ir-Regoli mniżżla fl-Artikolu 6 m'għandux ikun preżenti flimkien ma'l-istess ingredjent mhux miksub skond dawk ir-regoli.
11. Qabel l-1 ta' Jannar 1999, il-Kummissjoni għandha tirrevedi d-dispożizzjonijiet ta' dan l-Artikolu u ta' l-Artikolu 10 u tibgħat kull proposta adattata għar-reviżjoni tagħhom.';
16. L-Artikolu 6 għandu jinbidel b'dan li ġej:
L-Artikolu 6
1. Il-metodu ta' produzzjoni organika jimplika li l-produzzjoni ta' prodotti rriferiti fl-Artikolu 1(1)(a) barra minn żerriegħa u materjal veġetattiv ta' propagazzjoni:
(a) ta' l-anqas li l-ħtiġijiet ta' l-Anness I u, fejn xieraq, ir-regoli dettaljati li għandhom x'jaqsmu miegħu, għandhom jiġu mħarsa;
(b) li prodotti biss magħmula minn sustanzi elenkati f'L-Annessi I u II jistgħu jintużaw bħala prodotti tal-protezzjoni tal-pjanti, deterġenti, fertilizzanti, kondizzjonaturi tal-ħamrija jew għal xi għan ieħor fejn dak l-għan ikun speċifikat f'L-Anness II fir-rigward ta' ċerti sustanzi. Jistgħu jintużaw biss taħt il-kondizzjonijiet speċifiċi mniżżla f'L-Annessi I u II u sal-limitu li l-użu li jikkorrispondi jiġi awtorizzat fl-agrikoltura ġenerali fl-Istat Membru konċernat skond id-dispożizzjonijiet relevanti tal-Komunità jew id-dispożizzjonijiet nazzjonali in konformità mal-liġi tal-Komunità;
(ċ) żerriegħa biss jew materjal veġetattiv ta' propagazzjoni prodott mill-metodu ta' produzzjoni organika rriferita fil-paragrafu 2 jiġu użati.
2. Il-metodu ta' produzzjoni organika jimplika li għal żrieragħ u materjal veġetattiv riproduttiv, il-pjanta mamma fil-każ ta' żrieragħ u l-pjanta/i li minnhom isir it-tnissilfil-każ ta' materjal veġetattiv ta' propagazzjoni ikunu ġew prodotti skond id-dispożizzjonijiet tas-subparagrafi (a) u (b) tal-paragrafu ta' qabel dan għal ta' l-anqas ġenerazzjoni waħda jew, fil-każ ta' uċuh tar-raba' perreni, żewġ staġunijiet ta' tkabbir.
3. (a) B'deroga mill-paragrafu 1 (ċ), żrieragħ u materjal veġetattiv ta' propagazzjoni mhux miksuba minn metodu ta' propagazzjoni organika jistgħu, matul żmien trasitorju li jintemm fil-31 ta' Diċembru 2000 u bl-approvazzjoni ta' l-awtorità kompetenti ta' l-Istat Membru, jintuża basta li dawk li jużaw dak il-materjal ta' propagazzjoni jkunu jistgħu juru għas-sodisfazzjon tal-korp ta' spezzjoni jew l-awtorità ta' l-Istat Membru ma kienx possibbli li jakkwistaw fis-suq materjal ta' propagazzjoni tal-varjetà adattata ta' l-ispeċji in kwistjoni u jissodisfaw il-ħtiġijiet tal-paragrafu 2. F'dak il-każ, il-materjal ta' propagazzjoni li mhux ittrattat mal-prodotti mhux elenkati f'L-Anness II, Sezzjoni B għandu jintuża, jekk disponibbli fis-suq tal-Komunità. L-Istati Membri għandhom javżaw lill-Istati Membri l-oħra u lill-Kummisjoni b'kull awtorizzazzjoni mogħtija skond dan il-paragrafu.
(b) Il-proċedura mniżżla fl-Artikolu 14 għandha tiġi applikata biex jiġi deċiż dwar:
- l-introduzzjoni, qabel il-31 ta' Diċembru 2000 ta' restrizzjonijiet li jikkonċernaw il-miżura transitorja rriferita fis-subparagrafu (a) fir-rigward ta' ċerti speċji u/jew tipi ta' materjal ta' propagazzjoni u/jew in-nuqqas ta' trattament kimiku,
- iż-żamma, wara l-31 ta' Diċembru 2000 tad-deroga li għaliha jipprovdi s-subparagrafu (a) fir-rigward ta' ċerti speċji u/jew tipi ta' materjal ta' propagazzjoni u fir-rigward tal-Komunità kollha jew partijiet minnha,
- l-introduzzjoni ta' regoli proċedurali u kriterji dwar id-deroga rriferita fis-subparagrafu (a) u t-tagħrif dwarha komunikat lill-organizzazzjonijiet professjonali konċernati, lill-Istati Membri l-oħra u lill-Kummisjoni.
4. Qabel il-31 ta' Diċembru 1999, il-Kummissjoni għandha tirrevedi d-dispożizzjonijiet ta' dan l-Artikolu b'mod partikolari l-paragrafu (1) (ċ) u l-paragrafu 2 u tibgħat kull proposta adattata bil-ħsieb tar-reviżjoni tagħhom.';
17. L-Artikolu li ġej għandu jiddaħħal wara l-Artikolu 6:
L-Artikolu 6a
1. Għall-għanijiet ta' dan l-Artikolu, "xtieli żgħar" għandha tfisser xtieli sħaħ maħsuba biex jinżergħu għall-produzzjoni tal-pjanti.
2. Il-metodu tal-produzzjoni organika jimplika li meta l-produtturi jużaw xtieli żgħar, ikunu ġew prodotti skond l-Artikolu 6.
3. B'deroga mill-paragrafu 2, xtieli żgħar mhux miksuba minn metodi ta' produzzjoni organika jistgħu jintużaw matul żmien transitorju li jintemm fil-31 ta' Diċembru 1997 sakemm jiġu mħarsa l-kondizzjonijiet li ġejjin:
(a) l-awtorità kompetenti fl-Istat Membru tkun awtorizzat l-użu wara li dak li juża jew dawk li jużaw dak il-materjal ikunu wrew għas-sodisfazzjoni tal-korp ta' spezzjoni jew awtorità ta' l-Istat Membru li ma setgħux jiksbu l-varjetà adattata ta' l-ispeċji in kwistjoni fis-suq tal-Komunità;
(b) ix-xtieli żgħar ma jkunux ġew ittrattati, minn mindu nżergħu b'xi prodotti ħlief għal dawk elenkati f'L-Anness II, Sezzjonijiet A u B;
(ċ) ix-xtieli żgħar ikunu ġejjin minn produttur li jkun aċċetta sistema ta' spezzjoni ekwivalenti għall-arranġamenti mniżżla fl-Artikolu 9 u jkun qabel li japplika r-restrizzjoni tal-paragrafu (b); din id-dispożizzjoni għandha tidħol fis-seħħ fl-1 ta' Jannar 1995;
(d) wara li jinżergħu, ix-xtieli ż-żgħar għandhom ikunu ġew kultivati skond id-dispożizzjonijiet ta' l-Artikolu 6(1)(a) u (b) għal żmien ta' l-anqas ta' sitt ġimgħat qabel il-ħsad;
(e) l-ittikkettjar ta' xi prodott li jkun fih ingredjenti derivati minn dawk ix-xtieli żgħar ma jistgħux jinkludu l-indikazzjoni riferita fl-Artikolu 10;
(f) mingħajr preġudizzju għal xi restrizzjoni li tirriżulta mill-proċedura rriferita fil-paragrafu 4, kull awtorizzazzjoni mogħtija taħt dan il-paragrafu għandha tiġi rtirata malli jintemm in-nuqqas, u għandha tintemm sa l-aktar tard fil-31 ta' Diċembru 1997.
4. (a) fejn tkun ingħatat awtorizzazzjoni kif irriferita fil-paragrafu 3, l-Istat Membru għandu minnufih jinnotifika lill-Istati Membri l-oħra u lill-Kummissjoni bit-tagħrif li ġej:
- id-data ta' l-awtorizzazzjoni,
- l-isem tal-varjetà u l-ispeċji kkonċernat,
- il-kwantitajiet li huma meħtieġa u l-ġustifikazzjoni għal dawk il-kwantitajiet,
- iż-żmien mistenni ta' ħażna,
- kull tagħrif mitlub mill-Kummissjoni jew l-Istati Membri.
(b) Jekk it-tagħrif mibgħut minn xi Stat Membru tal-Kummissjoni u lill-Istat Membru li jkun ta l-awtorizzazzjoni juri li xi varjetà adattata tkun disponibbli matul il-perijodu ta' ħażna, l-Istat Membru għandu jikkonsidra li jirtira l-awtorizzazzjoni jew inaqqas iż-żmien tal-validità tagħha, u għandu javża lill-Kummissjoni u lill-Istati Membri l-oħra bil-miżuri li jkun ħa, fi żmien għaxart ijiem mid-data li jirċievi t-tagħrif.
(ċ) Fuq talba ta' Stat Membru jew fuq l-iniżjattiva tal-Kummissjoni, il-kwistjoni għandha tintbagħat għall-eżami lill-Kumitat riferit fl-Artikolu 14. Jista' jiġi deċiż, skond il-proċedura mniżżla fl-Artikolu 14, li l-awtorizzazzjoni għandha tiġi rtirata jew li ż-żmien tal-validità tagħha jiġi emendat.';
18. Fl-Artikolu 7, il-paragrafu li ġej għandu jiżdied wara l-paragrafu 1:
1a. Il-kondizzjonijiet li għalihom jipprovdi l-paragrafu 1 m'għandhomx japplikaw għall-prodotti li kienu f'użu komuni qabel l-adozzjoni ta' dan ir-Regolament skond il-kodiċi ta' prattika ta' biedja organika segwiti fil-Komunità.';
19. Fl-Artikolu 9(1), l-espressjoni operaturi li jipproduċi jew iħejju prodotti kif riferit fl-Artikolu 1' għandha tinbidel bl-espressjoni operaturi li jipproduċu, jħejju jew jimpurtaw minn pajjiżi terzi prodotti kif riferiti fl-Artikolu 1'.
20. Fl-Artikolu 9(5)(b), l-espressjoni irregolaritajiet' għandha tinbidel b' irregolaritajiet u/jew ksur tal-liġi'.
21. Fl-Artikolu 9(6)(ċ), l-espressjoni ksur tal-liġi' għandha tinbidel b' irregolaritajiet u/jew ksur tal-liġi'.
22. Fl-Artikolu 9(6)(d), l-espressjoni imniżżla fil-paragrafu 7, 8 u 9' għandha tinbidel b' imniżżla fil-paragrafi 7, 8, 9 u 11'.
23. Fl-Artikolu 9, il-paragrafu li ġej għandu jiżdied wara l-paragrafu 6:
6a. Qabel l-1 ta' Jannar 1996, l-Istati Membri għandhom joħorġu numru ta' kodifika lil kull korp ta' spezzjoni jew awtorità approvata jew nominata skond id-dispożizzjonijiet ta' dan l-Artikolu. Għandhom javżaw lill-Istati Membri l-oħra u lill-Kummisjoni b'dan; il-Kummissjoni għandha tippubblika n-numri ta' kodifika fil-lista rriferita fl-aħħar subparagrafu ta' l-Artikolu 15.'
24. Fl-Artikolu 9, il-paragrafu li ġej għandu jiżdied:
11. Sa mill-1 ta' Jannar 1998 u mingħajr preġudizzju għad-dispożizzjonijiet tal-paragrafi 5 u 6, korpi ta' spezzjoni approvati għandhom jissodisfaw il-ħtiġijiet imniżżla fil-kondizzjonijiet ta' l-istandard EN 45011 tas-26 ta' Ġunju 1989.'
25. L-Artikolu 10(1) għandu jinbidel b'dan li ġej:
1. L-indikazzjoni u/jew il-logo muri f'L-Anness V li jindika li l-prodotti huma koperti bl-iskema speċifika ta' spezzjoni, jista' jidher fuq l-ittikkettjar ta' prodotti kif riferiti fl-Artikolu 1 biss meta dawk il-prodotti:
(a) ikunu jissodisfaw il-ħtiġijiet ta' l-Artikolu 5(1) jew (3);
(b) ikunu ġew suġġetti għall-arranġamenti ta' spezzjoni rriferiti fl-Artikolu 9 matul il-proċess kollu ta' produzzjoni u tħejjija;
(ċ) jinbiegħu direttament mill-produttur jew dak li jħejjihom lill-konsumatur finali f'pakkett issiġillat, jew jitqiegħdu fis-suq bħala oġġetti ta' l-ikel ippakkjati minn qabel; fil-każ ta' bejgħ dirett mill-produttur jew dak li jħejjihom lill-konsumatur finali, l-ippakkeġġjar issiġillat mhux meħtieġ meta l-ittikkettjar ikun jippermetti li l-prodott li jeħtieġ din l-indikazzjoni jiġi identifikat b'mod ċar u mhux ambigwu;
(d) juri fuq l-ittikkettjar l-isem u/jew l-isem tal-kummerċ tal-produttur, dak li jħejjihom jew bejjiegħ flimkien ma' l-isem jew numru tal-kodifika ta' l-awtorità jew korp ta' spezzjoni, u kull indikazzjoni meħtieġa skond id-dispożizzjonijiet tar-regolamenti dwar ittikkettjar ta' prodotti ta' l-ikel, skond il-leġislazzjoni tal-Komunità.'
26. Fl-Artikolu 10(3)(a), l-espressjoni L-Artikoli 5, 6 u 7' għandha tinbidel b' L-Artikolu 5 jew 6'.
27. Fl-Artikolu 10, il-paragrafi 5, 6 u 7 għandhom jinbidlu b'dan li ġej:
Miżuri ġenerali ta' infurzar
Artikolu 10a
1. Fejn Stat Membru jikxef irregolaritajiet jew ksur tal-liġi li għandu x'jaqsam ma' l-applikazzjoni ta' dan ir-Regolament fi prodott li jkun ġej minn Stat Membri ieħor u jkun iġorr indikazzjonijiet kif irriferiti fl-Artikolu 2 u/jew l-Anness V għandu javża b'dan lill-Istat Membru li jkun ħatar l-awtorità ta' spezzjoni jew approva l-korp ta' spezzjoni u lill-Kummissjoni.
2. L-Istati Membri għandhom jieħdu kull miżura u azzjoni neħtieġa biex tipprevjeni l-użu frawdolenti ta' l-indikazzjonijiet riferiti fl-Artikolu 2 u/jew l-Anness V.';
28. Fl-Artikolu 11(3)(a), l-espressjoni awtoritajiet ta' spezzjoni' għandha tinbidel b' korp ta' spezzjoni u/jew awtorità ta' spezzjoni';
29. Fl-Artikolu 11(6)(a), id-data ta' l-31 ta' Lulju 1995' għandha tinbidel b' "31 ta' Diċembru 2002".
30. Fl-Artikolu 11(6)(a) l-aħħar sentenza għandha tinbidel b'dan li ġej:
Għandha tintemm fiż-żmien li d-deċiżjoni li jiġi inkluż pajjiż terz fil-lista rriferita fil-paragrafu 1 (a), sakemm ma tkunx tikkonċerna prodotti li kien ġie prodott f'reġjun mhux speċifikat fid-deċiżjoni riferita fil-paragrafu 1 (a), u li ma kienx ġiew eżeminat fil-qafas tat-talba mibgħuta mill-pajjiż terz, u biss fejn dak il-pajjiż terz ikun ftiehem għat-tkomplija ta' l-arranġamenti ta' l-awtorizzazzjoni li għalihom jipprovdi dan il-paragrafu.'
31. Fl-Artikolu 11, il-paragrafu li ġej għandu jiżdied:
7. Il-Kummissjoni tista' skond il-proċedura mniżżla fl-Artikolu 14 fuq it-talba ta' Stat Membru, tapprova l-korp ta' spezzjoni ta' pajjiż terz li kien ġie mgħarbel qabel mill-Istat Membru konċernat u jżidu mal-lista rriferita fil-paragrafu 1 (a). Il-Kummissjoni għandha tibgħat it-talba lill-pajjiż terz konċernat.'.
32. Fl-Artikolu 13, l-inċiż li ġej għandu jiżdied qabel l-ewwel inċiż:
- regoli dettaljati għall-applikazzjoni ta' dan ir-Regolament; .
33. Fl-Artikolu 13, l-aħħar inċiż għandu jinbidel b'dan li ġej:
- emendi għal l-Anness V biex jiddefinixxi l-logo tal-Komunità li jakkumpanja jew jibdel l-indikazzjoni li l-prodotti huma koperti bl-iskema ta' spezzjoni.'
Artikolu 2
Dan ir-Regolament għandu jidħol fis-seħħ fis-seba' jum li jiġi wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
REGOLAMENT TAL-KUMMISSJONI (KE) Nru 2694/95 tal-21 ta' Novembru 1995 dwar il-klassifika ta' ċerta merkanzija fin-nomenklatura magħquda
IL-KUMMISSJONI TAL-KOMUNITAJIET EWROPEJ,
Wara li kunsidrat it-Trattat li jistabbilixxi l-Komunità Ewropea,
Wara li kunsidrat ir-Regolament tal-Kunsill (KEE) Nru 2658/87 tat-23 ta' Lulju 1987 dwar in-nomenklatura tat-tariffa u ta' l-istatistika u dwar it-Tariffa Komuni tad-Dwana[1], kif emendat l-aħħar permezz tar-Regolament tal-Kummissjoni (KE) Nru 2588/95[2], u b'mod partikolari Artikolu 9 tiegħu,
Billi, skond ir-regoli ġenerali msemmija, l-oġġetti deskritti fil-kolonna 1 tat-tabella mehmuża mar-Regolament preżenti jridu jiġu klassifikati skond il-kodiċijiet xierqa tan-NM indikati fil-kolonna 2, bis-saħħa tar-raġunijiet murija fil-kolonna 3;
ADOTTAT DAN IR-REGOLAMENT:
Artikolu 1
L-oġġetti deskritti fil-kolonna 1 tat-tabella mehmuża huma issa klassifikati ġewwa n-nomenklatura magħquda taħt il-kodiċi xierqa tan-NM indikati fil-kolonna 2 tat-tabella msemmija.
Artikolu 2
L--informazzjoni tat-tariffa li torbot maħruġa mill-awtoritajiet tad-dwana ta' l-Istati Membri li ma tikkonformax mad-drittijiet stabbiliti b'dan ir-Regolament, jistgħu jissuktaw ikunu invokati, taħt id-dispożizzjonijiet ta' Artikolu 12(6) tar-Regolament (KEE) Nru 2913/92 għal perjodu ta' tliet xhur.
Artikolu 3
Dan ir-Regolament għandu jidħol fi-seħħ fil-21 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
REGOLAMENT TAL-KUMMISSJONI (KE) NRU 2802/95 tal-4 ta' Diċembru 1995 dwar il-klassifikazzjoni ta' ċerti oġġetti fin-nomenklatura magħquda
IL-KUMMISSJONI TAL-KOMUNITAJIET EWROPEJ,
Wara li kunsidrat it-Trattat li jistabbilixxi il-Komunità Ewropea,
Wara li kunsidrat ir-Regolament tal-Kunsill (KEE) Nru 2658/87 tat-23 ta' Lulju 1987 dwar in-nomenklatura tat-tariffa u ta' l-istatistika u dwar it-Tariffa Komuni tad-Dwana ([1]), kif emendat l-aħħar permezz tar-Regolament tal-Kummissjoni (KE) Nru 2588/95 ([2]), u b'mod partikolari Artikolu 9 tiegħu,
Billi r-Regolament (KEE) Nru 2658/87 stabbilixxa r-regoli ġenerali biex tiġi interpretata n-nomenklatura magħquda u dawn ir-regoli japplikaw ukoll għal kull nomenklatura oħra li hija fl-intier tagħha jew f'parti minnha msejsa fuqha jew li żżid kull sud-diviżjoni addizzjonali magħha u li hija stabbilita b'dispożizzjonijiet speċifiċi Komunitarji, bil-ħsieb li jiġu applikati l-miżuri tat-tariffi jew miżuri oħra li għandhom x'jaqsmu mal-kummerċ fl-oġġetti,
ADOTTAT DAN IR-REGOLAMENT:
Artikolu 1
L-oġġetti deskritti fil-kolonna 1 tat-tabella mehmuża huma issa klassifikati ġewwa n-nomenklatura magħquda taħt il-kodiċijiet xierqa tan-NM indikati fil-kolonna 2 tat-tabella msemmija.
Artikolu 2
L-informazzjoni tat-tariffa li torbot maħruġa mill-awtoritajiet tad-dwana tal-Istati Membri li ma tikkonformax mad-drittijiet stabbiliti b'dan ir-Regolament, jistgħu jissuktaw ikunu invokati, taħt id-dispożizzjonijiet ta' Artikolu 12(6) tar-Regolament (KEE) Nru 2913/92 għal perjodu ta' tliet xhur.
Artikolu 3
Dan ir-Regolament għandu jidħol fi-seħħ fil-21 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
tal-5 ta' Diċembru 1995 li jiffissa r-rifużjonijiet tal-esportazzjoni fis-settur tal-inbid u li jħassar ir-Regolament (KEE) Nru 2137/93
IL-KUMMISSJONI TAL-KOMUNITAJIET EWROPEJ,
Wara li kunsidrat it-Trattat li jistabbilixxi l-Komunità Ewropea,
Wara li kunsidrat ir-Regolament tal-Kunsill (KEE) Nru 822/87 tas-16 ta' Marzu 1987 dwar l-organizazzjoni komuni tas-suq fl-inbid (1), kif emendat l-aħħar mir-Regolament (KE) Nru 1544/95 (2), u b'mod partikolari l-Artikolu 55(8) tiegħu,
Billi s-sitwazzjoni tan-negozju internazzjonali jew il-ħtiġijiet speċifiċi ta' ċerti swieq jistgħu jagħmluh neċessarju li tkun varjata r-rifużjoni skond l-użu jew id-distinzjoni ta' prodott speċifiku;
ADOTTAT DAN IR-REGOLAMENT:
Artikolu 1
1. Ir-rifużjonijiet tal-esportazzjoni provduti għalhekk fl-Artikolu 55 tar-Regolament (KEE) Nru 822/87 huma ffissati fl-Anness ta' hawn.
2. Ir-Regolament (KEE) Nru 2137/93 qiegħed hawnhekk jiġi mħassar.
Artikolu 2
Dan ir-Regolament għandu jibda jseħħ fit-tielet ġurnata wara li jiġi publikat fil-Ġurnal Uffiċjali tal-Komunitajiet Ewropej.
tat-18 ta' Diċembru 1995 li jemenda ċerti Regolamenti li għandhom x'jaqsmu ma' l-organizzazzjoni komuni tas-swieq tal-laħam tat-tjur u l-bajd u s-sistema komuni ta' kummerċ għal ovalbumin u lactalbumin
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jwaqqaf il-Komunita Ewropea,
Wara li kkunsidrat ir-Regolament tal-Kunsill (KEE) Nru 234/79 tal-5 ta' Frar 1979 dwar il-proċedura biex tkun aġġustata n-nomenklatura tat-Tariffi Komuni Doganali użati għal prodotti agrikoli (1), kif emendata bir-Regolament (KEE) Nru 3209/89 (2), u b'mod partikolari l-Artikolu 2(1) tiegħu,
Wara li kkunsidrat ir-Regolament tal-Kunsill (KEE) Nru 2771/75 tad-29 ta' Ottubru 1975 dwar l-organizzazzjoni komuni tas-suq tal-bajd (3), kif l-aħħar emendat bl-Att ta' Adeżjoni ta' l-Awstrija, il-Finlandja u l-Isvezja u bir-Regolament (KE) Nru 3290/94 (4), u b'mod partikolari l-Artikoli 3(2), 5(4), 6(4) u 18(13) tiegħu,
Wara li kkunsidrat ir-Regolament tal-Kunsill (KEE) Nru 2777/75 tad-29 ta' Ottubru 1975 dwar l-organizzazzjoni komuni tas-suq tal-laħam tat-tjur (5), kif l-aħħar emendat bl-Att ta' Adeżjoni ta' l-Awstrija, il-Finlandja u l-Isvezja u bir-Regolament (KE) Nru 3290/94, u b'mod partikolari l-Artikoli 5(4), u 8(12) tiegħu,
Wara li kkunsidrat ir-Regolament tal-Kunsill (KEE) Nru 2783/75 tad-29 ta' Ottubru 1975 dwar is-sistema komuni tal-kummerċ ta' ovalbumin u lactalbumin (6) kif l-aħħar emendat bl-Att ta' Adeżjoni ta' l-Awstrija, il-Finlandja u l-Isvezja u bir-Regolament (KE) Nru 3290/94, u b'mod partikolari l-Artikoli 2(2), 3(4), u 4(4) tiegħu,
Wara li kkunsidrat ir-Regolament tal-Kunsill (KEE) Nru 715/90 tal-5 ta' Marzu 1990 dwar l-arranġamenti applikabbli għal prodotti agrikoli u ċerti oġġetti li jirriżultaw mill-proċessar ta' prodotti agrikoli ġejjin mill-Istati ACP jew pajjiżi u territorji oħra (OCT) (7), kif l-aħħar emendat permezz tar-Regolament (KEE) Nru 2484/94 (8), u b'mod partikolari l-Artikolu 27(2) tiegħu,
Wara li kkunsidrat ir-Regolament tal-Kunsill (KE) Nru 3491/93 tat-13 ta' Diċembru 1993 dwar ċerti proċeduri biex ikun applikat il-Ftehim Ewropew li jwaqqaf assoċjazzjoni bejn il-Komunitajiet Ewropej u l-Istati Membri tagħhom, fuq naħa, u r-Repubblika ta' l-Ungerija, fuq in-naħa l-oħra (9), kif l-aħħar emendat permezz tar-Regolament (KE) No 3379/94 (10), u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KE) Nru 3492/93 tat-13 ta' Diċembru 1993 dwar ċerti proċeduri biex ikun applikat il-Ftehim Ewropew li jwaqqaf assoċjazzjoni bejn il-Komunitajiet Ewropej u l-Istati Membri tagħhom, fuq naħa, u r-Repubblika tal-Polonja, fuq l-oħra (11), kif l-aħħar emendat permezz tar-Regolament (KE) Nru 3379/94, u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KE) Nru 3296/94 tad-19 ta' Diċembru 1994 dwar ċerti proċeduri biex ikun applikat il-Ftehim Ewropew li jwaqqaf assoċjazzjoni bejn il-Komunitajiet Ewropej u l-Istati Membri tagħhom, fuq naħa, u r-Repubblika Ċeka, fuq l-oħra (12), kif l-aħħar emendat permezz tar-Regolament (KE) Nru 3379/94, u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KE) Nru 3297/94 tad-19 ta' Diċembru 1994 dwar ċerti proċeduri biex ikun applikat il-Ftehim Ewropew li jwaqqaf assoċjazzjoni bejn il-Komunitajiet Ewropej u l-Istati Membri tagħhom, fuq naħa, u r-Repubblika tas-Slovakkja, fuq l-oħra (13), kif l-aħħar emendat permezz tar-Regolament (KE) Nru 3379/94, u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KEE) Nru 1601/92 tal-15 ta' Ġunju 1992 dwar miżuri speċifiċi għall-Gżejjer Canary dwar ċerti prodotti agrikoli (14), kif l-aħħar emendat permezz tar-Regolament (KE) Nru 2537/95 (15), u b'mod partikolari l-Artikolu 3(4) tiegħu,
Wara li kkunsidrat ir-Regolament tal-Kunsill (KE) Nru 774/94 tad-29 ta' Marzu 1994 li jagħti bidu u jipprovdi għall-amministrazzjoni ta' ċerti kwoti ta' tariffi tal-Komunità għal ċanga ta' kwalità għolja, u għal-laħam tal-majjal, laħam tat-tjur, qamħ u meslin, nuħħala, sharps u prodotti oħra tal-qamħ (16), kif l-aħħar emendat permezz tar-Regolament tal-Kummissjoni (KE) Nru 2198/95 (17), u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KE) Nru 3641/93 tal-20 ta' Diċembru 1993 dwar ċerti proċeduri biex ikun applikat il-Ftehim Interim dwar kummerċ u ħwejjeġ relatati mal-kummerċ bejn il-Komunità Ekonomika Ewropea u l-Komunità Ewropea tal-Faħam u l-Azzar fuq naħa, u r-Repubblika tal-Bulgarija fuq l-oħra (18), kif l-aħħar emendat permezz tar-Regolament (KE) Nru 3379/94, u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KE) Nru 3642/93 ta' l-20 ta' Diċembru 1993 dwar ċerti proċeduri biex ikun applikat il-Ftehim Interim dwar kummerċ u ħwejjeġ relatati mal-kummerċ bejn il-Komunità Ekonomika Ewropea u l-Komunità Ewropea tal-Faħam u l-Azzar fuq naħa, u r-Rumanija fuq l-oħra (19), kif l-aħħar emendat permezz tar-Regolament (KE) Nru 3379/94, u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KE) Nru 1275/95 tad-29 ta' Mejju 1995 dwar ċerti proċeduri biex ikun applikat il-Ftehim dwar kummerċ ħieles u ħwejjeġ relatati mal-kummerċ bejn il-Komunità Ewropea, il-Komunità Ewropea dwar l-Enerġija Atomika u l-Komunità Ewropea tal-Faħam u l-Azzar, fuq naħa, u r-Repubblika ta' l-Estonja, fuq l-oħra (20), u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KE) Nru 1276/95 tad-29 ta' Mejju 1995 dwar ċerti proceduri biex ikun applikat il-Ftehim dwar kummerċ ħieles u ħwejjeġ relatati mal-kummerċ bejn il-Komunità Ewropea, il-Komunità Ewropea dwar l-Enerġija Atomika u l-Komunità Ewropea tal-Faħam u l-Azzar, fuq naħa, u r-Repubblika tal-Latvja, fuq l-oħra (21), u b'mod partikolari l-Artikolu 1 tiegħu,
Wara li kkunsidrat ir-Regolament tal-Kunsill (KE) Nru 1277/95 tad-29 ta' Mejju 1995 dwar ċerti proceduri biex ikun applikat il-Ftehim fuq kummerċ ħieles u ħwejjeġ relatati mal-kummerċ bejn il-Komunità Ekonomika Ewropea, il-Komunità Ewropea dwar l-Enerġija Atomika u l-Komunità Ewropea tal-Faħam u l-Azzar fuq naħa, u r-Repubblika tal-Litwanja, fuq l-oħra (22), u b' mod partikolari l-Artikolu 1 tiegħu,
ADOTTAT DAN IR-REGOLAMENT:
L-Artikolu 1
1. Kodiċi NM 0207 31 jinbidel b'kodiċi NM 0207 34; kodiċi NM 0207 39 90 u 0207 50 jinbidlu b'kodiċi NM 0207 13 91, 0207 14 91, 0207 26 91, 0207 27 91, 0207 35 91, 0207 36 81, 0207 36 85 u 0207 36 89; kodiċi 1602 32 tidħol wara l-kodiċi 1602 31:
- fl-Artikolu 1(1) tar-Regolament (KEE) Nru 2777/75,
- fl-Artikolu 1 tar-Regolament tal-Kummissjoni (KEE) Nru 109/80 (24).
2. Kodiċi NM 0105 12 tidħol qabel il-kodiċi NM 0105 19:
3. Kodiċi NM 1602 32 tidħol qabel il-kodiċi NM code 1602 39:
- fl-Artikolu 6(2) tar-Regolament (KEE) Nru 715/90,
- fl-Artikolu 1 u l-Artikolu 3(1)(b) tar-Regolament tal-Kummissjoni (KEE) Nru 903/90 (26).
4. Kodiċi NM 0207 23 huwa mibdul bil-kodiċi NM 0207 33 fl-Anness I tar-Regolament tal-Kummissjoni (KEE) Nru 1729/92 (27).
- Ir-Regolament tal-Kummissjoni (KEE) Nru 2699/93 (28),
- Ir-Regolament tal-Kummissjoni (KEE) Nru 1431/94 (29),
- Ir-Regolament tal-Kummissjoni (KEE) Nru 1559/94 (30),
- Ir-Regolament tal-Kummissjoni (KEE) Nru 1474/95 (31),
- Ir-Regolament tal-Kummissjoni (KEE) Nru 1484/95 (32),
- Ir-Regolament tal-Kummissjoni (KEE) Nru 1866/95 (33).
6. L-Artikolu 1 tar-Regolament tal-Kummissjoni (KEE) Nru 2783/75 huwa mibdul b'dan li ġej:
"L-Artikolu 1 Kemm-il darba dan ir-Regolament ma jipprovdix mod ieħor, ir-rati ta' dazju fit-Tariffi Komuni Doganali japplikaw għall-prodotti li ġejjin:
Kodiċi NM Deskrizzjoni
L-Artikolu 2
Dan ir-Regolament għandu jorbot fl-intier tiegħu u japplika direttament fl-Istati Membri kollha.
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea, u b'mod partikolari l-Artikolu 84(2) tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Kumitat Ekonomiku u Soċjali [2],
Waqt li kien jaġixxi skond il-proċedura msemmija fl-Artikolu 189ċ tat-Trattat [3],
Billi l-Komunità hija mħassba serjament dwar id-disgrazzji b'telf ta' ħajja fuq il-baħar;
Billi l-Kodiċi Internazzjonali għall-Amministrazzjoni tas-Sigurtà li jipprovdi l-ħarsien tas-sigurtà fl-operat tal-bastimenti u l-prevenzjoni tat-tniġġis, minn issa 'l quddiem imsejjaħ il-"Kodiċi ISM", kien ġie adottat mill-Organizzazzjoni Marittima Internazzjonali (IMO) permezz tar-Riżoluzzjoni ta' l-Assemblea A.741(18) ta' l-4 ta' Novembru 1993 fil-preżenza ta' l-Istati Membri u, permezz ta' l-inkorporazzjoni tiegħu fil-Konvenzjoni Internazzjonali dwar is-Sigurtà tal-Ħajja fuq il-Baħar 1974, għandu japplika għall-bastimenti tal-passiġġieri ro-ro mill-1 ta' Lulju 1998;
Billi dan jirrappreżenta waħda minn serje ta' miżuri biex tittejjeb is-sigurtà fuq il-baħar; billi l-Kodiċi ISM għadu mhuwiex ta' natura mandatorja imma rakkomandatorja;
Billi s-sigurtà tal-ħajja tal-bniedem fuq il-baħar tista' tiżdied effettivament billi jiġi applikat il-Kodiċi ISM fuq bażi strettament mandatorja;
Billi t-tħassib l-iżjed urġenti tal-Komunità huwa dak dwar l-amministrazzjoni tas-sigurtà tal-bastimenti tal-passiġġieri ro-ro; billi implimentazzjoni uniformi u koerenti tal-Kodiċi ISM fl-Istati Membri kollha tista' tikkostitwixxi pass lejn l-amministrazzjoni tas-sigurtà tal-bastimenti tal-passiġġieri ro-ro;
Billi fir-Riżoluzzjoni tiegħu tat-22 ta' Diċembru 1994 dwar is-sigurtà tal-bastimenti li jgħabbu/jniżżlu l-passiġġieri [4], il-Kunsill stieden lill-Kummissjoni biex tressaq proposta dwar l-applikazzjoni mandatorja bil-quddiem tal-Kodiċi ISM fil-każ tas-servizzi tal-bastimenti kollha regolari li jgħabbu/jniżżlu l-passiġġieri li joperaw lejn jew mill-portijiet Ewropej, b'konformità mal-liġi internazzjonali;
Billi l-applikazzjoni mandatarja u stretta tal-Kodiċi ISM hija meħtieġa biex tassigura t-twaqqif u l-manuntenzjoni xierqa tas-sistemi għall-amministrazzjoni tas-sigurtà minn kumpanniji li joperaw fuq il-baħar bastimenti ro-ro tal-passiġġieri, kemm fuq livell ta' bastiment kif ukoll ta' kumpannija;
Billi azzjoni fuq livell Komunitarju hija l-aħjar mod biex jiġi assigurat it-twettiq mandatarju bil-quddiem tad-dispożizzjonijiet tal-Kodiċi ISM u l-kontroll effettiv ta' l-applikazzjoni tiegħu, filwaqt li tiġi evitata d-distorsjoni tal-kompetizzjoni bejn id-diversi portijiet tal-Komunità u bejn il-bastimenti ro-ro; billi regolament biss, li jkollu applikabilità diretta, jista' jassigura dan l-infurzar; billi l-implimentazzjoni bil-quddiem titlob li r-Regolament ikun applikabbli sa mill-1 ta' Lulju 1996;
Billi l-implimentazzjoni mandatorja bil-quddiem tal-Kodiċi ISM għall-bastimenti ro-ro irrispettivament mill-bandiera tagħhom tikkunsidra wkoll it-talba fil-punt 2 tar-Riżoluzzjoni ta' l-IMO A.741(18) li tħeġġeġ bis-sħiħ lill-Gvernijiet biex jimplimentaw il-Kodiċi kemm jista' jkun malajr, billi tagħti l-prijorità inter alia lill-bastimenti tal-passiġġieri;
Billi s-sigurtà tal-bastimenti hija r-responsabbiltà primarja ta' l-Istati tal-bandiera; billi l-Istati Membri jistgħu jassiguraw il-konformità ma' regoli adegwati għall-amministrazzjoni tas-sigurtà fuq il-bastimenti li jtajru l-bandiera tagħhom u l-kumpanniji li jħaddmuhom; billi l-uniku mod biex tiġi assigurata s-sigurtà tal-bastimenti ro-ro kollha, irrispettivament mill-bandiera tagħhom, li jaħdmu jew li jixtiequ li jaħdmu fuq servizz regolari mill-portijiet tagħhom huwa li l-Istati Membri jirrikjedu konformità effettiva mar-regoli ta' sigurtà bħala kondizzjoni biex dawn ikunu jistgħu jaħdmu fuq servizz regolari mill-portijiet tagħhom;
Billi l-kumpanniji li jħaddmu l-bastimenti ro-ro esklussivament fl-ibħra kennija ta' bejn il-portijiet fl-istess Stat Membru jikkostitwixxu riskju aktar limitat u jkollhom bżonn jassumu ammont ta' xogħol amministrattiv proporzjonalment akbar minn kumpanniji oħra, u għandhom għalhekk igawdu minn deroga temporanja;
Billi huwa meħtieġ li jiġu identifikati l-ħtiġiet li taħthom id-dispożizzjonijiet tal-Kodiċi ISM jiġu osservati u biex jiġu mfissra l-kondizzjonijiet għall-ħruġ u l-verifika tad-dokument tal- konformità u taċ-ċertifikat ta' l-amministrazzjoni tas-sigurtà;
Billi l-Istati Membri jistgħu jħossu l-ħtieġa li jiddelegaw jew joqogħdu fuq korpi speċjalizzati biex iwettqu l-obbligazzjonijiet tagħhom skond dan ir-Regolament; billi l-mod xieraq biex jiġi assigurat livell uniformi u adegwat ta' kontroll huwa li jkun obbligatorju li dawn il-korpi jkunu biss dawk li jkunu konformi mal-ħtiġiet tad-Direttiva tal-Kunsill 94/57/KE tat-22 ta' Novembru 1994 dwar ir-regoli u l-istandards komuni għall-ispezzjoni tal-bastimenti u l-organizzazzjonijiet tal-perizji u għall-attivitajiet rilevanti ta' l-amministrazzjoniet marittimi [5];
Billi Stat Membru għandu jkollu l-possibbiltà li jissospendi l-operat ta' ċerti bastimenti ro-ro mill-portijiet tiegħu fejn iqis li jkun hemm riskju ta' periklu serju għas-sigurtà tal-ħajja jew tal-proprjetà jew ta' l-ambjent, mingħajr ħsara għal deċiżjoni li għandha tittieħed fil-qafas ta' kumitat regolatorju, li miegħu l-Istati Membri għandhom ikunu konformi;
Billi proċedura ssimplifikata li tinvolvi kumitat ta' natura regolatorja hija meħtieġa sabiex temenda dan ir-Regolament waqt li jitqiesu l-iżviluppi fuq livell internazzjonali;
Billi l-introduzzjoni malajr ta' dawn ir-regoli ta' sigurtà toħloq problemi tekniċi u amministrattivi speċifiċi għall-Greċja minħabba l-għadd kbir ħafna ta' kumpanniji stabbiliti fil-Greċja li joperaw taħt il-bandiera Griega u esklussivament bejn il-portijiet Griegi; billi deroga ta' perjodu limitat li tkopri din is-sitwazzjoni għandha għalhekk tingħata iżjed u iżjed meta wieħed iżomm quddiem għajnejh li s-servizzi regolari tal-passiġġieri u tal-bastimenti bejn il-portijiet Griegi ġew esklużi sal-1 ta' Jannar 2004 mill-libertà li jipprovdu s-servizzi mogħtijin mir-Regolament tal-Kunsill (KEE) Nru 3577/92 tas-7 ta' Diċembru 1992 li japplika l-prinċipju tal-libertà li jkunu provduti servizzi lit-trasport marittimu fi ħdan l-Istati Membri (il-kabotaġġ marittimu) [6],
ADOTTA DAN IR-REGOLAMENT:
L-Artikolu 1
L-għan ta' dan ir-Regolament huwa li jiżdiedu s-sigurtà fl-amministrazzjoni, is-sigurtà fl-operat u l-prevenzjoni tat-tniġġis fir-rigward tal-bastimenti tal-passiġġieri ro-ro li joperaw lejn jew mill-portijiet ta' l-Istati Membri tal-Komunità fuq servizz regolari billi jassigura li l-kumpanniji li jħaddmu l-bastimenti ro-ro jkunu konformi mal-Kodiċi ISM permezz ta':
- l-istabbiliment u l-manutenzjoni xierqa ta' sistemi għall-amministrazzjoni tas-sigurtà abbord u l-art mill-kumpanniji, u
- il-kontroll tagħhom mill-amministrazzjonijiet ta' l-Istat tal-bandiera u tal-port.
L-Artikolu 2
Għall-iskop ta' dan ir-Regolament u bil-għan ta' l-implimentazzjoni tal-Kodiċi ISM:
(a) "bastiment ro-ro" tfisser bastiment tal-baħar bil-faċilitajiet li jkunu jippermettu li l-vetturi tat-triq u tal-ferrovija jitilgħu u jinżlu mill-bastiment, u li jġorru iżjed minn 12-il passiġġier;
(b) "servizz regolari" tfisser serje ta' qsim bil-bastimenti ro-ro li jaħdmu b'mod li jservu t-traffiku bejn l-istess żewġ punti jew iżjed, jew:
1. skond orarju ppubblikat; inkella
2. bi qsim tant regolari jew frekwenti li jkun jikkostitwixxi serje sistematika rikonoxxibbli;
(ċ) "kumpannija" tfisser is-sid ta' bastiment ro-ro jew ta' kull organizazzjoni jew persuna oħra bħalma huwa l-maniġer, jew in-nolleġġatur tal-bastiment vojt, li jkun assuma r-responsabbiltà għall-operat tal-bastiment ro-ro mingħand is-sid;
(d) "organizzazzjoni rikonoxxuta" tfisser korp rikonoxxut li jkun konformi mad-dispożizzjonijiet tad-Direttiva 94/57/KE;
(e) "Kodiċi ISM" tfisser il-Kodiċi Internazzjonali għall-Amministrazzjoni tas-Sigurtà fl-Operat tal-Bastimenti u għall-Prevenzjoni mit-Tniġġis, adottat mill-OMI permezz tar-Riżoluzzjoni ta' l-Assemblea A.741(18) ta' l-4 ta' Novembru 1993, u li jkun anness ma' dan ir-Regolament;
(f) "amministrazzjoni" tfisser il-Gvern ta' l-Istat li l-bandiera tiegħu l-bastiment ro-ro jkun intitolat li jtajjar;
(g) "dokument ta' konformità" jfisser id-dokument maħruġ lill-kumpanniji b'konformità mal-paragrafu 13.2 tal-Kodiċi ISM;
(h) "ċertifikat ta' l-amministrazzjoni tas-sigurtà" tfisser iċ-ċertifikat maħruġ lill-bastimenti ro-ro b'konformità mal-paragrafu 13.4 tal-Kodiċi ISM;
(i) "ibħra kennija" tfisser żoni fejn il-probabbiltà annwali ta' l-għoli sinifikanti tal-mewġ li jeċċedi 1,5 m ikun inqas minn 10 %, u li fihom il-bastiment ro-ro ma jkun fl-ebda ħin iżjed minn sitt mili nawtiċi bogħod minn post ta' refuġju fejn il-persuni nawfragati jistgħu jinżlu l-art.
L-Artikolu 3
Dan ir-Regolament għandu jgħodd għall-kumpanniji kollha, li jħaddmu mill-inqas bastiment ro-ro wieħed lejn jew minn port ta' Stat Membru tal-Komunità fuq servizz regolari mingħajr konsiderazzjoni għall-bandiera tiegħu.
L-Artikolu 4
1. Il-kumpanniji kollha għandhom ikunu konformi mad-dispożizzjonijiet tal-paragrafi 1.2 sa 13.1 u tal-paragrafu 13.3 tal-Kodiċi ISM, bħalli kieku d-dispożizzjonijiet tiegħu kienu mandatarji, bħala kondizzjoni biex il-bastimenti tagħhom jipprovdu servizzi regolari lejn jew minn port ta' Stat Membru tal-Komunità.
2. Bħala deroga mill-paragrafu 1, il-kumpanniji li joperaw il-bastimenti ro-ro jew il-bastimenti fuq servizz regolari esklussivament f'ibħra kennija bejn il-portijiet li jinsabu fl-istess Stat Membru jistgħu jipposponu l-konformità mad-dispożizzjonijiet ta' dan ir-Regolament safl-1 ta' Lulju 1997
L-Artikolu 5
1. L-Istati Membri għandhom ikunu konformi mad-disposizzonijiet tal-paragrafi 13.2, 13.4 u 13.5 tal-Kodiċi ISM bħallikieku d-dispożizzjonijiet ta' dan kienu mandatarji, fir-rigward tal-kumpanniji u tal-bastimenti ro-ro.
2. Għall-finijiet tal-paragrafu 1, l-Istati Membri jistgħu jawtorizzaw biss, jew joqogħdu fuq, kompletament jew parzjalment, organizzazzjoni rikonoxxuta.
Għall-finijiet tal-paragrafu 13.2 tal-Kodiċi ISM, Stat Membru jista' joħroġ biss id-dokumenti tal-konformità lil kumpannija li jkollha l-post tan-negozju prinċipali tagħha fuq it-territorju tiegħu stess. Qabel dawn jinħarġu l-Istati Membri għandhom jikkonsultaw l-amministrazzjoni ta' l-Istati li l-bandiera tagħhom il-bastimenti ro-ro jkunu intitolati li jtajru, jekk dik l-amministrazzjoni ma tkunx dik ta' l-Istat Membru li tkun ħarġithom.
3. Id-dokument tal-konformità għandu jibqa' validu biss għal ħames snin mid-data tal-ħruġ tiegħu, dejjem sakemm issir verifika darba fis-sena, sabiex jiġi kkonfermat il-funzjonament tajjeb tas-sistema ta' l-amministrazzjoni tas-sigurtà, u biex jiġi kkonfermat li l-modifiki possibbli introdotti mill-aħħar verifika jkunu jissodisfaw id-dispożizzjonijiet tal-Kodiċi ISM.
4. Iċ-ċertifikat ta' l-amministrazzjoni tas-sigurtà għandu jibqa' validu biss għal ħames snin mid-data tal-ħruġ tiegħu, dejjem sakemm issir verifika intermedja talanqas darba kull 30 xahar jew iżjed spiss sabiex jiġi kkonfermat il-funzjonament tajjeb tas-sistema ta' l-amministrazzjoni tas-sigurtà, u sabiex jiġi kkonfermat li l-modifiki possibbli introdotti mill-aħħar verifika jissodisfaw id-dispożizzjonijiet tal-Kodiċi ISM.
5. Għall-finijiet ta' dan ir-Regolament, u b'mod partikolari ta' l-Artikolu 6, kull Stat Membru għandu jaċċetta dokument tal-konformità jew ċertifikat ta' l-amministrazzjoni tas-sigurtà maħruġ mill-amministrazzjoni ta' kull Stat Membru ieħor jew minn organizzazzjoni rikonoxxuta li taġixxi f'ismu.
6. Stat Membru għandu jirrikonoxxi d-dokumenti tal-konformità u ċ-ċertifikat ta' l-amministrazzjoni tas-sigurtà maħruġin minn, jew f'isem, l-amministrazzjonijiet ta' pajjiżi terzi jekk ikun sodisfatt li dawn juru konformità mad-dispożizzjonijiet ta' dan ir-Regolament.
Id-dokumenti tal-konformità u ċ-ċertifikati ta' l-amministrazzjoni tas-sigurtà maħruġin f'isem l-amministrazzjonijiet ta' pajjiżi terzi jistgħu jiġu rikonoxxuti biss jekk ikunu nħarġu minn organizzazzjoni rikonoxxuta.
L-Artikolu 6
L-Istati Membri għandhom jissodisfaw ruħhom li l-kumpanniji kollha li jipprovdu s-servizzi tal-bastimenti ro-ro lejn jew mill-portijiet tagħhom ikunu konformi mad-dispożizzjonijiet ta' dan ir-Regolament.
L-Artikolu 7
Fejn Stat Membru jikkunsidra li kumpannija, minkejja l-fatt li jkollha dokument tal-konformità, ma tkunx tista' tħaddem bastiment ro-ro fuq servizz regolari lejn jew mill-portijiet tiegħu minħabba li jkun hemm riskju ta' periklu serju għas-sigurtà tal-ħajja jew tal-proprjetà, jew ta' l-ambjent, l-operat ta' dan is-servizz jista' jiġi sospiż saż-żmien meta l-periklu jitneħħa.
Fiċ-ċirkustanzi fuq imsemmija l-proċedura li ġejja għandha tgħodd:
L-Artikolu 8
Sabiex jiġu kkunsidrati t-termini ġenerali tal-Kodiċi ISM, il-Kummissjoni għandha tirrevedi l-implimentazzjoni ta' dan ir-Regolament tliet snin wara d-dħul fis-seħħ tiegħu u tipproponi l-miżuri xierqa.
L-Artikolu 9
Sabiex jitqiesu l-iżviluppi fuq livell internazzjonali u, b'mod partikolari, fl-IMO,
(a) id-definizzjoni tal-"Kodiċi ISM" fl-Artikolu 2;
(b) il-perjodi tal-validità tad-dokument tal-konformità u/jew iċ-ċertifikat ta' l-amministrazzjoni tas-sigurtà u l-frekwenza tal-verifika li għandha x'taqsam ma' l-istess fl-Artikolu 5(3) u (4);
(ċ) l-Anness;
L-Artikolu 10
1. Il-Kummissjoni għandha tkun assistita mill-Kumitat imwaqqaf mill-Artikolu 12(1) tad-Direttiva tal-Kunsill 93/75/KEE [7].
2. Ir-rappreżentant tal-Kummissjoni għandu jressaq quddiem il-Kumitat abbozz dwar il-miżuri li għandhom jittieħdu. Il-Kumitat għandu jagħti l-opinjoni tiegħu dwar l-abbozz sa dak iż-żmien li l-president jista' jistipula skond l-urġenza tal-kwistjoni. L-opinjoni għandha tingħata mill-maġġoranza stabbilita fl-Artikolu 148(2) tat-Trattat fil-każ tad-deċiżjonijiet li l-Kunsill ikollu jadotta fuq proposta mill-Kummissjoni. Il-voti tar-rappreżentanti ta' l-Istati Membri fi ħdan il-kumitat għandhom ikunu peżati skond il-mod stabbilit f'dak l-Artikolu. Il-president ma għandux jivvota.
3. (a) Il-Kummissjoni għandha tadotta l-miżuri kkontemplati jekk dawn ikunu skond l-opinjoni tal-kumitat.
(b) Jekk il-miżuri kkontemplati ma jkunux skond l-opinjoni tal-kumitat, jew jekk l-ebda opinjoni ma tingħata, il-Kummissjoni għandha, mingħajr dewmien, tressaq quddiem il-Kunsill proposta relatata mal-miżuri li għandhom jittieħdu. Il-Kunsill għandu jaġixxi b'maġġoranza kkwalifikata.
(ċ) Jekk, ma' l-iskadenza tal-perjodu ta' 40 gurnata mid-data tar-riferiment lill-Kunsill, il-Kunsill ma jkunx aġixxa, il-miżuri proposti għandhom jiġu adottati mill-Kummissjoni.
L-Artikolu 11
Permezz ta' deroga mill-ewwel subparagrafu, dan ir-Regolament m'għandux japplika sal-31 ta' Diċembru 1997 għall-kumpanniji li jkunu inkorporati taħt il-liġi Griega, li jkollhom il-post tan-negozju prinċipali tagħhom fil-Greċja, u li jkunu joperaw il-bastimenti ro-ro rreġistrati fi u jtajru l-bandiera tal-Greċja waqt li jkunu jipprovdu servizzi regolari esklussivament bejn portijiet li jinsabu fil-Greċja.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
tal-25 ta’ Ġunju 1996 dwar it-titjib ta’ l-istatistiċi agrikoli tal-Komunità (96/411/KE)
IL-KUNSILL TA’ L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea, u partikolarment l-Artikolu 43 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra d-Deċiżjoni tal-Kunsill 93/464/KEE tat-22 ta’ l-Lulju 1993 dwar il-programm qafas għall-azzjonijiet prijoritarji fil-qasam ta’ l-informazzjoni statistika 1993 sa 1997 [3], u partikolarment l-Artikolu 4(a) tagħha,
Billi l-programm qafas maħsub mid-Deċiżjoni 93/464/KEE li jistabbilixxi, fost oħrajn il-bżonn għall-użu aħjar tar-riżorsi mogħtija lill-istatistiċi agrikoli bl-implimentazzjoni tar-riżultati ta’ operazzjoni ta’ screening magħmula taħt il-programm statistiku ta’ qabel maħsub mir-Riżoluzzjoni tal-Kunsill tad-19 ta’ Ġunju 1989 dwar l-implimentazzjoni ta’ pjan ta’ azzjonijiet prijoritarji fil-qasam ta’ l-informazzjoni statistika: Programm statistiku tal-Komunitajiet Ewropej (1989 to 1992) [4];
Billi dan l-iscreening identifika l-aspetti ewlenin tat-tibdiliet li għandhom ikunu inkorporati fl-istatistiċi agrikoli tal-Komunità;
Billi dawn il-bidliet jinkludu ftit mill-oqsma fejn jista’ jsir xi ffrankar u fejn hemm bżonnijiet ġodda jew li qed jiżdiedu; billi dan it-tibdil għandu jħares il-prinċipji ġenerali miftehma;
Billi għandhom ikunu koordinati adattamenti nazzjonali fil-livell Komunitarju, biex jiżguraw li:
(a) Id-data jibqgħu affidabbli biżżejjed fil-każ ta’ kull Stat Membru u paragunabbli bejn l-Istati Membri;
(b) il-bidliet għal-leġislazzjoni li jistgħu jinħtieġu jistgħu jkunu identifikati, preparati u proposti mill-Kummissjoni fi żmien utli kif ukoll li l-Kummissjoni tapprova r-regoli ta’ implimentazzjoni għal-leġislazzjoni tal-Kunsill fi żmien utli;
(ċ) studji metodoloġiċi minn Stati Membri differenti f’modi effiċjenti kif jintlaħqu l-ħtiġijiet ġodda ta’ informazzjoni huma xierqa;
(d) l-iskedar ta’ attivitajiet nazzjonali jqis l-interess kollettiv Komunitarju;
(e) ir-riżorsi finanzjarji tal-Komunità li jiffaċilitaw l-esekuzzjoni ta’ dan il-programm huma użati bħala żieda mar-riżorsi oħra nazzjonali u bl-aktar mod effiċjenti;
Billi l-aħjar mezzi biex tintlaħaq din il-koordinazzjoni hija ġewwa struttura formali li tippermetti li l-ixkiel tekniku u l-preferenzi ikunu kkunsidrati kollettivament u l-għażliet magħmula li jirrikonċiljaw l-interessi nazzjonali u tal-Komunità;
Billi kontribuzzjoni finanzjarja mill-Komunità lill-Istati Membri hija meħtieġa, skond il-ħtiġijiet oġġettivi tagħhom, biex ikunu faċilitati l-adattamenti meħtieġa;
Billi, biex iseħħ l-iffrankar mixtieq, jistgħu jinħtieġu adattamenti għall-implimentazzjoni teknika ta’ ċertu stħarriġ; billi dawn l-adattamenti għandhom ikunu permessi bla ħsara għas-salvagwardji xierqa;
Billi għandha ssir dispożizzjoni għall-estensjoni possibbli ta’ din id-Deċiżjoni fil-kuntest tal-programm tal-qafas li jmiss għall-azzjonijiet prijoritarji fil-qasam ta’ informazzjoni statistika rigward il-perjodu wara l-1997;
Billi d-distribuzzjoni ta’ ħidmiet bejn il-Kummissjoni u l-Istati Membri hija bis-sħiħ skond il-prinċipju tas-sussidjarjetà,
ADOTTA DIN ID-DEĊIŻJONI:
Artikolu 1
Skop
Biex jittejjeb il-mod kif l-istatistiċi agrikoli tal-Komunità jħarsu l-ħtiġijiet li jirriżultaw mir-riforma tal-Politika Komuni Agrikola, l-Istati Membri għandhom, fil-limiti imposti mir-riżorsi disponibbli, jieħdu miżuri xierqa biex jadattaw is-sistemi nazzjonali tagħhom ta’ statistiċi agrikoli. F’dan sejrin iqisu l-oqsma tax-xogħol imfissra fl-Annessi I u II ma’ din, u l-oġġettivi, il-karatterisitiċi u l-kriterji mogħtija fl-Anness III.
Artikolu 2
Rwol tal-Kummissjoni
Il-Kummissjoni, waqt li taġixxi flimkien ma’ l-Istati Membri, għandha
(a) tistabbilixxi pjan komuni għall-koordinazzjoni tax-xogħol u l-qafas ġenerali għad-deskrizzjonijiet meħtieġa metodoloġiċi;
(b) tivverifika l-kwalità tad-data u l-paragunabbilità;
(ċ) tidentifika u timplimenta azzjonijiet fil-livell tal-Komunità li huma importanti għall-finijiet ta’ din id-Deċiżjoni.
Artikolu 3
Perjodu ta’ żmien u proċedura
Il-proċess ta’ l-adattament ta’ l-istatistiċi agrikoli tal-Komunità provduti fl-Artikolu 1 għandu jinbeda matul il-perjodu 1996-1997. Għandu jkun koordinat mill-Kummissjoni permezz ta’ pjanijiet ta’ azzjonijiet tekniċi kif previst fl-Artikolu 4. Wara dan il-perjodu, il-Kunsill jista’ jiddeċiedi fuq estensjoni skond il-proposti tal-Kummissjoni previsti fl-Artikolu 11.
Artikolu 4
Pjanijiet ta’ azzjonijiet tekniċi għall-istatisitiċi agrikoli
1. Għandu jkun stabbilit pjan ta’ azzjoni teknika għall-istatistiċi agrikoli mill-Kummissjoni kull sena skond il-proċedura preskritta fl-Artikolu 10. Dawn il-pjanijiet għandhom ikopru l-azzjonijiet li għandhom isiru mill-Istati Membri bis-saħħa ta’ l-Artikolu 1. Għandhom jintużaw riżorsi disponibbli b’tali mod biex ikun hemm l-akbar titjib possibbli fil-konvenjenza finanzjarja ta’ l-istatistiċi agrikoli fit-tħaris tal-ħtiġijiet tal-liġi tal-Komunità, ftehim informali u ħtiġijiet ġodda ta’ informazzjoni.
2. Kull pjan ta’ azzjoni teknika annwali għandu jinkludi prospett dettaljat ta’ l-attività għas-sena li jmiss u skeda indikattiva għas-sentejn ta’ wara.Meta jkun qed isir il-pjan, għandhom jitqiesu:
(a) l-obbligi eżistenti għas-snin in kwistjoni, e.g. il-lista u l-frekwenza ta’ l-istħarriġ tal-Komunità li għandhom isiru mill-Istati Membri u data oħra li għandhom ikunu provduti lill-Kummissjoni;
(b) informazzjoni miktuba mill-Istati Membri kif previst fl-Artikolu 5 punti (b) u (ċ);
(ċ) ir-riżorsi meħtieġa għall-azzjoniiet kollha taħt kunsiderazzjoni u r-riżorsi disponibbli.
Artikolu 5
Rapporti ta’ l-Istati Membri
L-Istati Membri għandhom jibagħtu sa mhux aktar tard mill-31 ta’ Marzu kull sena (sena n):
(a) rapport fil-qosor dwar l-implimentazzjoni ta’ l-azzjonijiet miftiehma għas-sena ta’ qabel, (sena n – 1);
(b) deskrizzjoni fil-qosor ta’ l-azzjonijiet proposti għall-pjan tas-sena ta’ wara (sena n + 1);
(ċ) notifika ta’ attivitajiet ewlenin pjanati jew proposti għas-sentejn ta’ wara (snin n + 2 u n + 3) li huma relevanti għall-finijiet ta’ din id-Deċiżjoni.
Id-deskrizzjoni għandha tkopri bidliet maħsuba għall-metodoloġija ta’ implimentazzjoni, xogħol li għandu jsir, diffikultajiet imbassra u proposti biex jing]elbu l-implikazzjonijiet għar-riżorsi nazzjonali u tal-Komunità ta’ proposti għat-titjib fil-livell tal-Komunità. Għandhom ikunu identifikati azzjonijiet li jeħtieġu appoġġ finanzjarju tal-Komunità.
Waqt li ssegwi l-proċedura preskritta fl-Artikolu 10, il-Kummissjoni għandha tfassal formoli standard simplifikati biex jitħaffu s-sottomissjonijiet magħmula.
Artikolu 6
Dispożizzjonijiet finanzjarji
1. Il-Komunità għandha tikkontribwixxi għall-ispejjeż magħmula mill-Istati Membri fit-tiswir ta’ l-adattamenti għas-sistemi nazzjonali ta’ l-istatistika agrikola jew għal dawn l-ispejjeż għax-xogħol preparatorju rigward il-ħtiġijiet ġodda jew li qed jiżdiedu li huma parti mill-pjan tekniku ta’ azzjoni.
2. L-ammont tal-kontribuzzjoni għall-Istati Membri għandu jkun deċiż kull sena mill-Kummissjoni flimkien ma’ pjan ta’ azzjoni teknika u skond il-proċedura preskritta fl-Artikolu 10.
3. Il-kontribuzzjoni għandha tkun disponibbli għall-Istati Membri kull sena wara s-sottomissjoni u l-approvazzjoni mill-Kummissjoni tar-rapport annwali dwar l-implimentazjoni, matul is-sena ta’ qabel, ta’ l-azzjoni maħsuba. Il-Kummissjoni għandha tagħmel kull spezzjoni fuq il-post li tqis xierqa f’kollaborazzjoni ma’ l-awtoritajiet kompetenti ta’ l-Istati Membri.
Artikolu 7
Flessibbilità
Meta jkun meħtieġ biex jintlaħqu l-finijiet ta’ din id-Deċiżjoni u matul il-pjan ta’ azzjoni teknika l-Kummissjoni, waqt li taġixxi skond il-proċedura preskritta fl-Artikolu 10, tista’ tapprova talba ta’ Stat Membru biex jitħalla jadatta wieħed jew iżjed mill-karatteristiċi li ġejjin ta’ l-istħarriġ ta’ l-istatistika agrikola elenkati fl-Anness IV: reġjuni koperti, subdiviżjonijiet territorjali, tifsiriet, metodoloġija ta’ l-istħarriġ, data ta’ l-isħarriġ, lista tal-karatteristiċi u d-daqs tal-klassijiet.
Artikolu 8
Adattament għaċ-ċirkostanzi li jinbidlu
Il-Kummissjoni tista’ timmodifika l-Anness I (oqsma statistiċi fejn iffrankar potenzjali ġie identifikat) l-Anness II (oqsma statistiċi fejn hemm ħtiġijiet ġodda jew li qed jiżdiedu) skond il-proċedura preskritta fl-Artikolu 10. Għandha tinforma l-Parlament Ewropew u lill-Kunsill b’dawn il-modifiki.
Artikolu 9
Rwol tal-Kumitat Permanenti dwar l-Istatistika Agrikola
Il-Kumitat Permanenti dwar l-Istatistiċi Agrikoli stabbilit bid-Deċiżjoni 72/279/KEE [5] għandu jiltaqa’ mill-inqas darba fis-sena biex jiddiskuti li ġej:
(a) rapporti magħmula mill-Istati Membri dwar l-esekuzzjoni tal-programm fis-sena ta’ qabel;
(b) azzjonijiet proposti mill-Istati Membri għas-sena ta’ wara u l-prospetti għas-sentejn ta’ wara;
(ċ) il-pjan ta’ azzjoni teknika għas-sena ta’ wara;
(d) il-kontribuzzjoni finanzjarja tal-Komunità prevista fl-Artikolu 6;
(e) tibdiliet possibbli għall-Annessi I u II.
Artikolu 10
Miżuri meħtieġa għall-implimentazzjoni
Il-Kummissjoni għandha tadotta l-miżuri meħtieġa għall-implmentazzjoni ta’ din id-Deċiżjoni.. Il-Kummissjoni għandha tkun megħjuna mill-Kumitat Permanenti dwar l-Istatistiċi Agrikoli, minn hawn "il quddiem msejjaħ bħala l-’Kumitat".
Ir-rappreżentant tal-Kummissjoni għandu jissottometti lill-Kumitat abbozz tal-miżuri li jridu jittieħdu. Il-Kumitat għandu jagħti l-opinjoni tiegħu ta’ l-abbozz f’terminu ta’żmien li l-President jista’ jippreskrivi skond l-urġenza tal-kwistjoni. L-opinjoni għandha tingħata mill-maġġoranza preskritta fl-Artikolu 148(2) tat-Trattat fil-każ tad-Deċiżjonijiet li l-Kunsill huwa meħtieġ li jadotta fuq proposta mill-Kummissjoni. Il-voti tar-rappreżentanti ta’ l-Istati Membri ġewwa l-Kumitat għandhom jitwieżnu bil-mod dikjarat f’dak l-Artikolu. Il-President m’għandux jivvota.
Il-Kummissjoni għandha tadotta l-miżuri maħsuba jekk huma skond l-opinjoni tal-Kumitat.
Jekk il-miżuri maħsuba mhumiex skond l-opinjoni tal-Kumitat, jew jekk l-ebda opinjoni ma tinghata, il-Kummissjoni għandha, mingħajr dewmien, tissottometti lill-Kunsill proposta dwar il-miżuri li għandhom jittieħdu. Il-Kunsill għandu jaġixxi b’maġġoranza kwalifikata.
Jekk fi żmien tliet xhur mid-data ta’ referenza lill-Kunsill, il-Kunsill ma jkunx aġixxa, il-miżuri proposti għandhom ikunu adottati mill-Kummissjoni.
Artikolu 11
Rapport
Qabel l-1 ta’ Novembru 1997 il-Kummissjoni, wara li tkun ikkonsultat lil Kumitat Permanenti dwar l-Istatistiċi Agrikoli, għandha tagħmel rapport dwar il-progress ta’ din id-Deċiżjoni lill-Parlament Ewropew u lill-Kunsill akkumpanjat jekk meħtieġ bi proposti għall-estensjoni tiegħu.
Artikolu 12
Din id-Deċiżjoni hija ndirizzata lill-Istati Membri.
tal-20 ta’ Mejju 1996 dwar it-tqegħid fis-suq taċ-ċikwejra maskili sterilizzata u ġenetikament modifikata (Cichorium intybus L.) b’tolleranza parzjali għall-erbiċida glufosinate ammonium skond id-Direttiva tal-Kunsill 90/220/KEE (Text b’ relevanza għaż-ŻEE) (96/424/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi il-Komunitajiet Ewropej,
Wara li kkunsidrat id-Direttiva tal-Kunsill 90/220/KEE tat-23 t’April 1990 dwar ir-rilaxx intenzjonali fl-ambjent tal-organiżmi ġenetikament modifikati [1], kif emendata bid-Direttiva tal-Kummissjoni 94/15/KE [2], u b’mod partikolari l-Artikolu 13 ta’dan,
Billi, skond l-Artikoli 10 sa 18 tad-Direttiva 90/220/KEE, teżisti proċedura tal-Komunità li tippermetti lill-awtorità kompetenti ta’ Stat Membru li tagħti l-kunsens għat-tqegħid fis-suq ta’ prodotti li jikkonsistu f’organiżmi ġenetikament modifikati
Billi saret notifika lill-awtoritajiet kompetenti ta’ Stat Membru (l-Olanda) dwar it-tpoġġija fis-suq ta’ dan il-prodott;
Billi, wara l-awtorità kompetenti tal-Olanda, għaddiet id-dokument dwar dan lill-Kummissjoni b’ opinjoni favorevoli; billi l-awtoritajiet kompetenti tal-Istati Membri l-oħra għamlu oġġezzjoni għal dan id-dokument;
Billi, għaldaqstant, skond l-Artikolu 13 [3], jeħtieġ li l-Kummissjoni tieħu deċiżjoni skond il-proċedura prevista fl-Artikolu 21 tad-Direttiva 90/220/KEE;
Billi, l-Kummissjoni wara li eżaminat l-oġġezzjonijiet kollha li saru fid-dawl tal-iskop tad-Direttiva 90/220/KEE u l-informazzjoni mogħtija fid-dokument, waslet għall-konklużjonijiet li ġejja:
- m’ hemm l-ebda raġuni għaliex wieħed jaħseb li ser ikun hemm effetti ħżiena mit-trasferiment tal-ġeni bar fil-popolazzjonijiet taċ-ċikwejra u dan minħabba l-fatt li dan it-trasferiment seta’ biss jagħti vantaġġ kompetittiv jew selettiv lill-popolazzjonijiet slavaġ kieku l-erbiċida glufosinate-ammonium kien l-uniku mezz kif wieħed jikkontrolla dawn il-popolazzjonijiet, iżda li mhux il-każ,
- il-kunsens għat-tqiegħed fis-suq tal-prodott m’ għandux ikopri l-użu tiegħu bħala ikel għall-bniedem jew ikel għall-annimali minħabba li n-notifika ppreżentata ma tkoprix dawn l-aspetti,
- m’ hemm l-ebda raġuni ta’ sigurtà għaliex it-tikketta għandha ssemmi li l-prodott ikun inkiseb b’ tekniċi ta’ modifikazzjoni ġenetika;
- minħabba li 50 % miż- Żerriegħa ibrida titttolera l-erbiċida, it-tikketta għandha ssemmi li l-prodotti jitsgħu jkunu tolleranti għall-erbiċida ammonju tal-glufosinat, ħalli dawk li jrabbu jintebħu li jista’ ma jkunx possibli li tikkontrolla dawk l-erbi li jitilgħu bla kontroll bl-ammonju tal-glufosinat;
billi jippermettu l-erbiċidi kimiċi jiġu applikati lil pjanti u l-istima tal-impatt tal-użu tagħhom fuq is saħħa tal-bniedem u l-ambjent jaqa’ taħt l-iskop tad-Direttiva tal-Kunsill 91/414/KEE ta’ Lulju 1991 li jikkonċerna it-tqegħid fis-suq ta’ prodotti għall-prtoezzjoni tal-pjanti (3), kif l-aħħar emendat mid-Direttiva tal-Kummissjoni 96/12/KE [4], u ma jaqax taħt l-iskop tad-Direttiva 90/220/KEE;
Billi l-Artikolu11 (6) u l-Artikolu 16(1) tad-Direttiva jipprovdu protezzjoni ulterjuri jekk issir disponibbli informazzjoni ġdida dwar ir-riskji li l-prodott jista’ jikkawża;
Billi l-miżuri li hemm previsti f’din id-Deċiżjoni huma skond l-opinjoni tal-Kumitat tar-rappreżentanti tal-Istati Membri stabbiliti taħt l-Artikolu 21 tad-Direttiva 90/220/KEE,
ADOTTAT DIN ID-DEĊIŻJONI
Artikolu 1
1. Mingħajr preġudizzju għall-liġijiet l-oħra tal-Komunità u bla ħsara għall-kondizzjonijiet msemmija fil-paragrafi 2, 3 u 4, l-kunsens għat-tqegħid fis-suq tal-prodott li ġej li ġie nnotifikat minn Bejo-Zaden BV (Ref. C/NL/94/25), taħt l-Artikolu 13 tad-Direttiva 90/220/KEE, jingħata mill-awtoritajiet tal-Olanda.
Il-prodott jikkonsisti f’żerriegħa u pjanti meħuda miċ-ċikwejra (Cichorium intybus L. sottospeċi radicchio rosso) linji (RM3-3, RM3-4 and RM3-6) li ġew mibdula bl-użu ta’ Agrobacterium tumefaciens disarmed Ti-plasmid li jkunu jinsabu fil-borduri tat-T-DNA:
(i) il-ġeni barnase mill-Bacillus amyloliquefaciens (a ribonuclease) bl-aġent mexxej PTA29 minn Nicotiana tabacum u t-terminatur tal-ġeni nopaline synthase mill-Agrobacterium tumefaciens;
(ii) il-ġeni bar mill-Streptomyces hygroscopicus (phosphinothricin acetyltransferase) bl-aġent mexxej PSsuAra-tp mill-Arabidopsis thaliana u l-ġeni 7 TL-DNA termintaru mill-Agrobacterium tumefaciens;
(iii) il-ġeni ġdid mill-Escherichia coli (neomycin phosphotransferase II) bl-aġent mexxej tal-ġeni nopaline synthase mill-Agrobacterium tumefaciens u l-ġeni terminatur tal-octopine synthase mill-Agrobacterium tumefaciens.
2. Dan il-kunsens ikopri kull proġeni meħud mit-taħlit tal-prodott ma’ qamħirrun mkabbar b’ mod tradizzjonali.
3. Il-kunsens preżenti jkopri l-użu tal-prodott għall-attivitajiet ta’ tkattir.
4. Mingħajr preġudizzju għall-ittikkettjar meħtieġ minn leġiżlazzjoni oħra tal-Komunità, se jkun indikat fuq it-tikketta ta’ kull pakkett ta’ żerriegħa li l-Prodott:
- għandu jintuża għal attivitajiet ta’ tgħammir,
- u jista’ jkollu tolleranza għall-erbiċida glufosinate ammonium.
Artikolu 2
Din id-Deċiżjoni hija ndirizzata lill-Istati Membri.
tat-28 ta’ Ġunju 1996 li tistabbilixxi kondizzjonijiet speċjali li jirregolaw importazzjonijiet ta’ prodotti tas-sajd u ta’ akwakultura li joriġinaw mill-Mawritanja (Test b’relevanza għaż-ŻEE) (95/30/KE)
IL-KUMMISSJONI TAL-KOMUNITAJIET EWROPEJ,
Wara li kunsidrat it-Trattat li jistabbilixxi l-Komunità Ewropea,
Wara li kunsidrat id-Direttiva tal-Kunsill 91/493/KEE tat-22 ta’ Lulju 1991 li tippreskrivi l-kundizzjonijiet tas-saħħa għall-produzzjoni u t-tqegħid fis-suq ta’ prodotti tas-sajd [1], kif l-aħħar emendata bid-Direttiva 95/71/KE [2], u b’mod partikolari l-Artikoli 11 tagħha,
Billi grupp ta’ esperti tal-Kummissjoni żar il-Mawritanja sabiex jagħmel spezzjoni ħalli jivverifika l-kondizzjonijiet li taħthom jiġu magħmula, maħżuna u mibgħuta prodotti tas-sajd lejn il-Komunità;
Billi d-dispożizzjonijiet tal-leġislazzjoni tal-Mawritanja dwar spezzjonijiet tas-saħħa u kontroll fuq prodotti tas-sajd jistgħu jiġu meqjusa bħala ekwivalenti għal dawk preskritti fid-Direttiva 91/493/KEE;
Billi l-"Ministère des Pêches et de l’Économie Maritime — Centre National de Recherches Océanographiques et des Pêches — Département Valorisation et Inspection Sanitaire (MPEM-CNROP-DVIS)", l-awtorità kompetenti fil-Mawritanja, hija kapaċi tivverifika b’mod effettiv l-applikazzjoni tal-liġijiet fis-seħħ;
Billi l-proċedura sabiex jinkiseb iċ-ċertifikat ta’ saħħa msemmi fl-Artikolu 11(4)(a) tad-Direttiva 91/493/KEE għandha tkopri wkoll id-definizzjoni ta’ ċertifikat mudell, il-ħtiġiet minimi tal-lingwa/i li fiha għandu jiġi abbozzat u l-grad tal-persuna awtorizzata li tiffirmah;
Billi, skond l-Artikolu 11(4)(b) tad-Direttiva 91/493/KEE, għandha titpoġġa marka fuq pakketti ta’ prodotti tas-sajd, li tagħti l-isem tat-tielet pajjiż u n-numru ta’ approvazzjoni tad-ditta u l-bastiment friża ta’ oriġini;
Billi, skond l-Artikolu 11(4)(ċ) tad-Direttiva 91/493/KEE, għandha titħejja lista ta’ ditti approvati u ta’ bastimenti friża; billi dik il-lista għandha ssir fuq il-bażi ta’ komunikazzjoni mill-MPEM-CNROP-DVIS lill-Kummissjoni; billi huwa għalhekk f’idejn il-MPEM-CNROP-DVIS li jiżgura konformità mad- dispożizzjonijiet preskritti għal dak il-għan fl-Artikolu 11(4) tad-Direttiva 91/493/KEE;
Billi l-MPEM-CNROP-DVIS ipprovdiet assigurazzjonijiet uffiċjali dwar il-konformità mar-regoli preskritti fil-Kapitolu V ta’ l-Anness li jinsab mad-Direttiva 91/493/KEE u dwar li jiġu sodisfatti l-ħtiġiet ekwivalenti għal dawk preskritti b’dik id-Direttiva għall-approvazzjoni ta’ stabbilimenti u bastimenti friża;
Billi l-miżuri li għalihom tipprovdi din id-Deċiżjoni huma skond l-opinjoni tal-Kumitat Veterinarju Permanenti,
ADOTTAT DIN ID-DEĊIŻJONI:
1. Iċ-ċertifikat imsemmi fil-punt 1 ta’ l-Artikolu 2 għandu jiġi mħejji f’ta’ l-inqas lingwa uffiċjali waħda ta’ l-Istat Membru fejn isiru l-kontrolli.
2. Iċ-ċertifikat għandu juri l-isem, il-kariga u l-firma tar-rappresentant tal-"Ministère des Pêches et de l’Économie Maritime — Centre National de Recherches Océanographiques et des Pêches — Département Valorisation et Inspection Sanitaire (MPEM-CNROP-DVIS)", u t-timbru uffiċjali ta’ dan ta’ l-aħħar b’kulur differenti minn dak ta’ l-indikazzjonijiet l-oħra fuq iċ-ċertifikat.
Artikolu 4
Din id-Deċiżjoni hija indirizzata lill-Istati Membri.
tal-14 ta’ Ottubru, 1996 li tistabbilixxi kondizzjonijiet speċjali li jirregolaw l-importazzjoni ta’ prodotti tas-sajd u akwakultura li ġejjin mill-Kosta ta’ l-Ivorju (Test b’relevanza għaż-ŻEE) (96/609/KE)
IL-KUMMISSJONI TAL-KOMUNITAJIET EWROPEW,
Wara li kkunsidraw it-Trattat li jistabilixxi l-Unjoni Ewropea,
Wara li kkunsidraw id-Direttiva tal-Kunsill 91/493/KEE tat-22 Lulju, 1991 li tistabbilixxi l-kondizzjonijiet tas-saħħa għall-produzzjoni u t-tpoġġija fis-suq ta’ prodotti tas-sajd [1], kif l-aħħar emendat mid-Direttiva 95/71/KE [2] huma rispettati, u partikolarment l-Artikolu 11 tagħha,
Billi grupp ta’ esperti tal-Kummissjoni żamm vista ta’ spezzjoni fil-Kosta ta’ l-Ivorju sabiex jivverifika l-kondizzjonijiet li taħthom prodotti tas-sajd huma prodotti, maħduma maħżuna u mqassma lill-Komunità;
Billi d-dispożizzjonijiet tal-legislazzjoni tal-Kosta ta’ l-Ivorju dwar l-ispezzjoni tas-saħħa u monitar ta’ prodotti tas-sajd jistgħu jiġu kunsidrati ekwivalenti għal dawk mniżżla fid-Direttiva 91/493/KEE;
Billi l-"Ministère de l’Agriculture et des Ressources Animales Direction — Générale des Ressources Animales (MARA-DGRA)" fil-Kosta ta’ l-Ivorju hija kapaċi li tivverifika effettivament l-applikazzjoni tal-liġijiet fis-seħħ;
Billi l-proċedura sabiex jinkiseb ċertifikat tas-saħħa li hemm riferenza għalih fl-Artikolu 11(4)(a) tad-Direttiva 91/493/KEE għandu jkopri wkoll id-definizjoni ta’ ċertifikat ta’ mudell, ir-rekwiżiti il-bżonnijiet minimi dwar il-lingwa(i) li fih irid ikun abbozzat preparat u l-grad tal-persuna li għandu l-jedd li jiffirmah;
Billi, skond l-artikolu 11(4)(b) tad-Direttiva 91/493/KEE, għandha titwaħħal marka mal-pakketti tal-prodotti tas-sajd, li turi l-isem tat-tielet pajjiż u n-numru tal- approvazzjoni ta’ l-istabbiliment minn fejn oriġina;
Billi, skond l-artikolu 11(4)(c) tad-Direttiva 91/493/KEE, lista ta’ stabbilmenti approvati għandha tinkiteb; fejn dik il-lista għandha tinkiteb fuq bażi ta’ komunikazzjoni mill-MARA-DGRA għall-Kummissjoni; billi mbgħad il-MARA-DGRA għandha tassigura konformità mad- dispożizzjonijiet stabbiliti f’dak is-sens ma’ l-Artikolu 11(4) tad-Direttiva 91/493/KEE;
Billi l-MARA-DGRA pprovdiet assikurazjonijiet uffiċjali dwar konformità mar-regolamenti mfassla fil-Kapitolu V tal-Anness għad-Direttiva 91/493/KEE u dwar it-twettiq ta’ ħtigiet ekwivalenti għall-dawk stabbiliti f’dik id-Direttiva għall-approvazzjoni ta’ stabbilmenti;
Billi l-miżuri provduti f’din id-Deċiżjoni jaqblu ma’ l-opinjoni tal-Kumitat Veterinarju Permanenti,
ADDOTTA DIN ID-DEĊIŻJONI:
1. Iċ-ċertifikat li hemm riferenza għalih fil-punt 1 ta’ l-Artikolu 2 għandu jinkiteb mill-inqas f’lingwa uffiċjali waħda ta’ l-Istat Membru fejn isiru l-verifiki.
2. Iċ-ċertifikat għandu jkollu l-isem, pis u firma tar-rappreżentant tal-Ministère de l’Agriculture et des Ressources Animales — Direction Générale des Ressources Animales (MARA-DGRA) u timbru uffiċjali ta’ dan ta’ l-aħħar b’kulur differenti minn dak tal-indikazzjonijiet l-oħra fuq iċ-ċertifikat.
Artikolu 4
Din id-Deċiżjoni hija ndirizzata lill-Istati Membri.
li tikkonċerna l-projbizzjoni ta’ l-użu fl-istockfarming ta’ ċerti sustanzi li jkollhom azzjoni ormonika u tyrostatika u ta’ beta-agonists u li tħassar id-Direttivi 81/602/KEE, 88/146/KEE u 88/299/KEE
IL-KUNSILL TA' L-UNJONI EWROPEA,
Wara li kkunsidra t-Trattat li jwaqqaf il-Komunità Ewropea, u partikolarment l-Artikolu 43 tiegħu,
Wara li kkunsidra l-proposta tal-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
(1) Billi d-Direttiva 81/602/KEE [4] tipprojbixxi ċerti sustanzi li jkollhom azzjoni ormonali u kull sustanza li jkollha azzjoni tirostatika u billi d-Direttiva 88/146/KEE [5] tipprojbixxi l-użu fl-istockfarming ta’ ċerti sustanzi li jkollhom azzjoni ormonika, waqt li tikkonċedi derogi;
(2) Billi d-Direttiva tal-Kunsill 88/299/KEE [6] tistipula l-kondizzjonijiet għall-applikazzjoni ta’ derogi li hemm ipprovdut għalihom fl-Artikolu 7 tad-Direttiva 88/146/KEE mill-projbizzjoni dwar kummerċ f’ċerti kategoriji ta’ annimali u l-laħam tagħhom;
(3) Billi, minħabba r-residwi li għandhom f’laħam u ikel ieħor ta’ oriġini annimaleska, ċerti sustanzi li jkollhom azzjoni tirostatika, estroġenika, androġenika jew ġestaġenika jistgħu jkunu perikolużi għal konsumaturi u jistgħu wkoll jaffettwaw il-kwalità ta’ affarijiet ta’ l-ikel ta’ oriġini annimaleska;
(4) Billi sustanzi ġodda li jkollhom azzjoni anabolizzanti tali kif il-beta-agonists huma użati illegalment fit-trobbija tal-bhejjem bl-iskop li jistimulaw il-kobor u l-għoti ta’ l-annimali;
(5) Billi r-riżultati ta’ inkjesta mmexxija mill-Kummissjoni fl-Istati Membri mill-1990 sa l-1992 juru li l-beta-agonists huma disponibbli bil-kbir fis-settur tat-trobbija tal-bhejjem, li jwassal għall-użu illegali tagħhom;
(6) Billi l-użu impropju tal-beta-agonists jista’ jkun riskju serju għas-saħħa umana; billi fl-interessi tal-konsumatur, iż-żamma, l-amministrazzjoni ta’ annimali ta’ kull speċi u t-tqegħid fuq is-suq għal dak l-iskop tal-beta-agonists għandhom ikunu projbiti; billi, barra minn dan, iż-żamma, l-amministrazzjoni lil annimali ta’ kull speċi u t-tqegħid fis-suq ta’ sustanzi stilbenes u tirostatiċi għandhom ikunu pprojbiti u l-użu ta’ sustanzi oħra jkun regolat;
(7) Billi, madankollu, l-amminstrazzjoni ta’ prodotti mediċinali bbażati fuq il-beta-agonists jistgħu jkunu awtorizzati għall-iskopijiet terapewtiċi definiti sewwa, fil-każ ta’ ċerti kategoriji ta’ annimali bovini, equidae u pets;
(8) Billi, barra minn hekk, huwa meħtieġ li jkun assigurat li l-konsumaturi kollha jkunu jistgħu jiksbu laħam u affarijiet ta’ l-ikel minnhom taħt l-istess kondizzjonijiet ta’ forniment u li dawk il-prodotti jikkorrispondu mill-eqreb possibbli lejn il-ħsieb u l-aspettattivi tagħhom; billi, minħabba s-sensittività tal-konsumatur, dan jista’ jġib biss żieda fil-konsum tal-prodotti konċernati;
(9) Billi l-projbizzjoni fuq l-użu ta’ sustanzi ormonali għall-iskopijiet ta’ simna għandhom ikomplu japplikaw; billi l-użu ta’ ċerti sustanzi għal skopijiet terapewtiċi u żotekniċi jistgħu jkunu awtorizzati imma għandhom ikunu strettament ikkontrollati sabiex ikun evitat kull użu ħażin;
(10) Billi l-perjodi ta’ l-irtirar mhumiex armonizzati fil-livell tal-Komunità u hemm differenzi konsiderevoli bejn l-Istati Membri, partikolarment fejn jirrigwarda prodotti mediċinali veterinarji awtorizzati li jkun fihom sustanzi ormonali jew beta-agonists; billi, fl-interessi ta’ armonizzazzjoni, perjodi ta’ l-irtirar massimi għandhom għalhekk ikunu ssettjati għal tali prodotti mediċinali;
(11) Billi, barra minn hekk, annimali ħajjin hekk ittrattati għal skopijiet terapewtiċi u żotekniċi u l-laħam minn tali annimali m’għandux bħala regola ġenerali jkun kummerċjalizzat, ġaladarba dan ikun jista’ jtellef l-effettività ta’ l-arranġamenti tal-kontroll ta’ l-iskema bħala tali; billi, madankollu, derogi minn din il-projbizzjoni jistgħu, suġġetti għal ċerti kondizzjonijiet, ikunu pprovduti għalihom rigward il-kummerċ intra-komunitarju u importazzjonijiet minn pajjiżi barra l-Komunità ta’ annimali intenzjonati għat-trobbija u t-trobbija ta’ annimali fit-tmiem tal-ħajja produttiva tagħhom;
(12) Billi tali derogi jistgħu jkunu awtorizzati fejn garanziji adegwati jkunu pprovduti sabiex tkun evitata distorsjoni tal-kummerċ; billi tali garanziji għandhom ikopru l-prodotti li jistgħu jintużaw, il-kondizzjonijiet li jirregolaw l-użu tagħhom u l-iċċekkjar biex ikun assigurat li l-kondizzjonijiet ikunu mħarsa, partikolarment rigward il-perjodu ta’ l-irtirar meħtieġ;
(13) Billi d-disposizzjonijiet għandhom isiru għall-verifika effettiva ta’ l-applikazzjoni tad-disposizzjonijiet derivati minn din id-Direttva;
(14) Billi d-Direttivi 81/602/KEE, 88/146/KEE u 88/299/KEE għandhom ikunu mħassra;
(15) Billi, jekk l-użu illegali ta’ promoturi ta’ trobbija u produttività fl-istockfarming għandu jkun ikkumbattut effettivament fl-Istati Membri kollha, l-azzjoni hemm bżonn li tkun organizzata fil-livell ta’ Komunità;
(16) Billi, fit-18 ta’ Jannar 1996, il-Parlament Ewropew talab lill-Kummissjoni u lill-Kunsill biex ikomplu jopponu l-importazzjoni fil-Komunità ta’ laħam ittrattat bl-ormoni, talab iż-żamma tal-projbizzjoni totali dwar l-użu tal-promuturi tat-tkabbir fl-istockfarming u, għal dak l-iskop, talab lill-Kunsill biex jadotta bla dewmien il-proposta tal-Kummissjoni fuq liema l-Parlament Ewropew kien ta’ l-opinjoni tiegħu fid-19 t’April 1994,
ADOTTA DIN ID-DIRETTIVA:
Artikolu 1
1. Għall-iskopijiet ta’ din id-Direttiva, id-definizzjonijiet ta’ laħam u prodotti tal-laħam mogħtija fid-Direttivi 64/433/KEE [7], 71/118/KEE [8], 77/99/KEE [9], u 91/495/KEE [10], id-definizzjonijiet ta’ prodotti ta’ l-akwakultura mogħtija fid-Direttiva 91/493/KEE [11] u d-definizzjonijiet ta’ prodotti mediċinali veterinarji mogħtija fid-Direttivi 81/851/KEE [12] u 81/852/KEE [13] għandhom jgħoddu.
2. Barra minn dan, għandhom jgħoddu d-definizzjonijiet li ġejjin:
(a) "Annimali tar-razzett" għandha tfisser l-aanimali domestiċi tas-soltu ta’ l-ispeċi bovina, porċina, ovina u kaprina, solipedi, tjur u fniek domestiċi, kif ukoll annimali selvaġġi ta’ dawk l-ispeċi u ruminanti selvaġġi li jkunu trabbew f’razzett;
(b) "trattament terapewku" għandha tfisser l-amministrazzjoni – taħt l-Artikolu 4 ta’ din id-Direttiva – għal annimal tar-razzett individwali ta’ sustanza awtorizzata biex jittratta, wara eżami minn veterinarju, problema ta’ fertilità – inkluża t-terminazzjoni ta’ ġestazzjoni mhux mixtieqa – u, fil-każ ta’ beta-agonists, biex tqanqal tokolożi fil-baqar meta jkollhom l-għoġġiela u biex tittratta l-problemi respiratorji u tqanqal it-tokolożi fl-equidae mrobbija għal skopijiet oħra barra l-produzzjoni tal-laħam;
(ċ) "trattament żotekniku" għandu jfisser l-amministrazzjoni:
(i) għal annimal tar-razzett individwali ta’ kull sustanza awtorizzata taħt l-Artikolu 5 ta’ din id-Direttiva għal estru sinkronizzanti u l-preparazzjoni ta’ donaturi u reċipjenti għall-impjant ta’ l-embryos, wara eżami ta’ l-annimali minn veterinarju jew, skond it-tieni paragrafu ta’ l-Artikolu 5, taħt ir-responsabbiltà tiegħu;
(ii) fil-każ ta’ annimali ta’ l-akwakultura, għal grupp ta’ annimali mrobbija għal inverżjoni tas-sess, fuq riċetta ta’ veterinarju u taħt ir-responsabbiltà tiegħu;
(d) "trattament illegali" għandha tfisser l-użu ta’ sustanzi jew prodotti mhux awtorizzati jew l-użu ta’ sustanzi jew prodotti awtorizzati taħt leġislazzjoni tal-Komunità għal skopijiet jew taħt kondizzjonijiet minbarra dawk stabbiliti fil-leġislazzjoni tal-Komunità.
Artikolu 3
L-Istati Membri għandhom jipprojbixxu:
(a) l-amministrazzjoni lil annimal tar-razzett jew ta’ l-akwakultura, b’kull mezz, ta’ sustanzi li jkollhom azzjoni tirostatika, estroġenika, androġenika jew ġestoġenika u ta’ beta-agonists;
(b) iż-żamma, ħlief taħt kontroll uffiċjali, ta’ annimali li hemm referenza għalihom f’(a) f’razzett, it-tqegħid fis-suq jew il-qatla għal konsum uman t’annimali tar-razzett jew t’annimali ta’ l-akwakultura li jkun fihom sustanzi li għalihom hemm referenza f’(a) li fihom il-preżenza ta’ tali sustanzi tkun ġiet stabbilita, sakemm ma tkunx tista’ tingħata prova li l-annimali konċernati jkunu ġew trattati skond l-Artikolu 4 jew 5;
(ċ) it-tqegħid fis-suq għall-konsum uman t’annimali ta’ l-akwakultura li lilhom kienu amministrati sustanzi li hemm referenza għalihom f’(a) u ta’ prodotti pproċessati derivati minn tali annimali;
(d) it-tqegħid fis-suq ta’ laħam ta’ annimali li għalihom hemm referenza f’(b);
(e) l-ipproċessar ta’ laħam li għalih hemm referenza f’(d).
Artikolu 4
Minkejja L-Artikoli 2 u 3, L-Istati Membri jistgħu jawtorizzaw:
1. l-amministrazzjoni lil annimali tar-razzett, għal skopijiet terapewtiċi, ta’ oestradiol 17 â, testosterone u progesterone u derivattivi li jerħu minnufih il-kompost parenti ma’ l-idrolisi wara l-assorbiment fuq is-sit ta’ l-applikazzjoni. Prodotti mediċinali veterinarji użati għal trattament terapewtiku għandhom jikkonformaw mal-kondizzjonijiet għat-tqegħid fis-suq stabbiliti fid-Direttiva 81/851/KEE u jkunu amministrati biss minn veterinarju b’titqiba jew għat-trattament ta’ disfunzjoni ovarja f’forma ta’ spirali vaġinali, imma mhux bl-impjant, lil annimali tar-razzett li jkun kjarament ġew identifikati. Trattament ta’ annimali identifikati għandu jkun reġistrat mill-veterinarju responsabbli. Ta’ l-aħħar għandu jirrekordja ta’ l-anqas id-dettalji li ġejjin f’reġistru, li jista’ jkun il-wieħed ipprovdut għalih fid-Direttiva 81/851/KEE:
- tip ta’ trattament,
- it-tip ta’ prodotti awtorizzati,
- id-data tat-trattament,
- l-identità ta’ l-annimali ttrattati.
Ir-reġistri għandhom ikunu magħmula disponibbli lill-awtorità kompetenti fuq talba tagħha;
2. l-amministrazzjoni għal skopijiet terapewtiċi ta’ prodotti mediċinali veterinarji awtorizzati li jkun fihom:
(i) allyl trenbolone, amministrat oralment, jew beta-agonists lil equidae u pets, basta li jkunu użati skond l-istruzzjonijiet tal-fabbrikant;
(ii) beta-agonists, fil-forma ta’ titqiba biex tqanqal it-tokolożi fil-baqar meta jkun qed ikollhom l-għoġġiela.
Tali sustanzi għandhom ikunu amministrati minn veterinarju jew, fil-każ ta’ prodotti mediċinali veterinarji li hemm referenza għalihom f’(i), taħt id-deskrizzjoni tiegħu diretta; it-trattament għandu jkun rreġistrat mill-veterinarju responsabbli, li għandu jirrekordja ta’ l-anqas id-dettalji li hemm referenza għalihom fil-punt 1.
Il-bdiewa għandhom ikunu pprojbiti milli jżommu prodotti mediċinali veterinarji li jkun fihom beta-agonists li jistgħu jintużaw għal skopijiet ta’ induzzjoni fit-trattament tat-tokolożi.
Madankollu, mingħajr preġudizzju għall-ewwel subparagrafu tal-punt 2 (ii), it-trattament terapewtiku tal-produzzjoni ta’ l-annimali, inkluża t-trobbija ta’ l-annimali fl-aħħar tal-ħajja riproduttiva tagħhom, għandha tkun pprojbita.
Artikolu 5
Minkejja l-Artikolu 3 (a) u mingħajr preġudizzju għall-Artikolu 2, l-Istati Membri jistgħu jawtorizzaw l-amministrazzjoni lil annimali tar-razzett, għall-iskop ta’ trattament żotekniku, ta’ prodotti mediċinali veterinarji li jkollhom azzjoni ostoġenika, androġenika, jew ġestaġenika li jkunu awtorizzati skond id-Direttivi 81/851/KEE u 81/852/KEE. Tali prodotti mediċinali veterinarji għandhom ikunu amministrati minn veterinarju lil annimali kjarament identifikati; it-trattament irid ikun irrekordjat mill-veterinarju responsabbli skond il-punt ta’ l-Artikolu 4.
Madankollu, l-Istati Membri jistgħu jippermettu s-sinkronizzazzjoni ta’ l-estru u l-preparazzjoni ta’ donaturi u reċipjenti għall-impjant ta’ embrijuni li għandhom ikunu effettwati mhux direttament minn veterinarju, imma taħt ir-responsabbiltà tiegħu.
Rigward l-annimali ta’ l-akwakultura ħut żagħżugħ jista’ jkun ittrattat għall-ewwel tliet xhur għall-iskop ta’ inverżjoni tas-sess bi prodotti mediċinali veterinarji li jkollhom azzjoni androġena u jkunu awtorizzati skond id-Direttivi 81/851/KEE u 81/852/KEE.
Fil-każijiet li hemm ipprovdut għalihom f’dan l-Artikolu, il-veterinarju għandu jagħmel riċetta li ma tiġġeddidx, li tispeċifika t-trattament konċernat u l-kwantità tal-prodott meħtieġa u għandu jirrekordja l-prodotti preskritti.
Madankollu, it-trattament żotekniku ta’ l-annimali tal-produzzjoni, inkluż waqt il-perjodu tas-simna għal annimali tat-trobbija fl-aħħar tal-ħajja riproduttiva tagħhom, għandu jkun ipprojbit.
Artikolu 6
1. Prodotti ormonali u beta-agonists l-amministrazzjoni ta’ liema lil annimali tar-razzett hija awtorizzata skond l-Artikoli 4 u 5 għandha tilħaq il-kondizzjonijiet tad-Direttivi 81/851/KEE u 81/852/KEE.
2. Dawn li ġejjin, iżda, jistgħu ma jkunux awtorizzati skond il-paragrafu 1:
(a) Il-prodotti ormonali li ġejjin:
(i) prodotti li jaġixxu bħala depożitu;
(ii) prodotti b’perjodu ta’ irtirar ta’ iktar minn 15-il jum wara tmiem it-trattament;
(iii) prodotti:
- li kienu awtorizzati taħt regoli li ppreċedew l-emendament magħmul bir-Regolament (KEE) Nru 2309/93 [14],
- li l-kondizzjonijiet ta’ użu mhumiex magħrufa,
- għal liema ebda riaġenti jew apparat ma jeżistu għall-użu fit-tekniki analitiċi għas-sejba tal-preżenza ta’ residwi f’eċċess tal-limiti permessi,
(b) prodotti mediċinali veterinarji li jkun fihom beta-agonists li jkollhom perjodu ta’ irtirar ta’ iktar minn 28 jum wara t-tmiem tat-trattament.
Artikolu 7
1. Għall-iskop tal-kummerċ, l-Istati Membri jistgħu jawtorizzaw it-tqegħid fis-suq ta’ annimali għat-trobbija u annimali li jrabbu fl-aħħar tal-ħajja riproduttiva tagħhom li, matul il-perjodu ta’ l-aħħar, ikunu għaddew minn trattament li hemm referenza għalih fl-Artikoli 4 u 5 u jistgħu jawtorizzaw it-twaħħil tal-bolla tal-Komunità lil laħam minn tali annimali fejn il-kondizzjonijiet stipulati fl-Artikolu 4 u 5 u l-perjodi ta’ irtirar minimi minn tali annimali fejn il-kondizzjonijiet stipulati fl-Artikoli 4 u 5 u l-perjodi ta’ irtirar minimi stipulati fl-Artikolu 6 (2), taħt (a) (ii) jew (b) rispettivament jew il-perjodi ta’ irtirar ipprovdut għalihom fl-awtorizzazzjoni biex jitqiegħdu fis-suq ikunu kkonformati magħhom.
Madankollu, il-kummerċ fiż-żwiemel ta’ valur għoli, u partikolarment żwiemel tat-tlielaq, żwiemel tal-kompetizzjoni, żwiemel taċ-ċirku jew żwiemel intenzjonati għal skopijiet ta’ tnissil jew għal esibizzjonijiet, inklużi equidae reġistrati għal liema prodotti mediċinali veterinarji li jkun fihom allyl trenbolone jew beta-agonists jkunu ġew amministrati għall-iskopijiet li hemm referenza għalihom fl-Artikolu 4, jista’ jsir qabel it-tmiem tal-perjodu ta’ irtirar, basta li l-kondizzjonijiet li jirregolaw l-amministrazzjoni jkunu sodisfatti u li t-tip u d-data tat-trattament jiddaħħlu fuq iċ-ċertifikat jew passaport li jakkumpanja dawn l-annimali.
2. Laħam jew prodotti minn annimali li lilhom ikunu ġew amministrati sustanzi li jkollhom azzjoni ostroġenika, androġenika jew ġestaġenika jew beta-agonists skond id-disposizzjonijiet dispensatorji ta’ din id-Direttiva jistgħu ma jitqiegħdux fis-suq għal konsum uman sakemm l-annimali konċernati ma jkunux ġew ittrattati bi prodotti mediċinali veterinarji li jikkonformaw mal-kondizzjonijiet ta’ l-Artikolu 6 u sakemm il-perjodu ta’ irtirar stipulat ikun osservat qabel ma l-annimali jkunu inqatlu.
Artikolu 8
L-Istati Membri għandhom jassiguraw li:
1. fiż-żmien ta’ l-importazzjoni, il-manifattura, il-ħażna, id-distribuzzjoni, il-bejgħ u l-użu tas-sustanzi li hemm referenza għalihom fl-Artikoli 2 u 3 (a), il-pussess tagħhom ikun ristrett għall-persuni awtorizzati mil-leġislazzjoni nazzjonali skond l-Artikolu 1 tad-Direttiva 90/676/KEE [15];
2. barra minn dan l-iċċekkjar li hemm ipprovdut għalih fid-Direttivi li jirregolaw it-tqegħid fis-suq tad-diversi prodotti konċernati, l-iċċekkjar uffiċjali li hemm ipprovdut għalih fl-Artikolu 11 tad-Direttiva 96/23/KE [16] jitwettaq mill-awtoritajiet nazzjonali kompetenti mingħajr avviż minn qabel, bl-iskop li jkun aċċertat:
(a) il-pussess jew il-preżenza ta’ sustanzi jew prodotti projbiti taħt l-Artikolu 2, intenzjonati li jkunu amministrati lil annimali għall-iskop ta’ simna;
(b) it-trattament illegali ta’ l-annimali;
(ċ) nuqqas li jkunu osservati l-perjodi ta’ l-irtirar li hemm provdut għalihom fl-Artikolu 6;
(d) nuqqas li jkunu osservati r-restrizzjonijiet dwar l-użu ta’ ċerti sustanzi jew prodotti stabbiliti fl-Artikoli 4 u 5;
3. it-testijiet tal-preżenza ta’:
(a) is-sustanzi li hemm referenza għalihom fil-punt 1 fl-annimali, fl-ilma tax-xorb ta’ annimali u f’postijiet fejn l-annimali jkunu mrobbija u miżmuma;
4. fejn l-iċċekkjar li hemm provdut għalih fil-punti 2 u 3 jikxfu:
(a) il-preżenza ta’ sustanzi jew prodotti l-użu u l-pussess ta’ liema huwa pprojbit, jew il-preżenza ta’ residwi ta’ sustanzi l-amministrazzjoni ta’ liema taqa’ taħt it-titolu ta’ trattament illegali, tali sustanzi jew prodotti għandhom ikunu konfiskati, waqt li kwalunkwe annimali ttrattati jew laħam minnhom ikun imqiegħed taħt is-superviżjoni sakemm il-pieni mitluba jkunu ġew applikati;
(b) nuqqas li jkunu mħarsa r-regolamenti tal-punti 2 (b) u (ċ), l-awtorità kompetenti għandha tieħu l-miżuri xierqa konsistenti mal-gravità tal-ksur.
Artikolu 9
Mingħajr preġudizzju għad-Direttiva 81/851/KEE, impriżi li jixtru jew jipproduċu sustanzi li jkollhom azzjoni tirostatika, ostroġenika, androġenika jew ġestaġenika u beta-agonists, impriżi awtorizzati fi kwalunkwe kapaċità biex ipoġġu fis-suq tali sustanzi u impriżi li jixtru jew jipproduċu prodotti farmaċewtiċi u mediċinali veterinarji minn tali sustanzi għandhom ikunu mitluba jżommu reġistri li jiddettaljaw, f’ordni kronoloġika, kwantitajiet prodotti jew miksuba u dawk mibjugħa jew użati għall-produzzjoni ta’ prodotti farmaċewtiċi u mediċinali veterinarji u l-ismijiet tal-persuni li lilhom tali kwantitajiet kienu mibjugħa jew mingħand min kienu mixtrija.
L-informazzjoni t’hawn fuq għandhom ikunu disponibbli għall-awtoritajiet kompetenti fuq it-talba tagħha u, fil-każ ta’ rekords kompjuterizzati, fil-forma ta’ printout.
Artikolu 10
Fejn ir-riżultati ta’ l-iċċekkjar mwettqa fi Stat Membru juru nuqqas ta’ ħarsien tal-kondizzjonijiet ta’ din id-Direttiva fil-pajjiż ta’ l-oriġini ta’ l-annimali jew il-prodotti, l-awtorità kompetenti ta’ dak l-Istat Membru għandhom jirrikorru għad-Direttiva tal-Kunsill 89/608/KEE tal-21 ta’ Novembru 1989 dwar l-Assistenza reċiproka bejn l-awtoritajiet amministrattivi ta’ l-Istati Membri u l-kooperazzjoni bejn ta’ l-aħħar u l-Kummissjoni biex jassiguraw l-applikazzjoni korretta tal-leġislazzjoni dwar materji veterinarji u żotekniċi [17].
Artikolu 11
1. Pajjiżi barra l-Komunità fejn il-leġislazzjoni tawtorizza t-tqegħid fis-suq u l-amministrazzjoni ta’ stilbenes, derivattivi ta’ l-istilbene, il-melħ u l-esters tagħhom, jew sustanzi tirostatiċi għall-amministrazzjoni lil annimali ta’ kull speċi jistgħu ma jidhrux fuq kwalunkwe listi ta’ pajjiżi li hemm ipprovdut għalihom taħt il-leġislazzjoni tal-Komunità li minnha l-Istati Membri huma awtorizzati biex jimpurtaw annimali tar-razzett jew ta’ l-akwakultura jew laħam jew prodotti miksuba minn tali annimali.
2. L-Istati Membri għandhom jipprojbixxu wkoll l-importazzjoni minn pajjiżi barra l-Komunità fuq kull lista msemmija fil-paragrafu 1 ta’:
(a) annimali tar-razzett jew ta’ l-akwakultura
(i) lil liema prodotti jew sustanzi li hemm referenza għalihom fil-punt (a) ta’ l-Artikolu 2 ikunu ġew amministrati b’kull meżż li jkunu;
(ii) lil liema sustanzi jew prodotti li hemm referenza għalihom fil-punt (a) ta’ l-Artikolu 3 ikunu ġew amministrati, diment li dawk is-sustanzi jew prodotti kienu amministrati f’konformità mad-disposizzjonijiet u l-kondizzjonijiet stipulati fl-Artikoli 4, 5 u 7 u l-perjodi ta’ irtirar permessi f’rakkomandazzjonijiet internazzjonali jkunu ġew osservati;
(b) laħam jew prodotti miksuba minn annimali l-importazzjoni ta’ liema hija pprojbita taħt il-punt (a).
3. Madankollu, annimali maħsuba għat-trobbija, annimali tat-trobbija fl-aħħar tal-ħajja riproduttiva tagħhom, jew laħam minnhom, minn pajjiżi barra l-Komunità jistgħu jkunu importati suġġetti għall-garanziji mogħtija ta’ l-anqas ekwivalenti għal dawk stipulati f’din id-Direttiva, li kienu ġew stabbiliti skond il-proċedura stabbilita fl-Artikolu 33 tad-Direttiva 96/23/KE għall-iskop biex jagħti effett lill-Kapitolu V ta’ dik id-Direttiva.
4. Iċċekkjar dwar importazzjonijiet minn pajjiżi barra l-Komunità għandu jitwettaq skond l-Artikolu 4 (2) (ċ) tad-Direttiva tal-Kunsill 91/496/KEE tal-15 ta’ Lulju 1991 li tistipula l-prinċipji li jirregolaw l-organizzazzjoni ta’ iċċekkjar fuq annimali li jidħlu fil-Komunità minn pajjiżi barra minnha [18] u l-Artikolu 8 (2) tad-Direttiva tal-Kunsill 90/675/KEE ta’ l-10 ta’ Diċembru 1990 li tistipula l-prinċipji li jirregolaw l-organizzazzjoni ta’ iċċekkjar veterinarju dwar prodotti li jidħlu fil-Komunità minn pajjiżi barra minnha [19].
Artikolu 12
Il-Kunsill, li jaġixxi b’maġġoranza kwalifikata dwar proposta mill-Kummissjoni, jista’ jadotta miżuri transitorji meħtieġa għall-introduzzjoni ta’ l-arranġamenti pprovdut għalihom f’din id-Direttiva.
Artikolu 13
1. Id-Direttivi 81/602/KEE, 88/146/KEE u 88/299KEE huma għalhekk imħassra sa minn l-1 ta’ Lulju 1997.
2. Referenzi magħmula biex ikunu mħassra għandhom jitqiesu bħala magħmulin għal din id-Direttiva u għalhekk għandhom jinqraw skond it-tabella tal-korrelazzjoni fl-Anness.
Artikolu 14
1. L-Istati Membri għandhom idaħħlu fis-seħħ il-liġijiet, ir-regolamenti u d-disposizzjonijiet amministrattivi, inklużi kwalunkwe pieni, meħtieġa biex ikunu konformi ma’ din id-Direttiva fl-1 ta’ Lulju 1997 l-iktar tard. Huma għalhekk għandhom jgħarrfu b’dan lill-Kummissjoni minnufih.
Meta l-Istati Membri jadottaw dawn il-miżuri, huma għandhom ikun fihom referenza għal din id-Direttiva jew għandhom ikunu akkumpanjati minn tali referenza dwar l-okkażjoni tal-pubblikazzjoni uffiċjali tagħhom. Il-metodi li bihom ssir tali referenza għandhom ikunu stipulati minn l-Istati Membri.
2. L-Istati Membri għandhom jikkomunikaw lill-Kummissjoni t-test tad-disposizzjonijiet ewlenin tal-liġi nazzjonali li huma jadottaw fil-qasam irregolat minn din id-Direttiva.
3. Sakemm titwettaq l-applikazzjoni tad-disposizzjonijiet ta’ din id-Direttiva rigward il-beta-agonists, ir-regoli nazzjonali relevanti għandhom ikomplu japplikaw f’konformità mad-disposizzjonijiet ġenerali tat-Trattat.
Artikolu 15
ta’ l-10 ta’ Mejju 1996 li taddatta għall-progress tekniku d-Direttiva tal-Kunsill 76/116/KEE dwar l-approsimazzjoni tal-liġijiet ta’ l-Istati Membri li għandhom x’jaqsmu ma’ fertilizzanti (Test b’rilevanza għaż-ŻEE)
IL-KUMMISJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea, u partikolarment l-Artikolu 100a tiegħu,
Wara li kkunsidrat id-Direttiva tal-Kunsill 76/116/KEE tat-18 ta’ Diċembru 1975 dwar l-approssimazzjoni tal-liġijiet ta’ l-Istati Membri li jirrelataw għal fertilizzanti [1], kif l-aħħar emendata bid-Direttiva 89/530/KEE [2], u partikolarment l-Artikolu 9(1) tagħha,
Billi l-Artikolu 7a tat-Trattat jipprevedi żona mingħajr fruntieri interni fejn tkun assigurata ċ-ċirkolazzjoni libera ta’ merkanzija, persuni, servizzi u kapital;
Billi d-Direttiva 76/116/KEE stabbiliet regoli għat-tqegħid fis-suq ta’ fertilizzanti fis-suq intern;
Billi jeħtieġ li jiżdiedu fertilizzanti ġodda għall-Anness I mad-Direttiva 76/116/KEE sabiex huma jkunu jistgħu jibbenefikaw minn immarkar Komunitarju previst fl-Anness II ma’ dik id-Direttiva;
Billi n-notifika 94/C 138/04 [3] tistabbilixxi proċedura li għandha tiġi osservata minn kwalunkwe persuna (il-fabbrikant jew ir-rappreżentant tiegħu) li tixtieq tapplika lil fertilizzant l-immarkar Komunitarju previst fl-Anness II mad-Direttiva 76/116/KEE, billi jiġi sottomess file tekniku lill-awtoritajiet ta’ l-Istati Membri li jaġixxu bħala rapporteur għall-file lill-Partit tax-Xogħol dwar il-Fertilizzanti tal-Kummissjoni Ewropea;
Billi l-miżuri previsti f’din id-Direttiva huma skond l-opinjoni tal-Kumitat dwar l-Adattament għall-Progress Tekniku tad-Direttivi sabiex jitneħħew il-Barrieri Tekniċi għall-Kummerċ fil-Fertilizzanti,
ADOTTAT DIN ID-DIRETTIVA:
L-Artikolu 1
L-Anness I mad-Direttiva 76/116/KEE għandu jiġi emendat kif ġej:
1. Il-fertilizzant inkluż fl-Anness I ma’ din id-Direttiva għandu jiżdied mal-Parti A, il-punt 1 intitolat "Fertilizzanti nitroġeniċi"
Il-prodott u t-tolleranza li ġejjin jiżdiedu taħt A.1. fl-Anness III mad-Direttiva 76/116/KEE:
"Sulfat Urea-ammonium ,5 %" .
L-Artikolu 3
1. L-Istati Membri għandhom iġibu fis-seħħ il-liġijiet, ir-regolamenti u d-dispożizzjonijiet amministrattivi neċessarji sabiex jikkonformaw ma’ din id-Direttiva sal-31 ta’ Mejju 1997. Għandhom minnufih jinfurmaw lill-Kummissjoni bihom.
2. L-Istati Membri għandhom jikkomunikaw lill-Kummissjoni d-dispożizzjonijiet tal-liġi nazzjonali li huma jadottaw fis-settur kopert b’din id-Direttiva.
L-Artikolu 4
Din id-Direttiva hija indirizzata lill-Istati Membri.
li temenda d-Direttiva 77/388/KEE dwar is-sistema komuni tat-taxxa fuq il-valur miżjud
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi l-Komunitajiet Ewropej, u b'mod partikolari l-Artikolu 99 tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [1],
Wara li kkunsidra l-opinjoni tal-Kumitat Ekonomiku u Soċjali [2],
Billi l-Artikolu 12(3)(d) tad-Direttiva 77/388/KEE [3] jistabbilixxi li r-regoli li jikkonċernaw it-tassazzjoni fuq prodotti agrikoli għajr dawk li jaqgħu taħt il-kategorija 1 fl-Anness H għandhom ikunu deċizi b'mod unanimu mill-Kunsill qabel il-31 ta' Diċembru 1994 fuq proposta mill-Kummissjoni; billi, sa dik id-data, dawk l-Istati Membri li kienu diġà japplikaw rata mnaqqsa jistgħu jibqgħu jagħmlu hekk filwaqt li dawk li japplikaw rata ta' livell stabbilit ma jistgħux japplikaw rata mnaqqsa; billi dik tagħti lok għal posponiment ta' sentejn fl-applikazzjoni tar-rata ta' livel stabbilit;
Billi l-esperjenza wriet li l-iżbilanċ strutturali fir-rati tal-VAT applikabbli mill-Istati Membri għall-prodotti agrikoli fis-setturi tal-florikultura u l-ortikultura wasslet għal rapporti ta' każijiet ta' attivitajiet frodulenti; billi dak l-iżbilanċ strutturali huwa riżultat dirett ta' l-applikazzjoni ta' l-Artikolu 12(3)(d) u għandu jiġi mrażżan kif xieraq;
Billi l-aktar soluzzjoni xierqa tkun li tiġi estiza lill-Istati Membri kollha, fuq bażi transizzjonali, l-għażla li japplikaw rata mnaqqsa lill-fornimenti ta' prodotti agrikoli fis-setturi tal-florikultura u l-ortikultura u ta' l-injam użat bħala ħatab,
ADOTTAT DAN IR-REGOLAMENT:
Artikolu 1
Id-Direttiva 77/388/KEE hija hawnhekk emendata kif ġej:
1. L-Artikolu 12(3)(d) għandu jiġi mħassar;
2. dan li ġej għandu jidħol fl-Artikolu 28(2):
"(i) L-Istati Membri jistgħu japplikaw rata mnaqqsa għall-fornimenti ta' pjanti ħajjin (inklużi basal, għeruq u oħrajn simili, fjuri maqtugħa u weraq tat-tiżjin) u injam użat bħala ħatab.'"
Artikolu 2
L-Istati Membri għandhom jikkomunikaw lill-Kummissjoni it-testi tad-disposizzjonijiet tal-liġi domestika li jadottaw fis-settur kopert b'din id-Direttiva.
Artikolu 3
Din id-Direttiva għandha tiġi applikata mill-1 ta' Jannar 1995.
Artikolu 4
Din id-Direttiva hija indirizzata lill-Istati Membri.
Direttiva 96/57/KE Tal-parlament ewropew u tal-kunsill tat-3 ta’ Settembru 1996
fuq ħtiġiet ta’ effiċjenża fl-enerġija għall-friġġijiet, friżers elettriċi domestiċi u kombinazzjonijiet taghħom
Wara li kkunsidraw it-Trattat li jistabbilixxi l-Komunitajiet Ewropej, u partikolarment l-Artikolu 100a tiegħu,
Wara li kkunsidraw l-proposta mill-Kummissjoni [1]
Wara li kkunsidraw l-opinjoni tal-Kumitat Ekonomiku u Soċjali [2],
Filwaqt li jaġixxu skond il-proċedura stabbilita fl-Artikolu 189b tat-Trattat [3],
(1) Billi huwa importanti li jkunu mħeġġa miżuri maħsuba għall-funzjonament xieraq tas-suq intern;
(2) Billi fir-riżoluzzjoni tiegħu tal-15 ta’ Jannar 1985 fuq it-titjib ta’ programmi dwar l-ekonomija fl-użu ta’ l-enerġija fl-Istati Membri [4] il-Kunsill stieden lill-Istati Membri biex ikomplu u fejn meħtieġ iżidu l-isforzi tagħhom biex imexxu ’l quddiem l-użu aktar razzjonali ta’ l-enerġija bi żvilupp ulterjuri ta’ politika ta’ ekonomija fl-użu ta’ enerġija integrata;
(3) Billi appliances ta’ refriġerazzjoni domestiċi jammontaw għal seħem sinifikanti tal-konsum ta’ l-elettriku domestiku fil-Komunità u għalhekk tal-konsum totali ta’ l-elettriku; billi l-mudelli varji ta’ appliances disponibbli fis-suq tal-Komunità għandhom livelli għolja differenti ħafna ta’ konsum għall-volum partikolari u karatteristiċi simili, jiġifieri effiċjenza ta’ l-enerġija estremament varjabbli;
(4) Billi xi Stati Membri appik li jadottaw disposizzjonijiet dwar l-effiċjenza ta’ friġġijiet u friżers domestiċi, li jistgħu joħolqu ostakoli għall-kummerċ f’dawn il-prodotti fil-Komunità;
(5) Billi huwa xieraq li jittieħed bħala bażi livell għoli ta’ protezzjoni f’proposti għall-approssimazzjoni ta’ disposizzjonijiet preskritti bil-liġi, regolament jew azzjoni amministrattiva fi Stati Membri dwar is-saħħa, sigurtà, protezzjoni ambjentali u protezzjoni tal-konsumatur; billi din id-Direttiva tassigura livell għoli ta’ protezzjoni kemm għall-ambjent u għall-konsumatur, fil-mira ta’ titjib sinifikanti fl-effiċjenza ta’ l-enerġija ta’ dawn l-appliances.
(6) Billi l-adozzjoni ta’ dawn il-miżuri jaqgħu fil-kompetenza tal-Komunità; billi l-ħtiġiet ta’ din id-Direttiva huma fil-limiti ta’ l-oġġettivi tagħha, għalhekk iħarsu l-Artikolu 3b tat-Trattat;
(7) Billi, minbarra dan, l-Artikolu 130r tat-Trattat jitlob il-protezzjoni u t-titjib ta’ l-ambjent u l-utilizzazzjoni prudenti u razzjonali tar-riżorsi naturali, dawn iż-żewġ oġġettivi huma fost dawk tal-politika tal-Komunità fuq l-ambjent; billi l-ġenerazzjoni ta’ l-elettriku u l-konsum jammontaw għal 30 % ta’ l-emissjonijiet tad-diossidu tal-karbonju magħmul mill-bniedem (CO2) u xi 35 % tal-konsum ta’ l-enerġija primarja fil-Komunità;
(8) Billi, kif ukoll, id-Deċiżjoni tal-Kunsill 89/364/KEE tal-5 ta’ Ġunju 1989 fuq programm ta’ azzjoni tal-Komunità għat-titjib ta’ l-effiċjenza fl-użu ta’ l-elettriċità [5] għandha bħala ż-żewġ oġġettivi tagħha biex jinkoraġġixxu li l-konsumaturi jiffavorixxu appliances jew tagħmir b’effiċjenza elettrika għolja u biex tittejjeb l-effiċjenza ta’ l-appliances u t-tagħmir;
(9) Billi fil-konklużjonijiet tiegħu tad-29 ta’ Ottubru 1990 il-Kunsill stabbilixxa oġġettiv li jkunu stabbilizzati l-emissjonijiet tad-diossidu tal-karbonju (CO2) fil-Komunità fil-livelli ta’ l-1990 sas-sena 2000; billi biex jintlaħaq dan l-oġġettiv jenħtieġu miżuri aktar qawwija biex ikunu stabbilizzati l-emissjonijiet CO2 ġewwa l-Komunità;
(10) Billi d-Deċiżjoni 91/565/KEE [6] stabbiliet programm biex jippromwovi l-effiċjenza fl-enerġija fil-Komunità (il-programm SAVE);
(11) Billi l-miżuri ta’ effiċjenza fl-enerġija inkorporati fil-mudelli l-aktar aġġornati ta’ appliances ta’ refriġerazzjoni disponibbli ma jżidulhomx l-ispejjeż tal-produzzjoni tagħhom eċċessivament u jistgħu jħallsu għall-ispiża inizjali tagħhom permezz ta’ ekonomija fl-użu fl-elettriku fi ftit snin jew ukoll aktar malajr; billi dan il-kalkolu ma jqisx il-benefiċċju miżjud ta’ l-ispejjez esterni ta’ ġenerazzjoni hekk evitati, bħall-emisjonijiet tad-diossidu tal-karbonju (CO2) u tniġġis ieħor;
(12) Billi il-gwadann "naturali" fl-effiċjenza fl-enerġija minħabba pressjonijiet tas-suq u l-proċessi mtejba ta’ produzzjoni, stmati f’xi 2 % kull sena, għandhom jikkontribwixxu għall-isforzi biex jintaħqu standards ta’ konsum ta’ l-enerġija aktar iebsin;
(13) Billi d-Direttiva 92/75/KEE [7] (id-Direttiva qafas) u d-Direttiva tal-Kummissjoni 94/2/KE [8] (id-Direttiva li timplimenta d-Direttiva 92/75/KEE), li jeħtieġu tikkettjar obbligatorju ta’ appliances u indikazzjoni f’forom oħra ta’ konsum ta’ l-enerġija, għandhom iżidu l-għarfien tal-konsumaturi bl-effiċjenza fl-enerġija ta’ appliances ta’ refriġerazzjoni domestiċi; billi din il-miżura għandha tinkoraġġixxi wkoll id-diversi kompetituri biex joffru livelli ta’ effiċjenza fl-enerġija għall-appliances tagħhom ogħla mill-i standards meħtieġa minn din id-Direttiva; billi, iżda, l-għoti ta’ informazzjoni lill-konsumaturi għandu jkun akkumpanjat b’indikazzjoni ta’ l-i standards biex jinkiseb il-benefiċċju sħiħ u jwassal għat-titjib reali fl-effiċjenza totali medja ta’ l-appliances mibjugħa;
(14) Billi din id-Direttiva, li hija mmirata lejn l-eliminazzjoni ta’ ostakoli tekniċi fir-rigward tat-titjib fl-effiċjenza ta’ l-enerġija ta’ appliances tar-refriġerazzjoni domestiċi, għandu jsegwi x-"xejra l-ġdida" stabbilita bir-resoluzzjoni tal-Kunsill tas-7 ta’ Mejju 1985 fuq xejra ġdida għall-armonizzazzjoni teknika u standards [9] li speċifikatament tippreskrivi li armonizzazzjoni leġislattiva hija limitata għall-adozzjoni, permezz ta’ direttivi, tal-ħtiġiet essenzjali li magħhom għandhom jikkonformaw prodotti mqiegħda fis-suq;
(15) Billi sistema ta’ infurzar effettiv hija meħtieġa biex ikun żgurat li d-Direttiva hija implimentata sew, tiggarantixxi kondizzjonijiet ġusti ta’ kompetizzjoni għall-produtturi u tipproteġi d-drittijiet tal-konsumatur;
(16) Billi għandha titqies id-Deċiżjoni tal-Kunsill 93/465/KEE tat-22 ta’ Lulju 1993 dwar il-moduli għad-diversi fażijiet tal-proċeduri ta’ stima ta’ konformità u r-regoli għat-twaħħil u l-użu tal-marka ta’ konformità KE [10], li huma intiżi li jiġu użati fid-direttivi ta’ armonizzazzjoni teknika;
(17) Billi fl-interess tal-kummerċ internazzjonali, standards internazzjonali għandhom jintużaw kull meta jkun xieraq; billi l-konsum ta’ l-elettriku ta’ appliance ta’ refiġerazzjoni huwa mfisser mill-Kumitat Ewropew għall-Istandardizzazzjoni Standard EN 153 ta’ Lulju 1995 li huwa bbażat fuq standard internazzjonali;
(18) Billi l-appliances ta’ refriġerazzjoni domestiċi li jikkonformaw mal-ħtiġiet ta’ effiċjenza fl-enerġija ta’ din id-Direttiva għandhom ikollhom il-marka "CE" u l-informazzjoni assoċjata, biex tippermettilhom li jiċċaqilqu aktar liberament;
(19) Billi din id-Direttiva hija limitata għall-appliances ta’ refriġerazzjoni domestiċi, provduti bl-elettriku tal-mains, inkluz dawk manufatturati fuq bażi ta’ darba; billi t-tagħmir ta’ refriġerazzjoni għall-użu kummerċjali huwa ferm aktar varjat u mhux xieraq għall-inklużjoni f’din id-Direttiva,
ADOTTAW DIN ID-DIRETIVA:
Artikolu 1
Din id-Direttiva għandha tapplika għall-friġġijiet domestiċi li joperaw mill-main, cabinets għall-ħażna ta’ l-ikel friżat, friżers ta’ l-ikel, u kombinazzjonijiet tagħhom kif definiti fl-Anness I u msemmija ’l quddiem bħala "appliances ta’ refriġerazzjoni". Għandhom ikunu esklużi appliances li jistgħu jużaw ukoll sorsi oħra ta’ enerġija, partikolarment akkumulaturi, u appliances ta’ refriġerazzjoni domestiċi li jaħdmu fuq il-prinċipju ta’ assorbiment u appliances manufatturati fuq speċifikazzjonijiet partikulari.
Artikolu 2
1. L-Istati Membri għandhom jieħdu l-miżuri meħtieġa biex jiżguraw li l-appliances koperti b’din id-Direttiva jistgħu jitqiegħdu fis-suq tal-Komunità biss jekk il-konsum ta’ l-elettriku ta’ l-appliance partikolari huwa anqas minn jew daqs il-valur ta’ konsum massimu permess ta’ l-elettriku għall-kategorija tagħha kif ikkalkolat skond il-proċeduri mfissra fl-Anness I.
2. Il-manifattur ta’ appliance ta’ refriġerazzjoni koperta minn din id-Direttiva, ir-rappreżentant awtorizzat stabbilit fil-Komunità jew il-persuna responsabbli għat-tqegħid ta’ l-appliance fis-suq tal-Komunità għandu jkun responsabbli biex jiżgura li kull appliance mqiegħda fis-suq tikkonforma mal-ħtiġiet msemmija fil-paragrafu 1.
Artikolu 3
1. L-Istati Membri ma jistgħux jipprojbixxu, jirrestrinġu jew jimpedixxu t-tqegħid fis-suq fit-territorju tagħhom ta’ appliances ta’ refriġerazzjoni li għandhom il-marka "CE" li tawentika l-konformità tagħhom mad-direttivi kollha ta’ din id-Direttiva.
2. Ħlief jekk hemm xhieda bil-kontra, l-Istati Membri għandhom jippreżumu li l-appliances ta’ refriġerazzjoni li jkollhom il-marka "CE" meħtieġa taħt l-Artikolu 5 jikkonformaw mad-disposizzjonijiet ta’ din id-Direttiva.
3. (a) Meta appliances ta’ refriġerazzjoni huma soġġetti għal direttivi oħra li jkopru aspetti oħra li jipprovdu wkoll għat-twaħħil ta’ marka "CE", din għandha tindika wkoll li l-appliances tar-refriġerazzjoni partikolari huma preżunti wkoll, sakemm teżisti xhieda kontrarja, li jikkonformaw mad-disposizzjonijiet ta’ dawk id-Direttivi l-oħra.
(b) Iżda, meta direttiva waħda jew iżjed tippermetti li l-fabbrikant, matul perjodu transitorju, biex tagħżel liema regoli japplikaw, il-marka "CE" għandha tindika konformità biss mad-disposizzjonijiet ta’ dawk id-direttivi applikati lill-fabbrikant. F’dak il-każ, in-numri ta’ referenza tad-direttivi applikati, kif pubblikati fil-Ġurnal Uffiċjali tal-Komunitajiet Ewropej, għandhom jingħataw fid-dokumenti, avviżi jew struzzjonijiet li jakkumpanjaw l-appliances tar-refriġerazzjoni.
Artikolu 4
Il-proċeduri ta’ stima ta’ konformità u l-obbligi rigward il-marka "CE" ta’ l-appliances huma preskritti fl-Anness II.
Artikolu 5
1. Meta l-appliances jitqiegħdu fis-suq, għandhom ikollhom il-marka "CE", li għandha tikkonsisti fl-inizjali "CE". Il-forma ta’ marka li għandha tintuża tidher fl-Anness III. Il-marka "CE" għandha titwaħħal b’mod viżibbli, leġibbli u li ma tistax titħassar fuq l-appliances ta’ refriġerazzjoni u, meta xieraq, fuq l-imballaġġ.
2. Għandu jkun projbit it-twaħħil fuq appliances tar-refriġerazzjoni ta’ kull marka li x’aktarx tqarraq lil terzi persuni rigward it-tifsira u l-forma tal-marka "CE". Kull marka oħra tista’ titwaħħal ma’ l-appliances, l-ippakkeġġjar tagħhom, il-folja ta’ istruzzjonijiet jew dokumenti oħra, iżda l-marka "CE" għandha tibqa’ tidher u tinqara.
Artikolu 6
1. Meta Stat Membru jistabbilixxi li l-marka "CE" ma twaħħlitx sew, il-manifattur jew ir-rappreżentant awtorizzat tiegħu stabbilit ġewwa l-Komunità għandu jkun obbligat li jġib il-prodott f’konformità u biex itemm il-ksur skond il-kondizzjonijiet imposti mill-Istat Membru. Meta la l-manifattur u lanqas ir-rappreżentant awtorizzat tiegħu ma huwa stabbilit ġewwa l-Komunità, il-persuna li tqiegħed l-appliance ta’ refriġerazzjoni fis-suq tal-Komunità għandha tidħol għal dawn l-obbligi.
2. Meta l-prodott jibqa’ mhux konformi, l-Istat Membru għandu jieħu l-miżuri kollha meħtieġa bis-saħħa ta’ l-Artikolu 7 biex jirrestrinġi jew jipprojbixxi t-tqegħid fis-suq tal-prodott partikolari jew biex jiżgura li huwa rtirat mis-suq.
Artikolu 7
1. Kull deċiżjoni meħuda bis-saħħa ta’ din id-Direttiva li jkollha restrizzjoni fuq it-tqegħid fis-suq ta’ appliances ta’ refriġerazzjoni għandha ssemmi r-raġunijiet preċiżi li fuqhom hija bażata. Il-parti konċernata għandha tkun notifikata mingħajr dewmien bid-deċiżjoni u għandha tkun informata fl-istess ħin bil-possibbilitajiet u l-limiti ta’ żmien dwar ir-rimedji legali disponibbli għaliha taħt il-liġijiet fis-seħħ fl-Istat Membru konċernat.
2. L-Istat Membru għandu jinforma lill-Kummissjoni b’kull miżura bħal din, u jindika r-raġunijiet għad-deċiżjoni tiegħu. Il-Kummissjoni għandha tgħarraf lill-Istati Membri l-oħra b’din l-informazzjoni.
Artikolu 8
Qabel ma jagħlaq il-perjodu ta’ erba’ snin mill-adozzjoni ta’ din id-Direttiva, il-Kummissjoni għandha tagħmel stima tar-riżultati miksuba kif mqabbla ma’ dawk mistennija. Bil-ħsieb li tgħaddi għat-tieni stadju fit-titjib ta’ l-effiċjenza ta’ l-enerġija, il-Kummissjoni għandha mbagħad tikkunsidra, flimkien mal-partijiet interessati, il-bżonn li jkun preskritt it-tieni sett ta’ miżuri xierqa għat-titjib sinifikanti ta’ l-effiċjenza fl-enerġija ta’ appliances ta’ rifriġerazzjoni domestika. F’dak il-każ, kull miżura ta’ effiċjenza fl-enerġija u d-data tad-dħul tagħha fis-seħħ għandha tkun ibbażata fuq livelli ta’ effiċjenza fl-enerġija li jistgħu jkunu ekonomikament u teknikament ġustifikati fid-dawl ta-ċirkostanzi f’dak iż-żmien. Kull miżura oħra kkunsidrata xierqa biex ittejjeb l-effiċjenza ta’ appliances ta’ refriġerazzjoni domestika għandha tkun ikkunsidrata wkoll.
Artikolu 9
1. L-Istati Membri għandhom jadottaw u jippubblikaw il-liġijiet, ir-regolamenti u d-disposizzjonijiet amministrattivi meħtieġa biex jikkonformaw ma’ din id-Direttiva fi żmien sena mill-adozzjoni tagħha. Għandhom jgħarrfu lill-Kummissjoni biha.
L-Istati Membri għandhom japplikaw dawn id-disposizzjonijiet ma’ l-għeluq ta’ perjodu ta’ tliet snin li jgħoddu mid-data ta’ l-adozzjoni ta’ din id-Direttiva.
Meta l-Istat Membri jadottaw dawn il-miżuri, dawn għandhom ikollhom riferenza għal din id-Direttiva jew għandhom ikunu akkumpanjati b’din ir-riferenza mal-waqt tal-pubblikazzjoni uffiċjali tagħhom. Il-proċedura għal din ir-riferenza għandha tiġi adotta mill-Istati Membri.
2. L-Istati Membri għandhom jikkomunikaw lill-Kummissjoni t-test tad-disposizzjonijiet fil-liġijiet nazzjonali li huma jadottaw fil-qasam kopert b’din id-Direttiva.
3. Matul perjodu ta’ tliet snin wara l-adozzjoni ta’ din id-Direttiva, l-Istati Membri għandhom jippermettu t-tqegħid fis-suq ta’ appliances ta’ refriġerazzjoni li jikkonformaw ma’ l-istess kondizzjonijiet bħal dawk li kienu applikati fit-territorju tagħhom fid-data ta’ l-adozzjoni ta’ din id-Direttiva.
Artikolu 10
li temenda d-Direttiva tal-Kunsill 76/432/KEE dwar l-approssimazzjoni tal-liġijiet ta’ l-Istati Membri relatati ma’ l-mezzi ta’ l-ibbrejkjar ta’ tratturi bir-roti għall-agrikoltura jew għall-forestrija (Test b’rilevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kunsidrat it-Trattat li jistabbilixxi l-Komunità Ewropea, u partikolarment l-Artikolu 100a tiegħu,
Wara li kunsidrat id-Direttiva tal-Kunsill 74/150/KEE, ta’ l-4 ta’ Marzu 1974, dwar l-approssimazzjoni tal-liġijiet ta’ l-Istati Membri fir-rigward ta’ l-approvazzjoni tat-tip ta’ tratturi bir-roti għall-agrikoltura jew għall-forestrija [1], kif l-aħħar emendata bid-Direttiva 88/297/KEE [2], u partikolarment l-Artikoli 12 u 13 tagħha,
Billi t-test ta’ l-ibrejkjar jista’ jiġi mtejjeb billi tbiddel t-tnaqqis tal-veloċità medja b’formula li tiddefinixxi d-distanza ta’ l-ibrejkjar bħala funzjoni tal-veloċità; billi dik l-emenda ser tiġi segwita b’tibdiliet oħra immirati biex itejbu s-sigurtà tat-tratturi u l-komponenti nvoluti fl-użu tagħhom;
Billi d-dispożizzjonijiet ta’ din id-Direttiva huma skond l-opinjoni tal-Kumitat ta’ Adattament għall-Progress Tekniku stabbilit bid-Direttiva 74/150/KEE,
ADOTTAT DIN ID-DIRETTIVA:
L-Artikolu 1
L-Annessi I u II tad-Direttiva tal-Kunsill 76/432/KEE [3] huma hawnhekk emendati skond l-Anness ta’ din id-Direttiva.
L-Artikolu 2
1. B’effett mill-1 ta’ Ottubru 1997 l-Istati Membri ma jistgħux:
- jirrifjutaw, fir-rigward ta’ tip ta’ trattur, li jagħtu l-approvazzjoni tat-tip tal-KE, li joħorġu d-dokument msemmi fl-aħħar inċiż ta’ l-Artikolu 10(1) tad-Direttiva 74/150/KEE jew jagħtu l-approvazzjoni nazzjonali tat-tip, jew
2. B’effett mill-1 ta’ Marzu 1998 l-Istati Membri:
- ma għandhomx jagħtu aktar approvazzjoni tat-tip tal-KE jew joħorġu d-dokument msemmi fl-aħħar inċiż ta’ l-Artikolu 10(1) tad-Direttiva 74/150/KEE, u
- jistgħu jirrifjutaw li jagħtu approvazzjoni nazzjonali tat-tip
għal tip ta’ trattur minħabba raġunijiet relatati ma’ strumenti ta’ l-ibrejkjar, jekk il-ħtiġijiet tad-Direttiva 76/432/KEE kif emendata b’din id-Direttiva ma jkunux ġew imħarsa.
L-Artikolu 3
1. L-Istati Membri għandhom idaħħlu fis-seħħ il-liġijiet, regolamenti u dispożizzjonijiet amministrattivi meħtieġa sabiex jiġu konformi ma’ din id-Direttiva sa l-1 ta’ Ottubru 1997. Għandhom minnufih jinformaw lill-Kummissjoni dwar dan.
2. Meta l-Istati Membri jadottaw dawn id-dispożizzjonijiet, għandu jkun fihom referenza għal din id-Direttiva jew ikunu akkumpanjati b’tali referenza fl-okkażjoni tal-pubblikazzjoni uffiċċjali tagħhom. It-termini ta’ referenza għandhom jiġu stabbiliti mill-Istati Membri.
3. L-Istati Membri għandhom jikkomunikaw lill-Kummissjoni t-test tad-dispożizzjonijiet prinċipali tal-liġi nazzjonali li huma jadottaw fil-qasam regolat b’din id-Direttiva.
L-Artikolu 4
Id-Direttiva 96/73/KE tal-Parlament Ewropew u tal-Kunsill tas-16 ta’ Diċembru 1996 dwar ċerti metodi għall-analiżi kwantitattiva ta’ taħlitiet ta’ żewġ fibri tat-tessut
IL-PARLAMENT EWROPEW U L-KUNSILL TA’ L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u b’mod partikolari l-Artikolu 100a tiegħu,
Wara li kkunsidraw il-proposta mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2];
Filwaqt li jaġixxu skond il-proċedura stabbilita fl-Artikolu 189b tat-Trattat [3],
Billi d-Direttiva tal-Kunsill 72/276/KEE tas-17 ta’ Lulju 1972 dwar l-approssimazzjoni tal-liġijiet ta’ l-Istati Membri li għandhom x’jaqsmu ma’ ċerti metodi għall-analiżi kwantitattiva ta’ taħlitiet ta’ żewġ fibri tat-tessut [4] ġiet emendata spiss u b’mod sostanzjali; billi, għal raġunijiet ta’ ċarezza u razzjonalità, l-imsemmija Direttiva għandha tiġi kkonsolidata;
Billi d-Direttiva 96/74/KE tal-Parlament Ewropew u tal-Kunsill tas-16 ta’ Diċembru 1996 dwar l-ismijiet tat-tessuti [5] teħtieġ ittikkettjar li jindika l-komposizzjoni tal-fibri tal-prodotti tat-tessut, waqt li jsiru kontrolli b’analiżi dwar il-konformità ta’ dawn il-prodotti ma’ l-indikazzjonijiet mogħtija fuq it-tikketta;
Billi l-metodi wżati għal testijiet uffiċjali mwettqa fl-Istati Membri biex jiddeterminaw il-komposizzjoni tal-fibra ta’ prodotti tat-tessut għandhom ikunu uniformi, kemm fir-rigward tat-trattament minn qabel tal-kampjun kif ukoll fir-rigward ta’ l-analiżi kwantitattiva tiegħu;
Billi d-Direttiva 96/74/KE tipprovdi li l-metodi għat-teħid ta’ kampjuni u ta’ analiżi li għandhom jintużaw fl-Istati Membri għall-għan li tiġi stabbilita l-komposizzjoni tal-fibra tal-prodotti għandhom ikunu speċifikati f’direttivi separati; billi għalhekk l-Anness II għal din id-Direttiva jistabbilixxi 15-il metodu uniformi ta’ analiżi għall-parti l-kbira tal-prodotti tat-tessut magħmulin minn taħlitiet ta’ żewġ fibri li jinsabu fis-suq;
Billi l-progress tekniku jitlob addattament frekwenti ta’ l-ispeċifikazzjonijiet tekniċi definiti minn direttivi separati dwar metodi ta’ analiżi tat-tessuti; billi, sabiex tiġi ffaċilitata l-implimentazzjoni tal-miżuri mitluba għal dak l-effett, għandha tiġi stabbilita proċedura li tistabbilixxi, fi ħdan il-Kumitat għal Direttivi li għandhom x’jaqsmu ma’ l-Ismijiet u l-Ittikkettjar ta’ Tessuti u, koperazzjoni mill-qrib bejn l-Istati Membri u l-Kummissjoni;
Billi fil-każ ta’ taħlitiet ta’ żewġ fibri li għalhom mhemm ebda metodu ta’ analiżi uniformi fil-livell tal-Komunità, il-laboratorju responsabbli għat-test jista’ jiddetermina l-komposizzjoni ta’ taħlitiet bħal dawn billi juża kwalunkwe metodu validu għad-dispożizzjoni tiegħu, waqt li jindika fir-rapport ta’ l-analiżi, ir-riżultat miksub u, sa fejn dan ikun magħruf, il-grad ta’ preċiżjoni tal-metodu wżat;
Billi d-dispożizzjonijiet ta’ din id-Direttiva huma skond l-opinjoni tal-Kumitat għad-Direttivi li għandhom x’jaqsmu ma’ Ismijiet u Ittikkettjar tat-Tessuti;
Billi din id-Direttiva m’għandhiex taffettwa l-obbligi ta’ l-Istati Membri fir-rigward tal-limiti taż-żmien għat-trasposizzjoni tad-Direttivi stabbiliti fl-Anness V Parti B,
ADOTTAW DIN ID-DIRETTIVA:
L-Artikolu 1
Din id-Direttiva għandha x’taqsam mal-metodi għall-analiżi kwantitattiva ta’ ċerti taħlitiet ta’ żewġ fibri tat-tessuti, inkluża l-preparazzjoni ta’ kampjuni tat-test u eżemplari tat-test.
L-Artikolu 2
"Kampjun tat-test" tfisser kampjun ta’ daqs tajjeb għall-analiżi, meħud mil-lott ta’ kampjuni tal-laboratorju li jkunu ġew meħuda minn lott ta’ oġġetti għall-analiżi.
"Eżemplari tat-test" tfisser dik il-parti tal-kampjun tat-test meħtieġa biex tagħti riżultat individwali ta’ test.
L-Artikolu 3
L-Istati Membri għandhom jieħdu l-passi kollha meħtieġa biex jiżguraw li, bi qbil mad-Direttiva 96/74/KE, id-dispożizzjonijiet ta’ l-Annessi I u II dwar il-metodi għal analiżi kwantitattiva ta’ ċerti taħlitiet ta’ żewġ fibri ta’ tessuti, inkluża l-preparazzjoni ta’ kampjuni tat-test u ta’ l-eżemplari tat-test, jiġu applikati fit-testijiet uffiċjali kollha biex jiddeterminaw il-komposizzjoni tal-prodotti tat-tessut mqiegħda fis-suq.
L-Artikolu 4
Il-laboratorju responsabbli mill-ittestjar ta’ taħlitiet ta’ żewġ fibri li għalihom ma hemm ebda metodu ta’ analiżi uniformi fil-livell tal-Komunità għandu jiddetermina il-komposizzjoni ta’ taħlitiet bħal dawn billi juża kwalunkwe metodu validu għad-dispożizzjoni tiegħu, waqt li jindika r-riżultat miksub fir-rapport ta’ l-analiżi u, sa jekk dan ikun magħruf, il-grad ta’ preċiżjoni tal-metodu wżat;
L-Artikolu 5
1. Kumitat għal Direttivi dwar l-Ismijiet u l-Ittikkettjar tat-Tessuti, minn hawn ’l quddiem imsejjaħ "il-Kumitat", huwa stabbilit b’dan il-mezz; għandu jkun magħmul minn rappreżentanti ta’ l-Istati Membri b’rappreżentant tal-Kummissjoni bħala l-President.
2. Il-Kumitat għandu jadotta r-regoli ta’ proċedura tiegħu.
3. Għandhom isiru addattamenti għall-progress tekniku fil-metodi ta’ analiżi kwantitattiva li hemm provdut għalihom fl-Anness II skond il-proċedura stabbilita fl-Artikolu 6.
L-Artikolu 6
1. Fejn tiġi invokata l-proċedura stabbilita f’dan l-Artikolu, il-materji għandhom jiġu riferuti lill-Kumitat mill-President tiegħu, jew fuq l-inizjattiva tiegħu stess jew fuq talba tar-rappreżentant ta’ Stat Membru.
2. Ir-rappreżentant tal-Kummissjoni għandu jissottometti abbozz tal-miżuri li għandhom jittieħdu lill-Kumitat. Il-Kumitat għandu jagħti l-opinjoni dwar l-abbozz fil-limiti ta’ żmien li l-president jista’ jistabbilixxi skond l-urġenza tal-materja. L-opinjoni għandha tingħata bil-maġġoranza stabbilita fl-Artikolu 148(2) tat-Trattat fil-każ ta’ deċiżjonijiet li l-Kunsill huwa mistenni li jadotta fuq proposta mill-Kummissjoni. Il-voti tar-rappreżentanti ta’ l-Istati Membri fi ħdan il-Kumitat għandhom jiġu peżati bil-mod stabbilit f’dak l-Artikolu. Il-President m’għandux jivvota.
3. (a) Il-Kummissjoni għandha tadotta l-miżuri mbassra fejn dawn ikunu skond l-opinjoni tal-Kumitat.
(b) Fejn il-miżuri proposti ma jkunux skond l-opinjoni tal-Kumitat jew jekk ma tingħata ebda opinjoni, il-Kummissjoni għandha tipproponi minnufih lill-Kunsill il-miżuri li għandhom jiġu adottati.
Il-Kunsill għandu jaġixxi b’maġġoranza kkwalifikata.
(ċ) Jekk il-Kunsill ma jkunx aġixxa fi żmien tliet xhur mis-sottomissjoni tal-proposta lilu, il-miżuri proposti għandhom jiġu adottati mill-Kummissjoni.
L-Artikolu 7
L-Istati Membri għandhom jikkomunikaw lill-Kummissjoni it-test tad-dispożizzjonijiet ewlenin tal-liġi nazzjonali li huma jadottaw fil-qasam irregolat b’din id-Direttiva.
L-Artikolu 8
Id-Direttivi elenakti fl-Anness III, parti A huma b’dan il-mezz revokati, mingħajr preġudizzju għall-obbligi ta’ l-Istati Membri fir-rigward tal-limiti taż-żmien għat-trasposizzjoni stabbilita fl-Anness III, parti B.
Riferenzi għad-Direttivi revokati għandhom jitqiesu bħala riferenzi għal din id-Direttiva u għandhom jinqraw skond it-tabella ta’ korrelazzjoni stabbilita fl-Anness IV.
L-Artikolu 9
Din id-Direttiva hija indirizzata lill-Istati Membri.
Din id-Direttiva għandha tidħol fis-seħħ nhar fl-20 jum wara l-pubblikazzjoni tagħha fil-Ġurnal Uffiċjali tal-Komunitajiet Ewropej.
tad-19 ta' Novembru 1996 dwar is-sistemi ta' kiri u prezzar fit-trasport nazzjonali u internazzjonali bil-passaġġi fuq l-ilma interni fil-Komunità
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea, u b'mod partikolari l-Artikolu 75 tiegħu,
Wara li kkunsidra l-proposta tal-Kummissjoni [1],
Wara li kkunsidra l-opinjoni tal-Kumitat Ekonomiku u Soċjali [2],
Filwaqt li jaġixxi skond il-proċedura preskritta fl-Artikolu 189ċ tat-Trattat [3],
Billi l-problemi dejjem jiżdiedu tas-saturazzjoni fit-toroq u fuq il-linji tal-ferrovija, tas-sigurtà tat-trasport, ta' l-ambjent, ta' l-iffrankar ta' enerġija u ta' kwalità ta' ħajja taċ-ċittadin jitolbu, fl-interess pubbliku, għal iktar żvilupp u użu aħjar tal-potenzjal tat-trasport offrut minn passaġġi fuq l-ilma interni, b'mod partikolari billi titjieb il-kompetittività tagħhom;
Billi d-differenza fil-liġijiet nazzjonali dwar is-sistemi għall-operazzjoni kummerċjali tat-trasport permezz ta' passaġġi fuq l-ilma interni, ma twassalx għall-funzjonament bla diffikulta f'dan is-settur; billi, għalhekk, dispożizzjonijiet komuni għandhom ikunu introdotti fil-livell tal-Komunità għas-suq kollu tal-passaġġi fuq l-ilma interni, skond ir-Riżoluzzjoni tal-Kunsill ta' l-24 ta' Ottubru 1994 dwar it-titjib strutturali tat-trasport permezz ta' passaġġi fuq l-ilma interni [4];
Billi l-funzjonament bla diffikultà tas-suq intern jitlob aġġustament fit-trasport permezz ta' passaġġi fuq l-ilma interni lejn l-organizzazzjoni ta' kiri b'rotazzjoni, biex wieħed jersaq lejn flessibiltà kummerċjali akbar u sistema ta' ħelsien ta' kiri u prezz;
Billi, għal dan il-għan għandha ssir dispożizzjoni għal perjodu transitorju, filwaqt li l-ambitu tas-sistema ta' rotazzjoni tkun gradwalment limitata għal trasportaturi biex jadattaw ruħhom għall-kondizzjonijiet ta' suq ħieles u, fejn jixraq, għall-istabbiliment ta' aggruppamenti kummerċjali iktar konvenjenti għall-ħtiġiet loġistiċi ta' shippers;
Billi, skond il-prinċipju tas-sussidjarjetà, huwa kemm meħtieġ u kif ukoll adegwat li tkun stabbilita skeda uniformi ta' żmien fil-livell tal-Komunità għal-liberalizzazzjoni gradwali tas-suq, filwaqt li titħalla lill-Istati Membri r-responsabbiltà li jimplimentaw din il-liberalizzazzjoni;
Billi għandhom ikunu adottati dispożizzjonijiet li jippermettu li tittieħed azzjoni fis-suq tat-trasport fil-kwistjoni fil-każ ta' tfixkil serju; billi, għal dan il-għan, il-Kummissjoni għandha tingħata l-poter li tieħu miżuri xierqa, skond il-proċedura tal-kumitat konsultattiv,
ADOTTA DIN ID-DIRETTIVA:
L-Artikolu 1
Għall-finijiet ta' din id-Direttiva:
(a) "sistema ta' kiri b'rotazzjoni" għandha tfisser sistema li tikkonsisti f'li jkunu allokati talbiet fi skambju ta' kiri għal operazzjonijiet ta' trasport, bi prezzijiet fissi minn qabel u taħt kondizzjonijiet magħrufa, minn klijenti fuq il-bażi ta' l-ordni li fiha bastimenti jkunu disponibbli wara l-ħatt. rasportaturi jintalbu, fl-ordni tar-reġistrazzjoni tagħhom f'rota, jagħżlu kulħadd wara min imissu tagħbija minn dawk offruti. Dawk li ma jagħmlu ebda għażla jżommu madankollu l-pożizzjoni tagħhom fl-ordni;
(b) "trasportatur" għandu jfisser sid jew operatur ta' wieħed jew iktar bastimenti għall-passaġġi fuq l-ilma interni;
(ċ) "awtorità kompetenti" għandha tfisser l-awtorità maħtura mill-Istat Membru biex tamministra u torganizza s-sistema ta' kiri b'rotazzjoni;
(d) "tfixkil serju tas-suq" għandha tfisser l-itfaċċar, fis-suq tat-trasport permezz ta' passaġġi fuq l-ilma interni, ta' problemi speċifiċi għal dak is-suq li aktarx jikkawżaw forniment żejjed serju u potenzjalment persistenti iktar mid-domanda, li bih tinqala' theddida serja għall-istabbilità finanzjarja u s-sopravivenza ta' numru kbir ta' trasportaturi permezz ta' passaġġi fuq l-ilma interni, ħlief jekk it-tbassir fil-qosor jew medju tas-suq fil-kwestjoni juri titjib sostanzjali u dejjiemi.
L-Artikolu 2
Fl-oqsma tat-trasport nazzjonali u internazzjonali permezz ta' passaġġi fuq l-ilma interni fil-Komunità, għandhom ikunu konklużi kontratti b'mod liberu bejn il-partijiet ikkonċernati u prezzijiet għandhom ikunu nnegozjati b'mod liberu.
L-Artikolu 3
Minkejja l-Artikolu 2, L-Istati Membri jistgħu, għal perjodu transitorju sa l-1 ta' Jannar 2000, iżommu sistema ta' tariffi minimi obbligatorji u sistemi ta' kiri b'rotazzjoni, sakemm:
- hemm konformità mal-kondizzjonijiet espressi fl-Artikoli 4, 5 u 6; u
- is-sistemi ta' rotazzjoni u prezzijiet imposti huma liberament aċċessibbli taħt l-istess kondizzjonijiet għat-trasportaturi kollha ta' Stati Membri.
L-Artikolu 4
Matul il-perjodu transitorju li jirreferi għalih l-Artikolu 3, dawn li ġejjin m'għandhomx ikunu suġġetti għal sistemi ta' kiri b'rotazzjoni bħal dawn:
(a) żejt u gass, tagħbija likwida u ġarr ta' tagħbija solida, tagħbijiet speċjali bħal tagħbijiet tqal u indiviżibbli (li ma jistgħux jinqasmu), trasport ta' kontenituri, trasport ġewwa l-arji ta' portijiet, kull xorta ta' trasport għal rasu u kull tip ta' operazzjoni ta' trasport diġà barra s-sistema ta' kiri b'rotazzjoni;
(b) tagħbijiet li ma jistgħux ikunu ttrattati b'mod effettiv minn sistemi bħal dawn, b'mod partikolari:
- trasport li jirrikjedi tagħmir għat-tqandil ta' oġġetti,
- trasport ikkombinat, jiġifieri trasport intermodali fejn ir-rotot huma prinċipalment b' passaġġi fuq l-ilma interni u l-partijiet (qosra kemm jista' jkun) inizjali u/jew terminali huma bi triq jew il-ferrovija.
L-Artikolu 5
Matul il-perjodu transitorju li jirreferi għalih l-Artikolu 3, l-Istati Membri għandhom jieħdu l-passi meħtieġa biex ikabbru kemm jistgħu l-flessibilità tas-sistemi ta' kiri b'rotazzjoni, b'mod partikolari:
- billi jipprovdu lix-shippers l-opportunità li jikkonkludu appalti għal vjaġġi multipli, jiġifieri. serje ta' vjaġġi suċċessivi bl-użu ta' l-istess bastiment,
- billi jipprovdu li vjaġġi singli jew multipli offruti darbtejn b'mod konsekuttiv taħt is-sistema ta' kiri b'rotazzjoni mingħajr ma jinkrew għandhom jinħarġu minn dik is-sistema u jkunu nnegozjati b'mod liberu.
L-Artikolu 6
Fi żmien sentejn mid-dħul fis-seħħ ta' din id-Direttiva, l-Istati Membri mdaħħlin f'sistemi ta' kiri b'rotazzjoni għandhom jieħdu l-miżuri meħtieġa biex jagħtu l-possibbiltà lil shippers li jkollhom għażla libera bejn tliet tipi ta' kuntratti:
- kuntratti fuq bażi ta' żmien, inklużi kuntratti ta' kera, fejn it-trasportatur jagħmel disponibbli b'mod esklussiv bastiment jew iktar u ekwipaġġ lil klijent għal perjodu speċifiku għat-trasport ta' oġġetti għal dak il-klijent bi ħlas ta' somma ta' flus determinata għal kull jum. l-kuntratt ikun konkluż bejn il-partijiet b'mod liberu,
- kuntratti ta' tunnellaġġ fejn it-trasportatur jinpenja ruħu li jittrasporta, għal perjodu preskritt fil-kuntratt, tunnellaġġ determinat bi ħlas ta' rati ta' tagħbija bit-tunnellata metrika. l-kuntratt ikun konkluż b'mod liberu bejn il-partijiet u għandu jinvolvi konsenji kbar,
- kuntratti għal vjaġġi singli jew multipli.
L-Artikolu 7
1. Fil-każ ta' tfixkil serju fis-suq tat-trasport permezz ta' passaġġi fuq l-ilma interni, il-Kummissjoni tista', mingħajr preġudizzju għar-Regolament tal-Kunsill (KEE) Nru 1101/89 tas-27 ta' April 1989 dwar titjib strutturali fit-trasport bil-passaġġi fuq l-ilma interni [5], wara t-talba ta' Stat Membru, tieħu miżuri adattati, u b'mod partikolari miżuri maħsuba biex jimpedixxu kull żieda ġdida fil-kapaċità tat-trasport li jista' jkun offrut fis-suq fil-kwistjoni. Din id-deċiżjoni għandha tittieħed skond il-proċedura preskritta fl-Artikolu 8(2).
2. Fil-każ ta' talba minn Stat Membru għal miżuri adattati, deċiżjoni għandha tittieħed fi żmien perjodu ta' tliet xhur minn meta tkun irċevuta t-talba.
3. It-talba minn Stat Membru għal miżuri adattati li jittieħdu għandha tkun akkompanjata bl-informazzjoni kollha meħtieġa biex tkun stmata s-sitwazzjoni ekonomika fis-settur fil-kwistjoni, b'mod partikolari:
- indikazzjoni ta' l-ispejjeż u l-prezzijiet medji għat-tipi differenti ta' trasport,
- ir-rata ta' utilizzazzjoni ta' l-istiva,
- tbassir tad-domanda.
Din l-informazzjoni tista' tintuża biss għal għanijiet statistiċi. Ma tistax tintuża għal għanijiet ta' taxxa jew ikkomunikata lill-partijiet terzi.
4. Deċiżjonijiet meħuda skond dan l-Artikolu, li ma jistgħux jeċċedu d-dewmien tat-tfixkil fis-suq, għandhom ikunu nnotifikati mill-ewwel lill-Istati Membri.
L-Artikolu 8
1. Il-Kummissjoni għandha tkun megħjuna mill-Kumitat stabbilit bid-Direttiva 91/672/KEE [6]
2. Ir-rappreżentant tal-Kummissjoni għandu jissottometti lill-Kumitat abbozz tal-miżuri li għandhom jittieħdu. Il-Kumitat għandu jagħti l-opinjoni tiegħu dwar l-abbozz, fejn meħtieġ b'vot, f'limitu ta' żmien li l-President jista' jippreskrivi skond l-urġenza tal-materja.
L-opinjoni għandha tkun imniżżla fil-minuti; barra minn hekk, kull Stat Membru għandu jkollu d-dritt li jitlob li l-pożizzjoni tiegħu titniżżel fil-minuti.
Il-Kummissjoni għandha tqis kemm jista' jkun l-opinjoni mogħtija mill-Kumitat. Hija għandha tgħarraf lill-Kumitat bil-manjiera li biha tkun qieset l-opinjoni tiegħu.
L-Artikolu 9
1. L-Istati Membri għandhom iġibu fis-seħħ il-liġijiet, ir-regolamenti u d-dispożizzjonijiet amministrattivi meħtieġa biex jikkonformaw ruħhom ma' din id-Direttiva qabel l-1 ta' Jannar 1997. Huma għandhom mill-ewwel jinformaw b'dan lill-Kummissjoni.
Meta l-Istati Membri jadottaw dawn il-miżuri, għandu jkollhom referenza għal din id-Direttiva jew għandhom ikunu akkumpanjati b'referenza bħal din fi żmien il-pubblikazzjoni uffiċjali tagħhom. Il-proċedura għal riferenza bħal din għandha tkun adottata mill-Istati Membri.
2. L-Istati Membri għandhom jikkomunikaw mill-ewwel lill-Kummissjoni it-test tad-dispożizzjonijiet tal-liġi nazzjonali li huma jadottaw fil-qasam kopert minn din id-Direttiva.
L-Artikolu 10
IR-REGOLAMENT TAL-KUMMISSJONI (KE) Nru 242/96 tas-7 ta' Frar 1996 li jirrigwarda l-klassifika ta' ċerti oġġetti fin-nomenklatura magħquda
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2658/87 tat-23 ta' Ġunju 1987 dwar in-nomenklatura tat-tariffi u statistika u dwar it-Tariffa Doganali Komuni ([1]), kif l-aħħar emendat bir-Regolament tal-Kummissjoni (KE) Nru 3009/95 ([2]), u b'mod partikolari l-Artikolu 9 tiegħu,
Billi sabiex tiġi żgurata l-applikazzjoni uniformi tan-nomenklatura magħquda annessa mar-Regolament imsemmi, huwa meħtieġ li jiġu adottati miżuri li jirrigwardaw il-klassifika ta' l-oġġetti riferiti fl-Anness ma' dan ir-Regolament;
Billi r-Regolament (KEE) Nru 2658/87 stabbilixxa r-regoli ġenerali sabiex tiġi interpretata n-nomenklatura magħquda u dawn ir-regoli japplikaw ukoll għal kull nomenklatura oħra li hija fl-intier tagħha jew f'parti minnha msejsa fuqha jew li żżid kull subdiviżjoni addizzjonali magħha u li hija stabbilita b'dispożizzjonijiet speċifiċi Komunitarji, bil-ħsieb li jiġu applikati l-miżuri tat-tariffa u miżuri oħra li għandhom x'jaqsmu mal-kummerċ fl-oġġetti;
Billi, skond ir-regoli ġenerali msemmija, l-oġġetti deskritti fil-kolonna 1 tat-tabella mehmuża mar-Regolament preżenti jridu jiġu kklassifikati skond il-kodiċijiet approprjati tan-NM indikati fil-kolonna 2, bis-saħħa tar-raġunijiet iddikjarati fil-kolonna 3;
Billi huwa aċċettat illi t-tagħrif li jorbot tat-tariffa maħruġ mill-awtoritajiet tad-dwana ta' l-Istati Membri dwar il-klassifika ta' l-oġġetti fin-nomenklatura magħquda u li mhux skond id-drittijiet stabbiliti b'dan ir-Regolament, jistgħu jissoktaw jiġu invokati, taħt id-dispożizzjonijiet ta' l-Artikolu 12(6) tar-Regolament tal-Kunsill (KEE) Nru 2913/92 tat-12 ta' Ottubru 1992 li jistabbilixxi l-Kodiċi Doganali tal-Komunità ([3]), kif l-aħħar emendat bir-Regolament tal-Kummissjoni (KEE) Nru 2454/93 ([4]), għal perjodu taż-żmien ta' tliet xhur mill-pussessur;
Billi l-miżuri pprovduti f'dan ir-Regolament huma skond l-opinjoni tat-Taqsima tan-Nomenklatura tat-Tariffa u Statistika tal-Kumitat tal-Kodiċi Doganali,
ADOTTAT DAN IR-REGOLAMENT:
L-Artikolu 1
L-oġġetti deskritti fil-kolonna 1 tat-tabella mehmuża huma issa kklassifikati fin-nomenklatura magħquda taħt il-kodiċijiet approprjati tan-NM indikati fil-kolonna 2 tat-tabella msemmija.
L-Artikolu 2
It-tagħrif li jorbot tat-tariffa maħruġ mill-awtoritajiet tad-dwana ta' l-Istati Membri li mhux skond id-drittijiet stabbiliti b'dan ir-Regolament jista' jissokta jiġi invokat taħt id-dispożizzjonijiet ta' l-Artikolu 12(6) tar-Regolament (KEE) Nru 2913/92 għal perjodu taż-żmien ta' tliet xhur.
L-Artikolu 3
Dan ir-Regolament għandu jidħol fis-seħħ fil-21 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
li jemenda ir-Regolamenti (KEE) Nru 1362/87 u (KEE) Nru 1158/91 fir-rigward tax-xiri għall-ħażna u għotja ta’ għajnuna għal ħażna privat ta’ trab ta’ ħalib xkumat, u Regolament (KEE) Nru 1756/93 li jiffissa meta għandha titħaddem ir-rata ta’ kambju agrikola applikabbli għal ħalib u prodotti tal-ħalib
Il-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 804/68 tas-27 ta’ Ġunju 1968 dwar l-organizzazzjoni komuni tas-suq tal-ħalib u prodotti tal-ħalib [1], kif l-aħħar emendat bir-Regolament tal-Kummissjoni (KE) Nru 2931/95 [2], u b’mod partikolari l-Artikoli 7(5) u 28 tiegħu,
Wara li kkunsidrat ir-Regolament tal-Kunsill (KEE) Nru 3813/92 tat-28 ta’ Diċembru 1992 dwar l-unità tal-kont u r-rati ta’ kambju li għandhom ikunu applikati għall-għanijiet tal-politika agrikola komuni [3], kif l-aħħar emendata bir-Regolament (KE) Nru 150/95 [4], u b’mod partikolari l-Artikolu 6(2) tiegħu,
Billi r-Regolament tal-Kunsill (KEE) Nru 1014/68 ta’ l-20 ta’ Lulju 1968 li jippreskrivi regoli ġenerali għall-ħażna pubblika ta’ trab ta’ ħalib xkumat [5], kif l-aħħar emendat bir-Regolament (KEE) Nru 3577/90 [6], kien imħassar b’effett mill-1 ta’ Marzu 1996 bir-Regolament tal-Kunsill (KEE) Nru 1538/95 [7]; billi wħud mir-regoli fir-Regolament (KEE) Nru 1014/68 kienu ġew inkorporati fl-Artikolu 7 ta’ Regolament (KEE) Nru 804/68, kif emendat bir-Regolament (KEE) Nru 1538/95; billi r-Regolament tal-Kummissjoni (KEE) Nru 625/78 tat-30 ta’ Marzu 1978 dwar regoli dettaljati ta’ applikazzjoni għal ħażna pubblika ta’ trab ta’ ħalib xkumat [8], kif l-aħħar emendat bir-Regolament (KEE) Nru 1802/95 [9], ġie fformulat mill-ġdid meta ġie aġġustat b’riżultat tat-tneħħija ta’ Regolament (KEE) Nru 1014/68; billi, konsegwentament, Regolament (KEE) Nru 625/78 ġie mħassar ukoll b’effett mill-1 ta’ Marzu 1996 bir-Regolament tal-Kummissjoni (KEE) Nru 322/96 tat-22 ta’ Frar 1996 li jippreskrivi regoli ddettaljati ta’ applikazzjoni għall-ħażna pubblika ta’ trab ta’ ħalib xkumat [10];
Billi r-Regolament tal-Kummissjoni (KEE) Nru 1362/87 tat-18 ta’ Mejju 1987 li jippreskrivi regoli ddettaljati għall-applikazzjoni ta’ Regolament tal-Kunsill (KEE) Nru 777/87 f’dak li għandu x’jaqsam mal-xiri għall-ħażna u l-għotja ta’ għajnuna għall-ħażna privata ta’ trab tal-ħalib xkumat [11], kif l-aħħar emendat bir-Regolament (KE) Nru 1137/94 [12], ir-Regolament tal-Kummissjoni (KEE) Nru 1158/91 tat-3 ta’ Mejju 1991 dwar ix-xiri għall-ħażna b’offerta ta’ trab tal-ħalib xkumat lil aġenziji ta’ intervent [13], kif l-aħħar emendat bir-Regolament (KE) Nru 1802/95, u Regolament tal-Kummissjoni (KEE) Nru 1756/93 [14], kif l-aħħar emendat bir-Regolament (KE) Nru 315/96 [15], jagħmlu referenza għal Regolamenti (KEE) Nru 1014/68 u (KEE) Nru 625/78; billi dawk ir-referenzi għandhom ikunu mibdula b’referenza għar-Regolament (KE) Nru 322/96; billi, barra minn dan, ir-Regolament (KE) Nru 1158/91 għandu jkun emendat sabiex jispeċifika l-mod li bih il-prezz tal-xiri għall-ħażna għandu jkun maħdum fuq il-bażi tal-kontenut ta’ proteina ta’ trab tal-ħalib xkumat;
Billi, fir-rigward ta’ l-iskema ta’ ħażna privata ta’ trab tal-ħalib xkumat, l-Artikolu 5 tar-Regolament (KEE) Nru 1362/87 jipprovdi li, fejn trab tal-ħalib xkumat jkun għall-esportazzjoni, minkejja r-regoli normalment applikabbli, il-kuntrattur jista’ jneħħiħ mill-ħażna ladarba jkun skada perjodu kontrattwali ta’ tletin ġurnata; billi din id-deroga rarament tkun użata u tikkomplika l-amministrazzjoni ta’ l-iskema bla bżonn; billi għalhekk għandha tkun imneħħija
Billi l-miżuri li għalihom hemm provdut f’dan ir-Regolament huma skond l-opinjoni tal-Kumitat tal-Ġestjoni għal Ħalib u Prodotti tal-Ħalib,
ADOTTAT DAN IR-REGOLAMENT:
Artikolu 1
Ir-Regolament (KEE) Nru 1362/87 hu emendat kif ġej:
(a) il-punt (a) hu mibdul b’li ġej:
"(a) ġie mmanufatturat f’unità ta’ produzzjoni li twiegħed li żżomm fuq bażi permanenti r-rekords li hemm referenza għalihom fil-punt (b) ta’ l-Artikolu 2(1) tar-Regolament (KE) Nru 322/96."
(b) il-punt (e) hu mibdul b’li ġej:
3. L-Artikolu 5 hu mħassar.
Artikolu 2
Ir-Regolament (KEE) Nru 1158/91 hu bil-preżenti emendat kif ġej:
2. L-Artikolu 3(1) hu mibdul b’li ġej:
"1. L-oblaturi biss jistgħu jieħdu sehem fl-istedina għall-offerti:
- fir-rigward ta’ trab tal-ħalib xkumat immanufatturat fil-21 ġurnata ta’ qabel id-data finali għat-tfigħ ta’ l-offerti, fil-każ li għalih hemm provdut fit-tieni sentenza ta’ l-Anness III (e) għar-Regolament (KE) Nru 322/96 dan il-perjodu hu ffissat għal tliet ġimgħat,
- jekk iwegħdu bil-miktub li jikkonformaw ma’ l-Artikolu 4(6) tar-Regolament (KE) Nru 322/96."
3. Il-punt (ċ) fit-tieni subparagrafu ta’ l-Artikolu 7(1) hu mibdul b’li ġej:
"(ċ) id-depow fejn għandha tintefa. L-Artikoli 5 u 6 tar-Regolament (KE) Nru 322/96 għandhom japplikaw."
4. L-Artikolu 9 hu mibdul b’li ġej:
"L-Artikolu 9
Fil-perjodu li jibda’ fil-120 ġurnata wara li tieħu f’idejha t-trab tal-ħalib xkumat u li jispiċċa fil-140 ġurnata minn hemm ‘il quddiem, l-aġenzija ta’ intervent għandha tħallas il-prezz tax-xiri għall-ħażna lil dak li jieħu l-offerta. Il-ħlas għandu jsir f’dak li għandu x’jaqsam ma’ kull waħda mill-kwantitajiet meħuda, sakemm dik il-konformità mal-ħtiġiet li hemm referenza għalihom fit-tieni paragrafu ta’ l-Artikolu 1 tkun ġiet ikkontrollata.
Il-prezz tal-xiri għall-ħażna għandu jkun kkalkolat kif ġej:
- jekk il-kontenut ta’ proteina tal-materja niexfa mhux bix-xaħam jkun 35,6 % jew aktar, il-prezz ta’ xiri għall-ħażna għandu jkun dak indikat fl-offerta;
- jekk il-kontenut ta’ proteina tal-materja niexfa mhux bix-xaħam tkun inqas minn 35,6 %, iżda mhux inqas minn 31,4 %, il-prezz ta’ xiri għall-ħażna għandu jkun dak indikat fl-offerta, imnaqqas b’ "d", maħdum kif ġej:
d = prezz ta’ l-offerta × ((0,356 – kontenut ta’ proteina) × 1,75).
Il-kontenut ta’ proteina għandu jkun stabbilit billi jintuża l-metodu preskritt fl-Anness I għarRegolament (KE) Nru 322/96."
L-Artikoli 2 u 3 tar-Regolament (KE) Nru 322/96 għandhom japplikaw."
Artikolu 3
Punt 1 tat-taqsima ĊI ta’ Parti Ċ u punt 3 ta’ Parti D fl-Anness tar- Regolament (KEE) Nru 1756/93 hu mibdul b’li ġej:
B.Spejjeż tat-trasport addizzjonali msemmija fl-Artikolu 6(2) Rata ta' konverżjoni agrikola applikabbli fil-jum meta ttieħed kontroll l-oġġetti in kwistjoni
Artikolu 4
Dan ir-Regolament għandu jidħol fis-seħħ fil-jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
li jemenda r-Regolament (KEE) Nru 3906/89 bl-għan li jestendi l-għajnuna ekonomika lill-Bosnja u l-Ħerzegovina
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi l-Komunitajiet Ewropej, u partikolarment l-Artikolu 235 tiegħu,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew [1],
li jippreskrivi regoli dettaljati għall-applikazzjoni tar-Regolament tal-Kunsill (KEE) Nru 1785/81 fir-rigward tal-komunikazzjonijiet fis-settur taz-zokkor
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 1785/81 tat-30 ta’ Ġunju 1981 dwar l-organizzazzjoni tas-suq fis-settur taz-zokkor [1], kif l-aħħar emendat bir-Regolament (KEE) Nru 1101/95 [2], u b’mod partikolari l-Artikolu 39 miġjub fih,
Billi l-Artikolu 39 tar-Regolament (KEE) Nru 1785/81 jeħtieġ illi l-Istati Membri u l-Kummissjoni jikkomunikaw lil xulxin l-informazzjoni meħtieġ sabiex jiġi implimentat dan ir-Regolament; billi r-regoli ta’ l-implimentazzjoni ġew preskritti bir-Regolment tal-Kummissjoni (KEE) Nru 787/83 kif l-aħħar emendat bir-Regolament (KEE) Nru 3819/85 [3]; billi, b’riżultat ta’ l-iżviluppi minn dak iż-żmien fl-organizzazzjoni tas-swieq fis-settur taz-zokkor [4], u b’mod partikolari l-obbligi li daħlet għalihom mill-Komunità skond il-Ftehim dwar l-Agrikoltura konkluż matul ir-Round ta’ l-Urugwaj dwar in-negozjati multilaterali dwar il-kummerċ, dawn ir-regoli għandhom jiġu riveduti u oħrajn ġodda miżjuda u għalhekk ir-Regolament (KEE) Nru 787/83 għandu jiġi mħassar b’effett mill-bidu tas-sena tas-suq 1996/97;
Billi, jekk is-sitwazzjoni rigward iz-zokkor mixtri għall-ħażna jew mibjugħ skond il-miżuri ta’ l-intervent provduti fir-Regolament (KEE) Nru 1785/81 tiġi stmata korrettement, l-informazzjoni relevanti għandha tkun disponibbli u b’mod partkolari informazzjoni dwar il-bidliet fil-kwantatitajiet miżmuma mill-aġenziji ta’ l-intervent u t-tqassim ta’ dawn il-kwantitajiet fost l-imħażen approvati skond l-Artikolu 1(2) tar-Regolament tal-Kunsill (KEE) Nru 447/68 tad-9 ta’ April 1868 li jippreskrivi regoli ġenerali għax-xiri taz-zokkor bl-intervent [5], kif l-aħħar emendat bir-Regolament (KEE) Nru 1359/77 [6]; billi, jekk tinżamm għassa stretta dwar l-implimentazzjoni tas-sistema ta’ l-intervent, huwa wkoll essenzjali illi l-nformazzjoni għandha tkun magħmula disponibbli regolarment dwar il-kwantitajiet taz-zokkor resi mhux tajbab għall-konsum mill-bniedem u dwar il-kwantitajiet użati fil-manifattura ta’ ċerti prodotti kimiċi, b’indikazzjoni tal-kwantitajiet ta’ zokkor li jew ikunu ġew żnaturati skond wieħed mill-proċessi mniżżla fl-Anness li jinsab mar-Regolament tal-Kummissjoni (KEE) Nru 100/72 ta’ l-14 ta’ Jannar 1972 li jippreskrivi regoli ġenerali sabiex jiġi żnaturat zokkor għall-għalf ta’ l-annimali [7], kif l-aħħar emendat bir-Regolament (KE) Nru 260/96 [8], jew użat fil-manifattura tal-prodotti kimiċi elenkati fl-Anness li jinsab mar-Regolament tal-Kunsill (KEE) Nru 1010/85 tal-25 ta’ Marzu 1986 li jippreskrivi regoli ġenerali għar-rifużjoni tal-produzzjoni dwar ċerti prodotti taz-zokkor użati fl-industrija tal-kimika [9], kif l-aħħar emendat bir-Regolament (KE) Nru 1101/95, u dawk elenkati fl-Anness li jinsab mar-Regolament (KEE) Nru 1729/78 ta’ l-24 ta’ Lulju 1978 li jippreskrivi regoli dettaljati ta’ applikazzjoni fir-rigward tar-rifużjoni ta’ produzzjoni għal zokkor użat fl-industrija kimika [10], kif l-aħħar emendat bir-Regolament (KE) Nru 260/96;
Billi l-imonitorjar preċiż u regolari tal-kummerċ ma’ pajjiżi terzi huwa l-uniku mod kif jiġu monitorjati l-iżviluppi mill-qrib fid-dawl tar-restrizzjonijiet li joħorġu mill-obbligi Komunitarji skond il-Ftehim dwar l-Agrikoltura hawn fuq imsemmi u sabiex jittieħdu, kif jixraq, il-passi meħtieġa, partikolarment sabiex jiġi applikat l-Artikolu 23(4a) tar-Regolament (KEE) Nru 1785/81, u dawk li joħorġu mill-obbligi tal-Komunita skond il-Ftehim Internazzjonali dwar iz-Zokkor; billi l-Kummissjoni għandha għalhekk tirċievi fuq bażi regolari l-informazzjoni relevanti mhux biss fuq l-importazzjonijiet u l-esportazzjonijiet tal-prodotti li għalihom ikunu ġew fissati imposti jew rifużjonijiet li fir-rigward ta’ l-operati tagħhom jiġu maħruġa l-liċenzji partikolarment skond ir-Regolament tal-Kummissjoni (KE) Nru 1464/95 tas-27 ta’ Lulju 1995 dwar regoli speċjali dettaljati sabiex tiġi applikatas-sistema ta’ liċenzi ta’ importazzjoni u ta’ esportazzjoni fis-settur taz-zokkor [11], kif emendat bir-Regolament (KE) Nru 2136/95 [12], filwaqt li jingħata kont tad-dispożizzjonijiet iktar ġenerali tar-Regolament tal-Kummissjoni (KEE) Nru 3719/88 [13], kif l-aħħar emendat bir-Regolament (KE) Nru 2137/95 [14], u r-Regolament tal-Kummissjoni (KEE) Nru 3665/87 [15], kif l-aħħar emendat bir-Regolament (KE) Nru 1384/95 [16], imma wkoll fuq l-importazzjonijiet u l-esportazzjonijiet ta’ prodotti esportati mingħajr rifużjoni, b’liċenzja jew mingħajra, u b’mod partikolari dawk koperti bl-arranġamenti ta’ proċessar intern; billi għandu wkoll ikun possibbli li jiġu monitorjati l-importazzjonijiet preferenzjali taz-zokkor sabiex tiġi żgurata l-implimentazzjoni effettiva tar-Regolament tal-Kummissjoni (KEE) Nru 2782/76 tas-17 ta’ Novembru 1976 li jippreskrivi regoli dettaljati ta’ implimentazzjoni għall-importazzjoni ta’ zokkor preferenzjali [17], kif l-aħħar emendat bir-Regolament (KEE) Nru 1714/88 [18];
Billi l-amministrazzjoni effettiva tas-sistema tal-kwoti definita fit-Titolu III tar-Regolament (KEE) Nru 1785/81, partikolarment bil-ħsieb ta’ l-obbligi tal-Komunità skond il-Ftehim dwar l-Agrikoltura msemmi hawn fuq, jitlob għall-għarfien tal-fatturi rilevani kollha; billi dan jinvolvi l-applikazzjoni tar-Regolament tal-Kunsill (KEE) Nru 206/68 ta’ l-20 ta’ Frar 1968 li jippreskrivi dispożizzjonijiet abbozz għall-kuntratti u l-patti ta’ ftehim inter-kummerċjali dwar ix-xiri ta’ pitravi [19], kif l-aħħar emendat bl-Att ta’ Adeżjoni ta’ l-Awstrija, il-Finlandja u l-Isvezja, ir-Regolament tal-Kunsill (KEE) Nru 193/82 tas-26 ta’ Jannar 1982 li jippreskrivi regoli ġenerali għat-trasferimenti tal-kwoti fis-settur taz-zokkor [20], ir-Regolament tal-Kummissjoni (KEE) Nru 2670/81 ta’ l-14 ta’ Settembru 1981 li jippreskrivi regoli dettaljati ta’ implimentazzjoni rigward il-produzzjoni ta’ zokkor li taqbeż il-kwota [21], kif l-aħħar emendat bir-Regolament (KE) Nru 158/96 [22], u r-Regolament tal-Kummissjoni (KEE) Nru 1443/82 tat-8 ta’ Ġunju 1982 li jippreskrivi regoli dettaljati sabiex tiġi applikata s-sistema tal-kwoti fis-settur taz-zokkor [23], kif l-aħħar emendat bir-Regolament (KE) Nru 392/94 [24]; billi dak ta’ hawn fuq japplika wkoll sabiex tinġieb indaqs is-sistema ta’ l-ispiża għall-ħażna preskritta bl-Artikolu 8 tar-Regolament (KEE) Nru 1785/81; billi dan jirreferi għall-applikazzjoni tar-Regolament tal-Kunsill (KEE) Nru 1358/77 ta’ l-20 ta’ Ġunju 1977 li jippreskrivi regoli ġenerali sabiex jiġu kumpensati l-ispejjeż tal-ħażna taz-zokkor u li jħassar ir-Regolament (KEE) Nru 750/68 [25], kif l-aħħar emendat bir-Regolament (KEE) Nru 3042/78 (2 [26]), u r-Regolament tal-Kummissjoni (KEE) Nru 1998/78 tat-18 ta’ Awissu 1978 li jippreskrivi regoli dettaljati sabiex jiġu kumpensati l-ispejjeż tal-ħażna taz-zokkor [27], kif l-aħħar emendat bir-Regolament (KEE) Nru 1758/93 [28];
Billi l-persuni interessati irid ikollhom l-assigurazzjoni illi informazzjoni dwar kull impriża tiġi trattata bħala kunfidenzjali;
Billi l-miżuri li għalihom jipprovdi dan ir-Regolament huma skond l-opinjoni tal-Kumitat ta’ Ġestjoni għaz-Zokkor,
ADOTTAT DAN IR-REGOLAMENT:
Artikolu 1
Fir-rigward tal-miżuri ta’ intervent meħuda skond l-Artikoli 9(1) u 11(1) tar-Regolament (KEE) Nru 1785/81, kull Stat Membru għandu jinnotifika lill-Kummissjoni kull ġimgħa riġward il-ġimgħa ta’ qabel:
(a) bil-kwantitajiet tale quale ta’ zokkor abjad u z-zokkor mhux raffinat offruti lill-aġenziji ta’ l-intervent, imma li jkun għadu ma ttieħidx pussess tagħhom;
(b) bil-kwantitajiet tale quale ta’ zokkor abjad u zokkor mhux raffinat meħuda fil-pussess ta’ l-aġenzija ta’ l-intervent;
(ċ) bil-kwantitajiet tale quale ta’ zokkor abjad u zokkor mhux raffinat mibjugħa mill-aġenzija ta’ l-intervent.
Artikolu 2
Fuq it-talba tal-Kummissjoni kull Stat Membru għandu jforniha b’lista tal-kwantitajiet tale quale ta’ zokkor abjad u zokkor mhux raffinat meħudin fil-pussess ta’ l-aġenzija ta’ l-intervent, u t-tqassim tagħhom fost l-imħażen approvati.
Artikolu 3
Fir-rigward tal-miżuri ta’ intervent meħuda skond l-Artikolu 9(2) tar-Regolament (KEE) Nru 1785/81, kull Stat Membru għandu jinnotifika lill-Kummissjoni:
1. kull ġimgħa fir-rigward tal-ġimgħa ta’ qabel, bil-kwantitajiet tale quale ta’ zokkor abjad u zokkor mhux raffinat li għalihom ikun inħareġ ċertifikat ta’ premium għall-iżnaturar;
2. fuq it-talba tal-Kummissjoni, fir-rigward ta’ perjodu partikolari ta’ żmien, bil-kwantitajiet ta’ zokkor abjad u zokkor mhux raffinat li jkunu ġew żnaturati, fejn jiġu indikati liema jkunu ġew użati mill-proċessi mniżżla fl-Anness li jinsab mar-Regolament (KEE) Nru 100/72.
Artikolu 4
Fir-rigward tal-miżuri ta’ intervent meħuda skond l-Artikolu 9(3) tar-Regolament (KEE) Nru 1785/81, kull Stat Membru għandu jinnotifika lill-Kummissjoni:
1. mhux iktar tard mill-aħħar tax-xahar kalendarju fir-rigward tax-xahar kalendarju ta’ qabel, bil-kwantitajiet ta’ zokkor abjad, ta’ zokkor mhux raffinat, ta’ xiroppi espressi bħala zokkor abjad u ta’ isoglukosi espress bħala materjal niexef, li għalihom:
(a) tkun inħaretġ ċertifikazzjoni ta’ rifużjoni tal-produzzjoni;
(b) tkun tħallset rifużjoni ta’ produzzjoni;
2. mhux iktar tard mill-aħħar ta’ Settembru ta’ kull sena fir-rigward tas-sena tas-suq ta’ qabel, bil-kwantitajiet ta’ zokkor abjad, il-kwantitajiet ta’ zokkor mhux raffinat x-xiroppi espressi bħala zokkor abjad u l-kwantitajiet ta’ l-isoglukosi espressi bħala materja niexef, imqassma bejn il-prodotti elenkati fl-Anness li jinsab mar-Regolament (KEE) Nru 1010/86, li għalihom:
(a) ikun attwalment inħareġ ċertifikat ta’ rifużjoni ta’ produzzjoni;
(b) tkun tħallset rifużjoni ta’ produzzjoni;
3. mhux iktar tard mill-aħħar ta’ Settembru ta’ kull sena fir-rigward tas-sena tas-suq ta’ qabel, bil-kwantitajiet tal-prodotti bażiċi msemmija fil-punt 2 użati għall-manifattura tal-prodotti intermedjarji msemmija fl-Anness li jinsab mar-Regolament (KEE) Nru 1729/78.
Artikolu 5
Fir-rigward esportazzjonijiet lejn pajjiżi terzi, kull Stat Membru għandu jinnotifika lill-Kummissjoni:
1. kull ġimgħa fir-rigward tal-ġimgħa ta’ qabel:
(a) bil-kwantitajiet li għalihom ikunu attwalment inħarġu liċenzi bl-ammonti ta’ rifużjonijiet ta’ esportazzjoni fissati skond il-punt (a) tat-tieni subparagrafu ta’ l-Artikolu 17(5) tar-Regolament (KEE) Nru 1785/81 imqassma bejn:
- zokkor abjad li jaqa’ taħt il-kodiċi NM 17019100, 17019910 u 17019990,
- zokkor mhux raffinat tale quale li jaqa’ taħt il-kodiċi NM 17011190 u 17011290,
- xiroppi tas-sukrosju, espressi bħala zokkor abjad, li jaqgħu taħt il-kodiċi NM 17026090, 17029060, 17029071, 17029099 u 21069059,
- isoglukosju, espress bħala materja niexfa, li jaqa’ taħt il-kodiċi NM 17024010, 17026010, 17029030 u 21069030,
- xiropp ta’ l-inulina, espress bħala materja niexfa ekwivalenti għal zokkor/isoglukosju, li jaqa’ taħt il-kodiċi NM 17026090;
(b) bil-kwantitajiet ta’ zokkor abjad li jaqa’ taħt il-kodiċi NM 17019910 li għalihom tkun attwalment inħarġet liċenzja bl-ammonti ta’ rifużjonijiet ta’ esportazzjoni fissati skond il-punt (b) tat-tieni subparagrafu ta’ l-Artikolu 17(5) tar-Regolament (KEE) Nru 1785/81;
(ċ) bil-kwantitajiet ta’ zokkor abjad tat-tip, ta’ zokkor mhux raffinat tat-tip, ta’ l-isoglukosju tat-tip u tax-xiropp ta’ l-inulina tat-tip, espressi kif jixraq bħala zokkor abjad, bħala materja niexfa jew bħala materja niexfa ekwivalenti għal zokkor/isoglukosju, li għalihom tkun attwalment inħarġet liċenzja ta’ esportazzjoni;
(d) bil-kwantitajiet, bl-ammonti korrispondenti tar-rifużjonijiet ta’ esportazzjoni fissati skond il-punt (a) tat-tieni subparagrafu ta’ l-Artikolu 17(5) tar-Regolament (KEE) Nru 1785/81, ta’ zokkor abjad, bil-kwantitajiet ta’ zokkor mhux raffinat u ta’ xiropp sukrosju, espressi bħala zokkor abjad, u bil-kwantitajiet ta’ isoglukosju espressi bħala materja niexfa, li għalihom tkun attwalment inħarġet liċenzja ta’ esportazzjoni bil-ħsieb li jiġu esportati fl-għamla tal-prodotti msemmija fil punt (b) ta’ l-Artikolu 1(1) tar-Regolament (KEE) Nru 426/86 [29];
2. mhux iktar tard mill-aħħar ta’ kull xahar kalendarju, fir-rigward tax-xahar kalendarju ta’ qabel bil-kwantitajiet taz-zokkor abjad msemmija fil-(b) tal-punt 1 esportati skond l-Artikolu 8(4) u (5) tar-Regolament (KEE) Nru 3718/88;
3. għal kull xahar kalendarju, u mhux iktar tard mill-aħħar tat-tielet xahar kalendarju li jiġi wara x-xahar kalendarju in kwistjoni:
(a) bil-kwantitajiet ta’ l-ammonti korrispondenti ta’ rifużjonijiet ta’ esportazzjoni ta’ zokkor u xiroppi, espressi bħala zokkor abjad, imsemmija fl-Artikolu 2 tar-Regolament (KE) Nru 1464/95 esportati mingħajr iktar proċessar u mingħajr liċenzja ta’ esportazzjoni;
(b) bil-kwantitajiet ta’ zokkor koperti bil-kwoti esportati bħala zokkor abjad jew fil-għamla ta’ prodotti proċessati, espressi bħala zokkor abjad, li għalihom tkun inħarġet liċenzja ta’ l-esportazzjoni sabiex tiġi implimentata l-għajnuna Komunitarja u nazzjonali ta’ l-ikel skond il-konvenzjonijiet internazzjonali jew programmi oħra komplementari u sabiex jiġu implimentati miżuri oħra Komunitarji għall-provvista ta’ l-ikel bla ħlas;
(ċ) fil-każ ta’ l-esportazzjonijiet imsemmija fit-tieni paragrafu ta’ l-Artikolu 2a tar-Regolament (KEE) Nru 366/87, bil-kwatitajiet ta’ zokkor u x-xiroppi sukrosi, espressi bħala zokkor abjad, u ta’ l-isoglukosi, espressi bħala materja niexfa, esportati mingħajr iktar proċessar, flimkien ma’ l-ammonti tar-rifużjonijiet korrispondenti;
(d) bil-kwantitajiet, ma’ l-ammonti korrispondenti tar-rifużjonijiet ta’ esportazzjoni fissati skond il-punt (a) tat-tieni subparagrafu ta’ l-Artikolu 17(5) tar-Regolament (KEE) Nru 1785/81, ta’ zokkor abjad, bil-kwantitajiet ta’ zokkor mhux raffinat u ta’ xiropp sukrosju, espressi bħala zokkor abjad, u bil-kwantitajiet ta’ isoglukosju espressi bħala materja niexfa, esportati fl-għamla tal-prodotti imsemmija fl-Anness 1 li jinsab mar-Regolament tal-Kunsill (KEE) Nru 804/68 [30] u fl-għamla tal-prodotti msemmija fl-Anness li jinsab mar-Regolament tal-Kummissjoni (KE) Nru 1222/94 [31];
(e) fil-każ ta’ l-esportazzjonijiet imsemmija fil punt (1) (d) u fid- (d) ta’ dan il-punt, bil-kwantitajiet esportati mingħajr rifużjoni.
Il-notifiki msemmija fil-punti (d) u (e) għandhom jiġu provduti separatament lill-Kummissjoni għal kull wieħed mir-Regolamenti applikabbli għall-prodott proċessat in kwistjoni.
Artikolu 6
Kull Stat Membru għandu jinnotifika lill-Kummissjoni:
1. kull ġimgħa fir-rigward tal-ġimgħa ta’ qabel, bil-kwantitajiet tale quale ta’ zokkor l-abjad u z-zokkor mhux raffinat għajr zokkor preferenzjali, jew ix-xiroppi taz-zokkor, ta’ l-isoglukosju u x-xiropp ta’ l-inulina li għalihom tkun attwalment inħarġet liċenzja ta’ importazzjoni;
2. għall kull kwart ta’ sena u mhux iktar tard mill-aħħar tat-tielet xahar kalendarju li jiġi wara l-kwart tas-sena in kwistjoni, bil-kwantitajiet ta’ zokkor espressi bħala zokkor abjad:
(a) importati minn pajjiżi terzi bħala l-prodotti proċessati memmija fil-punti 1 (d) u 3 (d) ta’ l-Artikolu 5;
(b) importati minn jew esportati lejn Stati Membri oħra jew mhux proċessati jew bħala prodotti proċessati.
Artikolu 7
Kull Stat Membru għandu jinnotifika lill-Kummissjoni:
1. kull ġimgħa fir-rigward tal-ġimgħa ta’ qabel, bil-kwantitajiet ta’ zokkor abjad u z-zokkor tale quale mhux raffinatum li għalihom tkun inħarġet liċenzja ta’ esportazzjoni jew ta’ importazzjoni skond l-Artikolu 10 tar-Regolament (KE) Nru 1464/95;
2. għall kull kwart tas-sena u, separatament mhux iktar tard mill-aħħar tat-tieni xahar kalendarju li jiġi wara l-kwart tas-sena in kwistjoni, bil-kwantitajiet taz-zokkor importati minn pajjiżi terzi u esportati bħala prodotti ta’ kumpens skond l-arranġamenti ta’ l-ipproċessar il-ġewwa definiti fl-Artikolu 116 tar-Regolament tal-Kunsill (KEE) Nru 2913/92 [32].
Artikolu 8
Fir-rigward ta’ l-importazzjonijiet ta’ zokkor preferenzjali, kull Stat Membru għandu:
1. jinnotifika lill-Kummissjoni mhux iktar tard mill-aħħar tax-xahar kalendarju fir-rigward tax-xahar kalendarju ta’ qabel, bil-kwantitajiet tale quale ta’ zokkor, imqassma mill-Istat Membru ta’ l-oriġini, li għalihom tkun inħarġet liċenzja skond ir-Regolament (KEE) Nru 2782/76;
2. jibgħat lill-Kummissjoni, mhux iktar tard mill-aħħar ta’ kull xahar kalendarju fir-rigward tax-xahar kalendarju ta’ qabel:
(a) kopji taċ-ċertifikati rilevanti EUR 1 taċ-ċaqliq;
(b) kopji tal-fatturi msemmija fl-Artikolu 7(2) tar-Regolament (KEE) Nru 2782/76,
(ċ) fejn xieraq, kopji tad-dikjarazzjoni msemmija fit-tieni subparagrafu ta’ l-Artikolu 1(3) tar-Regolament (KEE) Nru 2782/76.
Id-dokumenti msemmija fl-(a) u fil-(b) għandhom jinkludu, b’żieda ma’ l-informazzjoni elenkata fl-Artikoli 6 u 7 tar-Regolament (KEE) Nru 1782/76, il-grad ta’ polarizzazzjoni, kalkolat sa sitt-postijiet deċimali, għal kull kwantità importata;
3. jinnotifika lill-Kummissjoni, mhux iktar tard mill-aħħar ta’ Ottubru ta’ kull sena, bil-lista sommarja tal-liċenzi u l-fatturi msemmija fl-Artikoli 6 u 7 tar-Regolament (KEE) Nru 2782/76, fejn juru
(a) il-kwantità totali taz-zokkor l-abjad, f’tunnellati metriċi;
(b) il-kwantità totali tale quale ta’ zokkor mhux raffinat, f’tunnellati metriċi;
(ċ) il-kwantità totali tale quale ta’ zokkor mhux raffinat, maħsuba għall-konsum dirett;
attwalment importati skond it-tifsira tar-Regoplament (KEE) Nru 2782/72 fl-Istat Membru in kwistjoni matul il-perjodu taż-żmien tal-kunsinja li jagħlaq fit-30 ta’ Ġunju ta’ l-istess sena kalendarja.
Artikolu 9
Kull Stat Membru għandu jinnotifika lill-Kummissjoni:
1. qabel l-1 ta’ Marzu ta kull sena u fir-rigward kull ta’ impriża li tipproduċi z-zokkor u kull impriża li tipproduċi x-xiropp ta’ l-inulina lokata fit-territorju tiegħu, bil-produzzjoni provviżorja ta’ zokkor u xiropp ta’ l-inulina għas-sena tas-suq kurrenti, stabbilita skond l-Artikolu 3(1) tar-Regolament (KEE) Nru 1443/82. Madankollu, id-dipartimenti Franċiżi ta’ Guadeloupe u Martinique, u għal Spanja safejn jirrigwarda zokkor tal-kannamieli, l-1 ta’ Lulju għandu jissostitwixxi din id-data;
2. mhux iktar tard mill-aħħar ta’ kull xahar kalendarju fir-rigward tax-xahar kalendarju ta’ qabel, bil-produzzjoni ta’ l-isoglukosju, kif stabbilita skond l-Artikolu 3(2) u (2a) tar-Regolament (KEE) Nru 1443/82, għal kull impriża li tipproduċi l-isoglukosju fit-territorju tagħha: il-kwantitajiet ta’ kull xahar ta’ isoglukosju prodotti skond l-arranġamenti ta’ proċessar il-ħewwa għandhom jiġu notifikati separatament;
3. qabel il-15 ta’ Settembru ta’ kull sena fir-rigward ta’ kull impriża li tipproduċi z-zokkor, kull impriża li tipproduċi l-isoglukosju u kull impriża li tipproduċi x-xiropp ta’ l-inulina fit-territorju tagħha, bil-produzzjoni aħħarija ta’ zokkor, isoglukosi u xiropp ta’ l-inulina, kif stabbilita skond l-Artikolu 3(15) tar-Regolament (KEE) Nru 1443/82, għas-sena tas-suq ta’ qabel.
Artikolu 10
Matul kull xahar kalendarju fir-rigward tax-xahar kalendarju ta’ qabel, kull Stat Membru għandu jinnotifika lill-Kummissjoni:
(a) bil-kwantitajiet ta’ zokkor, isoglukosi u xiropp ta’ l-inulina wżati fit-territorju tiegħu għall-konsum;
(b) bil-kwantitajiet ta’ zokkor żnaturat;
Artikolu 11
Mingħajr preġudizzju għat-tieni subparagrafu ta’ l-Artikolu 1(1) tar-Regolament (KEE) Nru 2670/81, kull wieħed mill-Istati Membri għandu jinnotifika lill-Kummissjoni, qabel il-15 ta’ Marzu ta’ kull sena fir-rigward tas-sena tas-suq ta’ qabel, bil-kwantiajiet taz-zokkor tat-tip Ċ, ta’ l-isoglukosju tat-tip u tax-xiropp ta’ l-inulina tat-tip li jkunu meqjusa bħala li ġew disponuti fis-suq intern tal-Komunità skond it-tifsira ta’ l-Artikolu 1(1) ta’ dan ir-Regolament.
Artikolu 12
Kull Stat Membru għandu jinnotifika lill-Kummissjoni:
1. qabel il-15 ta’ kull xahar fir-rigward tax-xahar kalendarju ta’ qabel, bil-kwantitajiet totali ta’ zokkor tat-tipi B u Ċ, jekk ikun hemm, miġjuba ‘l quddiem skond l-Artikolu 27 tar-Regolament (KEE) Nru 1785/81;
2. qabel l-1 ta’ Marzu ta’ kull sena fir-rigward tas-sena tas-suq kurrenti u għal kull impriża li tipproduċi z-zokkor, bil-kwanitajiet totali ta’ zokkor tat-tipi B u miġjuba ‘l quddiem għas-sena tas-suq ta’ wara.
Iżda:
- sa fejn jirrigwarda l-produzzjoni Spanjola ta’ zokkor mill-pitravi, il-15 ta’ April għandu jissostitwixxi l-1 ta’ Marzu,
Artikolu 13
Kull Stat Membru għandu jinnotifika lill-Kummissjoni:
1. bl-approvazzjonijiet imsemmija fl-Artikolu 2(1)(c) u (d) tar-Regolament (KEE) Nru 1358/77 u, fejn rilevanti, bl-approvazzjonijiet irtirati skond l-Artikolu 1 tar-Regolament (KEE) Nru 1998/78;
2. qabel il-15 ta’ kull xahar fir-rigward tax-xahar kalendarju ta’ qabel ta’ l-aħħar, billi tintuża l-formola tal-mudell muri fl-Anness I:
(a) bil-kwantitajiet imsemmija fl-Artikolu 4(2) tar-Regolament (KEE) Nru 1358/77,
(b) bil-kwantitajiet użati skond it-tifsira ta’ l-Artikolu 12 tar-Regolament (KEE) Nru 1998/78.
Artikolu 14
Kull Stat Membru għandu jinnotifika lill-Kummissjoni:
1. qabel l-1 ta’ Settembru ta’ kull sena fir-rigward tas-sena tas-suq ta’ qabel u qabel l-1 ta’ Jannar ta’ kull sena fir-rigward tas-sena ta’ produzzjoni ta’ qabel, billi jintuża l-mudella tal-formola muri fl-Anness II, bit-tagħrif li għandu x’jaqsam mal-bilanċ tal-provvisti ta’ zokkor, isoglukosju u xiropp ta’ l-inulina għall-perjodu ta’ żmien in kwistjoni;
2. qabel l-1 ta’ Ottubru fir-rigward tas-sena tas-suq ta’ qabel, billi jintuża l-mudell tal-formola fl-Anness III, bit-tagħrif li għandu x’jaqsam mal-bilanċ tal-provvista tal-ġulepp magħqud miz-zokkor.
Artikolu 15
Kull Stat Membru għandu jinnotifika lill-Kummissjoni, għal kull xahar kalendarju u mhux iktar tard mill-aħħar tat-tielet xahar kalendarju li jiġi wara x-xahar kalendarju inkwistjoni, billi jintużaw il-mudelli fl-Annessi IV u V, bl-istatistika li tirrigwarda l-obbligi midħula għalihom mill-Komunità skond il-Ftehim Internazzjonali dwar iz-Zokkor.
Artikolu 16
Għall-għanijiet ta’ dan ir-Regolament:
(a) ‘il-ġimga ta’ qabel’ tfisser il-perjodu ta’ referenza mill-jum tal-Ħamis sal-jum ta’ l-Erbgħa;
(b) ‘il-kwart tas-sena ta’ qabel’ ifisser il-perjodu ta’ referenza ta’ tlett xhur minn Lulju sa Settembru, minn Ottubru sa Diċembru, minn Jannar sa Mrazu jew minn April sa Ġunju, skond il-każ;
(ċ) ‘is-sena ta’ produzzjoni ta’ qabel’ tfisser il-perjodu ta’ referenza mill-1 ta’ Ottubru ta’ sena kalendarja sat-30 ta’ Settembru tas-sena kalendarja ta’ wara.
Artikolu 17
Il-Kummissjoni għandha tagħmel l-informazzjoni notifikata lilha skond dan ir-Regolament disponsibbli lill-Istati Membri.
Madankollu, l-informazzjoni li jkun hemm f’dawn in-notifiki li jkollha x’jaqsam ma’ impriża individwali, l-istallazjonijiet tekniċi tagħha u n-natura u l-volum tal-produzzjoni tagħha, jew informazzjoni li tagħmilha possibbli li jerġgħu jiġu mibnija dawn il-fatti, għandha tkun ristretta għal dawk il-persuni, fil-Kummissjoni, li huma responsabbli mis-settur taz-zokkor. Dan l-informazzjoni m’għandhiex tinkixef lil partijiet terzi.
Artikolu 18
Artikolu 19
Dan ir-Regolament għandu jidħol fis-seħħ fl-1 ta’ Lulju 1996.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Ir-Regolament tal-Kummissjoni (KE) Nru 2214/96 ta' l-20 ta' Novembru 1996 li jikkonċerna indiċi armonizzati tal-prezzijiet għall-konsumatur: trasmissjoni u tixrid ta' sotto-indiċi tal-HICP (Test b'rilevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 2494/95 tat-23 ta' Ottubru 1995 rigward indiċi armonizzati tal-prezzijiet għall-konsumatur [1],
Billi, bis-saħħa ta' l-Artikolu 5(1)(b) tar-Regolament (KE) Nru 2494/95, kull Stat Membru hu mitlub li jipproduċi indiċi armonizzati tal-prezzijiet għall-konsumatur (HICP) li jibda bl-indiċi għal Jannar 1997;
Billi l-Artikolu 9 tar-Regolament (KE) Nru 2494/95 jeħtieġ li l-Istati Membri jipproċessaw id-data miġbura sabiex jipproduċu l-HICP li jkopri il-kategoriji tal-Coicop (klassifikazzjoni tal-konsum individwali skond l-iskop); billi jeħtieġ li dawn il-kategoriji jiġu addattati;
Billi l-Artikolu 11 tar-Regolament (KE) Nru 2494/95 jirrikjedi li l-HICP u s-sotto-indiċi korrispondenti għandhom jiġu ppubblikati mill-Kummissjoni (Eurostat); billi jeħtieġ li dawn is-sotto-indiċi jiġu speċifikati;
Billi miżuri ta' implimentazzjoni huma neċessarji sabiex tiġi assigurata l-paragunabilità ta' l-HICP skond l-Artikolu 5(3) tar- Regolament (KE) Nru 2494/95;
Billi l-miżuri pprovduti f'dan ir-Regolament huma konformi ma' l-opinjoni tal-Kumitat għal Programmi ta' l-Istatistiċi (SPC), stabbilit b'Deċiżjoni tal-Kunsill 89/382/KEE, Euratom [2];
Billi l-Istitut Monitarju Ewropew ġie kkonsultat b'mod konformi ma' l-Artikolu 5(3) tar-Regolament (KE) Nru 2494/95 u ta opinjoni pożittiva,
ADOTTAT DAN IR-REGOLAMENT:
L-Artikolu 1
Għan
L-għan ta' dan ir-Regolament hu li jistabbilixxi s-sotto-indiċi ta'l-indiċi armonizzat tal-prezzijiet għall-konsumatur (HICP) li l-Istati Membri għandhom jipprovdu ta' kull xahar, u jittrasmettu lil u mxerred mill-Kummissjoni (Eurostat).
L-Artikolu 2
Definizzjonijiet
Għall-għan ta' dan ir-Regolament, kull "sotto-indiċi ta' l-HICP" hu mfisser bħala kull indiċi tal-prezzijiet għal kull kategorija ta' l-ispejjeż elenkati fl-Anness I u llustrati fl-Anness II għal dan ir-Regolament. Dawn huma bbażati fuq il-klassifikazzjoni Coicop/HICP (klassifikazzjoni tal-konsum individwali skond l-iskop addattat skond il-ħtiġijiet tal-HICP) [3]"Tixrid" jirreferi għar-rilaxx tad-data f'kull forma.
L-Artikolu 3
Produzzjoni u trasmissjoni tas-sotto-indiċi
L-Istati Membri għandhom jipproduċu u jittrasmettu lill-Kummissjoni (Eurostat) kull xahar is-sotto-indiċi kollha (L-Anness I) li għandhom piż li jkopri aktar minn parti waħda f'elf ta' l-ispiża totali koperta mill-HICP [4] Flimkien ma' l-indiċi għal Jannar 1997 l-Istati Membri għandhom jittrasmettu wkoll lill-Kummissjoni (Eurostat) informazzjoni dwar piż korrispondenti, u wara dan kull meta l-istruttura tal-piż tinbidel.
L-Artikolu 4
Tixrid tas-sotto-indiċi
Il-Kummissjoni (Eurostat) għandha xxerred is-sub-indiċi tal-HICP għall-kategoriji mniżżla fl-Anness I għal dan ir-Regolament billi jittieħed 1996 = 100.
L-Artikolu 5
Kontroll fuq il-kwalità
L-Istati Membri għandhom jipprovdu lill-Kummissjoni (Eurostat), fuq talba tagħha, b'informazzjoni dwar l-allokazzjoni ta' oġġetti u servizzi lill-kategoriji ta' l-ispiża ta' l-Anness I u II biżżejjed sabiex tiġi evalwata l-konformità ma' dan ir-Regolament.
L-Artikolu 6
Dħul fis-seħħ
Dan ir-Regolament għandu jidħol fis-seħħ fl-20 ġurnata wara l-publikazzjoni tiegħu fil-Ġurnal Uffiċjali tal-Komunitajiet Ewropej.
tat-28 ta' Jannar 1997 li tistabbilixxi s-sistema ta' identifikazzjoni għall-materjali għall-ippakkjar skond id-Direttiva tal-Parlament Ewropew u tal-Kunsill 94/62/KE fuq l-ippakkjar u l-iskart ta' l-ippakkjar (Test b'relevanza għaż-ŻEE) (97/129/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitajiet Ewropej,
Wara li kkunsidrat id-Direttiva tal-Parlament Ewropew u l-Kunsill 94/62/KE tal-20 ta' Diċembru 1994 fuq l-ippakkjar u l-iskart ta' l-ippakkjar [1], partikolarment l-Artikolu 8 (2) tagħha,
Billi s-sistema ta' identifikazzjoni trid tkun volontarja mill-inqas f'stadju ewlieni pero suġġetta għar-reviżjoni biex jiġi stabbilit jekk tiġix introdotta fuq bażi vinkolanti fi stadju iktar avvanzat;
Billi s-sistema ta' identifikazzjoni tiġi reviżjonata perjodikament u, jekk neċessarju, riveduta skond il-proċedura mniżżla fl-Artikolu 21 tad-Direttiva 94/62/KE;
Billi il-miżuri provduti f'din id-Deċiżjoni huma konkordanti ma l-opinjoni tal-Kumitat, stabbilit skond l-Artikolu 21 tad-Direttiva 94/62/KE,
ADOTTAT DIN ID-DEĊIŻJONI:
Artikolu 1
Din id-Deċiżjoni, li tikkomprendi kull ippakkjar kopert mid-Direttiva 94/62/KE timmira li tistabbilixxi l-enumerazzjoni u t-tqassir fuq liema s-sistema ta' identifikazzjoni hija bbażata, tindika n-natura tal-materjali għall-ippakkjar(s) użati u tispeċifika liema materjali għandhom jiġu suġġetti għas-sistema ta' identifikazzjoni.
Artikolu 2
Għall-għanijiet ta' din id-Deċiżjoni:
- l-istess definizzjonijiet imniżżla fl-Artikolu 3 tad-Direttiva 94/62/KE għandhom jgħoddu fejn ikunu rilevanti,
- komposti: ippakkjar magħmul minn materjali differenti, u li ma jistax jiġi separat bl-idejn, l-ebda minnhom teċċedi perċentwali mill-piż li ħa jkun stabbilit skond il-proċedura imniżżla fl-Artikolu 21 tad-Direttiva 94/62/KE. Eżenzjonijiet potenzali għal ċerti materjali jistgħu jiġu stabbiliti mill-istess proċedura.
Artikolu 3
L-enumerazzjoni u t-tqassir tas-sistema ta' identifikazzjoni huma kif imniżżla fl-anness.
L-użu tagħhom għandu jkun volontarju għall-materjali tal-plastik imsemmija fl-Anness I, għall-materjali tal-karta u tal-fibrebord imsemmija fl-Anness II, għall-metalli msemmija fl-Anness III, għall-materjali ta' l-injam imsemmija fl-Anness IV, għall-materjali tessili msemmija fl-Anness V, għall-materjali tal-ħġieġ imsemmija fl-Anness VI, u għall-komposti msemmija fl-Anness VII.
Deċiżjoni biex tiġi indrodotta fuq bażi vinkolanti s-sistema ta' identifikazzjoni għal kwalunkwe materjal jew materjali tista tkun adottata skond il-proċedura mniżżla fl-Artikolu 21 tad-Direttiva 94/62/KE.
Artikolu 4
Din id-Deċiżjoni hija indirizzata lill-Istati Membri.
li tiddefinixxi t-trattament tad-dħul ta' impriżi għal investiment kollettiv (UCIs) għall-iskop ta' l-implimentazzjoni tad-Direttiva tal-Kunsill 89/130/KEE, Euratom, dwar l-armoniżżazzjoni tal-kompilazzjoni tal-prodott gross nazzjonali bi prezzijiet tas-suq (Test b'relevanza għaż-Żona Ekonomika Ewropea (ŻEE)) (97/157/KE, Euratom)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabilixxi l-Komunità Ewropea,
Wara li kkunsidrat it-Trattat li jistabilixxi l-Komunità Ewropea għall-Enerġija Atomika,
Wara li kkunsidrat id-Direttiva tal-Kunsill 89/130/KEE, Euratom tat-13 ta' Frar 1989 dwar l-armoniżżazzjoni tal-kompilazzjoni tal-prodott gross nazzjonali bi prezzijiet tas-suq [1],
Billi għall-iskop tad-definizzjoni tal-prodott gross nazzjonali bi prezzijiet tas-suq (GNPmp) skond l-Artikolu 1 tad-Direttiva 89/130/KEE, Euratom, li, bis-saħħa ta' l-Artikolu 8(1) tar-Regolament tal-Kunsill (KE) Nru 2223/96 tal-25 ta' Ġunju 1996 dwar is-sistema Ewropea ta' kontijiet nazzjonali u reġjonali fil-Komunità [2] huwa applikabbli waqt li d-Deċiżjoni 94/728/KE, Euratom [3] tibqa' fis-seħħ, huwa neċessarju li jiġi kkjarifikat it-trattament tad-dħul ta' impriżi għall-investiment kollettiv (UCIs) skond is-sistema Ewropea ta' kontijiet ekonomiċi integrati (ESA) fis-seħħ;
Billi t-tieni edizzjoni ta' l-ESA ma fihiex dispożizzjonijiet espliċiti għar-reġistrazzjoni tad-dħul ta' UCIs, b'mod partikolari d-dħul tagħhom mhux distribwit;
Billi huwa għalhekk neċessarju li jiġu interpretati r-regoli tat-tieni edizzjoni ta' l-ESA, skond dawn il-prinċipji bażi sabiex jiġi indikat metodu ta' reġistrazzjoni ta' dan id-dħul;
Billi l-miżuri previsti f'din id-Deċiżjoni huma skond l-opinjoni tal-Kumitat stabbilit bl-Artikolu 6 tad-Direttiva 89/130/KEE, Euratom,
ADOTTAT DIN ID-DEĊIŻJONI:
Artikolu 1
Għall-iskop ta' l-implimentazzjoni tad-Direttiva 89/130/KEE, Euratom, id-dħul ta' UCIs jikkonsisti mill-imgħax riċevut fuq id-depożiti u investimenti oħra li jkunu ġew akkwistati minn naħa waħda, u mid-dividendi akkwistati fuq l-ishma miżmuma mill-UCIs, minn naħa l-oħra. Dawn l-imgħaxijiet u d-dividendi jistgħu jitħallsu lill-investituri, jew jiżdiedu mal-kapital.
Meta distribwit, dan id-dħul huwa reġistrat fil-kont tad-Distribuzzjoni tad-dħul ta' l-azzjonisti, fid-dħul minn fuq proprjetà u intrapriża (Kodiċi R40 tas-sistema Ewropea ta' kontijiet ekonomiċi integrati (ESA), kurrentement fis-seħħ).
Meta dan id-dħul mhuwiex distribwit, dan għandu jiġi trattat bħala dħul imħallas mill-UCIs lill-azzjonisti tagħhom, li dawn ta' l-aħħar jerġgħu investu immedjatament fl-UCI. Dan ifisser li dan id-dħul għandu jiġi rreġistrat fid-dħul minn fuq proprjetà u intrapriża bħal fil-każ ta' dħul distribwit. Barra minn hekk, l-istess ammont għandu jiġi kklassifikat bħala parti mill-ishma, fil-kont Finanzjarju ta' l-azzjonisti.
Artikolu 2
Din id-Deċiżjoni hija indirizzata lill-Istati Membri.
tas-17 ta’ Frar 1997 dwar il-proċedura għall-attestazzjoni tal-konformità tal-prodotti għall-bini skond l-Artikolu 20(2) tad-Direttiva tal-Kunsill 89/106/KEE fejn għandhom x’jaqsmu l-prodotti ta’ l-injam għal użu strutturali u prodotti anċillari (Test b’rilevanza għaż-ŻEE) (97/176/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 89/106/KEE tal-21 ta’ Diċembru 1988 dwar l-approssimazzjoni tal-liġijiet, tar-regolamenti u tad-disposizzjonijiet amministrattivi ta’ l-Istati Membri li għandhom x’jaqsmu mal-prodotti għall-bini [1], kif emendata mid-Direttiva 93/68/KEE [2], u b’mod partikolari l-Artikolu 13(4) tagħha,
Billi l-Kummissjoni hija meħtieġa tagħżel, bejn iż-żewġ proċeduri skond l-Artikolu 13(3) tad-Direttiva 89/106/KEE biex tattesta l-konformità ta’ prodott, ‘il-proċedura l-inqas oneruża possibbli konsistenti mas-sigurtà; billi dan ifisser li hu neċessarju li wieħed jiddeċiedi jekk, għal prodott partikolari jew familja ta’ prodotti, l-eżistenza ta’ sistema ta’ kontroll ta’ produzzjoni tal-fabbrika taħt ir-responsabbiltà tal-fabbrikant hija kondizzjoni neċessarja u suffiċjenti għal attestazzjoni ta’ konformità, jew jekk, għal raġunijiet li għandhom x’jaqsmu mal-konformità mal-kriterji msemmija f’ l-Artikolu 13(4), l-intervent ta’ korp ta’ ċertifikazzjoni approvat hi meħtieġa għal dak l-iskop;
Billi l-Artikolu 13(4) jeħtieġ li l-proċedura hekk determinata għandha tiġi indikata fil-mandati u fl-ispeċifikazzjonijiet tekniċi; billi, għalhekk, huwa mixtieq li jiġi definit il-kunċett ta’ prodotti jew familja ta’ prodotti kif użat fil-mandati u fl-ispeċifikazzjonijiet tekniċi;
Billi ż-żewġ proċeduri li hemm provdut dwarhom fl-Artikolu 13(3) huma deskritti fid-dettall fl-Anness III mad-Direttiva 89/106/KEE; billi hu neċessarju għalhekk li jiġu speċifikati b’mod ċar il-metodi li bihom iż-żewġ proċeduri għandhom jiġu implimentati b’ referenza għal l-Anness III, għal kull prodott jew familja ta’ prodotti, ladarba l-Anness III jagħti preferenza lil xi sistemi;
Billi l-proċedura msemmija fil-punt (a) ta’ l-Artikolu 13(3) tikkorrispondi għas-sistemi provduti fl-ewwel possibbilità, mingħajr sorveljanza kontinwa, u fit-tieni u t-tielet possibbilitajiet tal-punt (ii) tat-Taqsima 2 ta’ l-Anness III, u l-proċedura msemmija fil-punt (b) ta’ l-Artikolu 13(3) tikkorrispondi għas-sistemi mqiegħda fil-punt (i) tat-Taqsima 2 ta’ l-Anness III, u fl-ewwel possibbilità, għas-sorveljanza kontinwa, tal-punt (ii) tat-Taqsima 2 ta’ l-Anness III;
Billi l-miżuri li hemm provdut dwarhom f’din id-Deċiżjoni huma skond l-opinjoni tal-Kumitat Permanenti dwar il-Bini,
ADOTTAT DIN ID-DEĊIŻJONI:
Artikolu 1
Il-prodotti u l-familji tal-prodotti provduti fl-Anness I għandu jkollhom il-konformità tagħhom attestata minn proċedura li biha l-fabbrikant għandu taħt ir-responsabbiltà tiegħu biss sistema ta’ kontroll tal-produzzjoni ta’ fabbrika li tassigura li l-prodott hu konformi ma’ l-ispeċifikazzjonijiet tekniċi rilevanti.
Artikolu 2
Il-prodotti provduti fl-Anness II għandu jkollhom il-konformità tagħhom attestata minn proċedura li permezz tagħha, flimkien ma’ sistema ta’ kontroll tal-produzzjoni ta’ fabbrika mħaddma mill-fabbrikant, korp approvat ta’ ċertifikazzjoni hu involut fl-istima u s-sorveljanza tal-kontroll tal-produzzjoni tal-prodott inniffsu.
Artikolu 3
Il-proċedura għall-attestazzjoni tal-konformità kif provdut fl-Anness III għandha tiġi indikata fil-mandati għal standards armonizzati.
Artikolu 4
Din id-Deċiżjoni hi indirizzata lill-Istati Membri.
tat-2 ta’ Ottubru 1997 li temenda d-Deċiżjoni 93/53/KEE li permezz tagħha twaqqaf kumitat xjentifiku għall-klassifika ta’ l-oriġini, indikazzjonijiet ġeografiċi u ċertifikati ta’ karattru speċjali (Test b’rilevanza għaż-ŻEE) (97/656/EC)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Billi l-kondizzjonijiet li l-membri tal-kumitat għandhom josservaw waqt il-qadi tar-responsabbiltajiet tagħhom għandhom jiġu speċifikati,
IDDEĊIDIET KIF ĠEJ:
Artikolu Waħdani
Id-Deċiżjoni 93/53/KEE qiegħda b’hekk tiġi emendata kif ġej:
1. l-ewwel sentenza ta’ l-Artikolu 6(1) qed jinbidel b’dan li ġej:
"Il-membri jinħatru għal perjodu ta’ tliet snin.";
2. l-Artikolu 6(2) qed jinbidel b’dan li ġej:
"2. Meta jiskadu t-tliet snin jew is-sentejn, skond il-każ, il-membri, il-president, u l-viċi-president għandhom jibqgħu fil-kariga sakemm jiġu mibdula jew sakemm il-ħatra tagħhom tiġi mġedda.";
3. l-Artikolu 9 qed jinbidel b’dan li ġej:
2. Kemm waqt il-mandat tagħhom kif ukoll wara, m’għandhomx jużaw informazzjoni għal skopijiet professjonali li jkunu saru jafu biha fil-kapaċità tagħhom ta’ membri tal-kumitat.";
Il-membri għandhom jevitaw kull konflitti ta’ interess waqt il-qadi ta’ dmirijiethom."
ta' l-11 ta' Diċembru 1997 li għandha x'taqsam mad-Deċiżjoni tal-Kummissjoni 97/613/KE u li timponi kondizzjonijiet speċjali fuq l-importazzjoni ta' pistaċċi u xi prodotti derivati mill-pistaċċi li joriġinaw ġewwa, jew ikkonsinjati mill-Iran (Test b'rilevanza KEE) (97/830/KE)
IL-KUMMISSJONI TAL-KOMUNITAJIET EWROPEI,
Wara li kkonsidrat it-Trattat li jistabbilixxi l-Komunità Ewropea,
Wara li kkonsidrat id-Direttiva tal-Kummissjoni 93/43/KEE ta' l-14 ta' Ġunju 1993 dwar l-iġjene ta' l-affarijiet ta' l-ikel [1] u b'mod partikolari l-Artikolu 10(1) tiegħu,
Filwaqt li d-Deċiżjoni tal-Kummissjoni 97/613/KEE tat-8 ta' Settembru 1997 dwar is-sospensjoni temporanja ta' l-importazzjonijiet tal-pistaċċi u xi prodotti derivati mill-pistaċċi li joriġinaw ġewwa, jew ikkonsinjati mill-Iran [2] hi applikabbli sal-15 ta' Diċembru 1997 u għanda titħassar;
Filwaqt li l-pistaċċi li joriġinaw ġewwa, jew ikkonsinnati mill-Iran instabu li kienu, f'ħafna każijiet, kontaminati b'livelli eċċessivi ta' Aflatoxin B1;
Filwaqt li l-Kumitat Xjentifiku għall-Ikel innota li l-Aflatoxin B1, anke f'dożi estremament baxxi, jikkawża l-kanċer tal-fwied u f'addizzjoni hu ġenotossiku;
Filwaqt li dan jikkonstitwixxi sfida serja għas-saħħa pubblika fi ħdan il-Komunità u hu imperattiv li jiġu adotatti miżuri protettivi fil-livell Komunitarju;
Filwaqt li ġew eżaminati l-kondizzjonijiet ta' l-iġjene fl-Iran u ġie muri li t-titjib fil-prattika ta' l-iġjene u t-traċċabiltà tal-pistaċċi hi meħtieġa; filwaqt li t-tim tal-missjoni ma setax jeżamina l-istadji kollha ta' l-immaniġġar tal-pistaċċi qabel l-esportazzjoni; filwaqt li rabtiet ġew riċevuti mill-Awtoritajiet Iranjani b'mod partikolari fejn għandu x'jaqsam it-titjib tad-drawwiet fil-produzzjoni, l-immaniġġar, l-organiżżazzjoni, l-ipproċessar, l-ippakkjar u t-trasport; filwaqt li hu għalhekk xieraq li l-pistaċċi jew il-prodotti derivati mill-pistaċċi li joriġinaw ġewwa, jew ikkonsinnati mill-Iran jiġu soġġetti għal kondizzjonijiet speċjali biex jipprovdu livell għoli ta' protezzjoni lis-saħħa pubblika;
Filwaqt li l-pistaċċi u l-prodotti derivati mill-pistaċċi li joriġinaw ġewwa, jew ikkonsinnati mill-Iran, jistgħu jiġu mportati, sakemm dawn il-kondizzjonijiet speċjali jiġu applikati;
Filwaqt li hu meħtieġ li l-pistaċċi u l-prodotti derivati mill-pistaċċi jkunu ġew prodotti, organizzati, mmaniġġati, pproċessati, ppakkjati u t-trasportati skond drawwiet ta' iġjene tajbin; filwaqt li hu neċessarju li jiġu stabbiliti livelli ta' Aflatoxin B1 u l-Aflatoxin totali f'kampjuni meħuda mill-kunsinna immedjatament qabel ma jħallu l-Iran;
Filwaqt li hu neċessarju li xiehda dokumentarja tiġi provduta mill-Awtoritajiet Iranjani biex tintbgħat ma' kull kunsinna ta' pistaċċi li joriġinaw ġewwa, jew kkonsenjati mill-Iran, li għandhom x'jaqsmu mal-kondizzjonijiet tal-produzzjoni, l-organizzazzjoni, l-immaniġġar, l-ipproċessar, l-ippakkjar u t-trasport flimkien mar-riżultati ta' l-analiżi tal-laboratorju tal-kunsinna għal-livelli ta' Aflatoxin B1 u l-Aflatoxin totali;
Filwaqt li hu neċessarju li jiġu sottomessi għall-analiżi lottijiet ta' pistaċċi li joriġinaw ġewwa, jew ikkonsinnati mill-pajjiżi terzi kollha, sabiex jiddeterminaw il-livelli ta' kontaminazzjoni tal-pistaċċi mis-sorsi kollha b'Aflatoxin B1 u l-Aflatoxin totali, filwaqt li l-programmi ta' kontroll uffiċjali kordinati għall-affarijiet ta' l-ikel għandhom jiġu kkompletati għal dan il-għan;
Filwaqt li l-Istati Membri ġew ikkonsultati fid-29 ta' Ottubru 1997 u fl-10 ta' Novembru 1997,
ADDOTTA DIN ID-DEĊIŻJONI:
Artikolu 1
Din id-Deċiżjoni tħassar id-Deċiżjoni 97/613/KE tat-8 ta Settembru 1997 dwar is-sospensjoni temporanja ta' l-importazzjonijiet tal-pistaċċi u l-prodotti derivati mill-pistaċċi li joriġinaw ġewwa, jew ikkonsinnati mill-Iran.
Artikolu 2
1. L-Istat Membru jista' jimporta:
- pistaċċi li jaqgħu fi ħdan il-kodiċi NM 08025000,
- pistaċċi mixwija li jaqgħu fi ħdan il-kodiċi NM 20081913 u 20081993;
li joriġinaw ġewwa, jew ikkonsenjati mill-Iran, biss meta l-kunsinna jkollha magħha r-riżultati tal-kampjuni u l-analiżi uffiċjali, u ċ-ċertifikat tas-saħħa fl-Anness I, ikkompletat, iffirmat u vverifikat minn rappreżentant tal-Ministeru tas-Saħħa Iranjan.
2. Il-Pistaċċi u prodotti derivati mill-pistaċċi li joriġinaw ġewwa, jew ikkonsenjati mill-Iran, jistgħu biss jiġu mportati ġewwa l-Komunità permezz ta' wieħed mill-punti tad-dħul imniżżla fl-Anness II.
3. Kull kunsinna għandha tiġi identifikata b'kodiċi li tikkorrispondi għall-kodiċi fuq ir-riżultati tal-kampjuni tal-kampjuni u l-analiżi u ċ-ċertifikat tas-saħħa uffiċjali msemmija fil-paragrafu 1.
4. L-awtoritajiet kompetenti f'kull Stat Membru għandhom jassiguraw li l-pistaċċi importati li joriġinaw ġewwa, jew ikkonsenjati mill-Iran, huma soġġetti għal eżaminazzjonijiet dokumentarji biex jassiguraw li l-ħtieġa għaċ-ċertifikat tas-saħħa u r-riżultati tal-kampjuni msemmija fil-paragrafu 1, huma segwiti.
5. L-awtorità kompetenti għandha tassigura li qabel ir-rilaxx fis-suq mill-punt tad-dħul fil-Komunità, kull kunsinna hi soġġetta għal kampjuni u analiżi sistematiċi għall-Aflatoxin B1 u l-Aflatoxin totali. Il-Kummissjoni għandha tiġi nfurmata mill-awtorità kompetenti bir-riżultati ta' dawn l-analiżi.
Artikolu 3
Id-Deċiżjoni preżenti għandha tiġi eżaminata qabel il-31 ta' Ottubru, 1998, sabiex jiġi stmat jekk il-kondizzjonijiet speċjali msemmija fl-Artikolu 2 jipprovdux livell suffiċjenti ta protezzjoni għas-saħħa pubblika fi ħdan il-Komunità. L-eżaminazzjoni għandha wkoll tistma jekk hemmx bżonn kontinwu għal kondizzjonijiet speċjali.
Artikolu 4
L-Istati Membri għandhom jieħdu l-miżuri neċessarji biex jikkonformaw ma' din id-Deċiżjoni. Għandhom jinformaw lill-Kummissjoni bihom.
Artikolu 5
Din id-Deċiżjoni hi indirizzata lill-Istati Membri.
li taddatta għall-progress tekniku l-Annessi I u II tad-Direttiva 96/74/KE tal-Parlament Ewropew u tal-Kunsill dwar ismijiet tat-tessuti (Test b’relevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitajiet Ewropej,
Wara li kkunsidrat id-Direttiva 96/74/KE tal-Parlament Ewropew u tal-Kunsill tas-16 ta’ Diċembru 1966 dwar ismijiet tat-tessuti [1], u b’mod partikolari l-Artikolu 16(1) tiegħu,
Billi l-prodotti tat-tessuti jistgħu biss jitqiegħdu fis-suq fi ħdan il-Komunità jekk jissodisfaw id-dispożizzjonijiet tad-Direttiva msemmija;
Billi din id-Direttiva dwar l-ismijiet tat-tessuti tipprovdi għall-ittikkettjar jew l-immarkar jew l-indikazzjoni ta’ l-isem tal-fibri tat-tessuti fil-prodotti, biex jiġi żgurat li l-interessi tal-konsumatur jiġu mħarsa b’informazzjoni korretta;
Billi dawk il-fibri tat-tessuti biss elenkati fl-Anness I tad-Direttiva msemmija jistgħu jintużaw fit-taħlita tal-prodotti tat-tessuti li huma ntenzjonati għas-suq intern tal-Komunità; billi hemm il-bżonn li l-Annessi li fihom il-listi tal-fibri jiġu addatati għall-progress tekniku biex jiġu miżjuda fibri ġodda li tfaċċaw mill-aħħar emenda ta’ din id-Direttiva;
Billi id-dispożizzjonijiet ta’ din id-Direttiva huma konformi ma’ l-opinjoni tal-Kumitat tad-Direttivi dwar l-Ismijiet u l--Ittikkettjar tat-Tessuti,
ADOTTAT DIN ID-DIRETTIVA:
Artikolu 1
L-Anness tad-Direttiva 96/74/KE huwa hawnhekk emendat kif ġej:
1. In-numru 2 huwa emendat kif ġej:
- fil-kolonna "L-Isem", il-kelma "Cashgora" hija mdaħħla wara "guanaco",
- fil-kolonna "Deskrizzjoni tal-Fibra", il-kliem "mogħża cashgora" (bagħal bejn mogħża kaxmir u mogħża angora) huma miżjudin wara l-kelma "guanaco".
2. In-numru 30 huwa emendat kif ġej:
- it-test fil-kolonna "L-Isem" għandu jaqra "Polyamide jew nylon",
3. In-numri 31 sa 41 issa jaqraw 34 sa 44.
4. Huwa miżjud Nru 31 ġdid:
"Fibri magħmulin minn makromolekuli lineari sintetiċi magħmula minn gruppi aromatiċi magħqudin b’rabtiet ta’ amide jew imide, li minnhom mill-inqas 85 % huma magħqudin direttament ma’ żewġ ċrieki aromatiċi u bin-numru ta’ konnessjonijiet ta’ imide, jekk dawn ta’ l-aħħar ikunu preżenti, ma jaqbiżx in-numru ta’ konnessjonijiet ta’ amide".
5. Huwa miżjud Nru 32 ġdid:
- it-test fil-kolonna "L-Isem" għandu jaqra "Polyimide",
6. Huwa miżjud Nru 33 ġdid:
"Fibra taċ-ċelluloża riġenerata magħmula miksuba mit-tidwib, u proċess ta’ solvent organiku b’tidwir mingħajr ma jifforma derivati",
- riferenza għan-nota f’qiegħ il-paġna hija miżjuda wara t-test fil-kolonna "L-Isem"
. In-nota f’qiegħ il-paġna taqra: "Huwa mifhum illi "solvent organiku". ifisser essenzjalment taħlita ta’ kimiċi organiċi u ilma".
B
Artikolu 2
L-Anness II tad-Direttiva 96/74/KE huwa emendat kif ġej:
1. In-numri 31 sa 41 issa jaqraw 34 sa 44
2. Huwa miżjud Nru 31 ġdid::
it-test fil-kolonni Fibri u Perċentwali għandu jaqra:
"Aramid 8,00"
3. Huwa miżjud Nru 32 ġdid:
it-test fil-kolonni Fibri u Perċentwali għandu jaqra:
"Polyimide 3,50"
4. Huwa miżjud Nru 33 ġdid:
it-test fil-kolonni Fibri u Perċentwali għandu jaqra:
"Lyocell 13,00."
Artikolu 3
1. L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa biex jikkonformaw ma’ l-Anness tad-Direttiva 96/74/KE sa mhux aktar tard mill-1 ta’ Ġunju 1998.
Huma għandhom jinfurmaw minnufih lill-Kummissjoni b’dan.
Id-dispożizzjonijiet adottati mill-Istati Membri għandhom ikollhom riferenza għal din id-Direttiva u għandhom ikunu akkumpanjati b’referenza bħal din fil-ħin tal-pubblikazzjoni uffiċjali tagħhom. Il-proċedura għal referenza bħal din għandha tiġi adottata mill-Istati Membri.
2. L-Istati Membri għandhom jippreżentaw it-test tad-dispożizzjonijiet ewlenin tal-liġi domestika li huma adottaw fil-qasam tas-suġġett irregolat minn din id-Direttiva lill-Kummissjoni.
Artikolu 4
Din id-Direttiva hija ndirizzata lill-Istati Membri.
li temenda d-Direttivi 92/50/KEE, 93/36/KEE u 93/37/KEE dwar il-koordinazzjoni tal-proċeduri għall-għoti ta’ kuntratti fis-servizz pubbliku, kuntratti ta’ provvisti pubbliċi u kuntratti għal xogħlijiet pubbliċi rispettivament
Il-PARLAMENT EWROPEW U L-KUNSILL TA’ L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u b’mod partikolari l-Artikoli 57(2), 66 u 100a tiegħu,
Wara li kkunsidraw il-proposta mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Filwaqt li jaġixxu f’konformità mal-proċedura msemmija fl-Artikolu 189b tat-Trattat [3],
(1) Billi l-Kunsill, bid-Deċiżjoni tiegħu 94/800/KE tat-22 ta’ Diċembru 1994 dwar il-konklużjoni f’isem il-Komunità Ewropea, fir-rigward ta’ materji li jaqgħu taħt il-kompetenza tagħha, tal-Ftehim milħuq fis-serje ta’ negozjati multilaterali ta’ l-Uruguay Round (mill-1986 sa l-1994) [4], approvati f’isem il-Komunità, inter alia, il-Ftehim dwar l-akkwisti min-naħa tal-gvern, minn issa 'l quddiem imsejjaħ "il-Fteħim", li l-għan tiegħu huwa li tiġi stabbilita struttura multilaterali ta’ drittijiet u doveri ekwilibrati fir-rigward ta’ l-akkwist mill-gvern bil-ħsieb li jkun hemm liberalizzazzjoni u twessigħ tal-kummerċ dinji; billi l-Ftehim ma għandu l-ebda effett dirett;
(2) Billi d-Direttivi 92/50/KEE [5], 93/36/KEE [6] u 93/37/KEE [7] ikkoordinaw il-proċeduri nazzjonali fir-rigward tal-kuntratti tas-servizz pubbliku, tal-provvisti pubbliċi u tax-xogħlijiet pubbliċi rispettivament, biex jiġu mdaħħla kondizzjonijiet ta’ kompetizzjoni ugwali għal dawn il-kuntratti fl-Istati Membri kollha;
(3) Billi l-awtoritajiet kontraenti koperti bil-Ftehim li jikkonformaw mad-Direttivi 92/50/KEE, 93/36/KEE u 93/37/KEE, kif emendati b’din id-Direttiva, u li japplikaw l-istess dispożizzjonijiet fir-rigward tal-kuntratturi, fornituri u fornituri ta’ servizzi ta’ pajjiżi terzi firmatarji tal-Ftehim huma għalhekk f’konformità mal-Ftehim;
(4) Billi, fid-dawl tad-drittijiet u l-impenji internazzjonali li jiddevolvu fuq il-Komunità bħala riżultat ta’ l-aċċettazjoni tal-ftehim, l-arranġamenti li għandhom jiġu applikati għal dawk li jagħmlu offerta (tenderers) u l-prodotti minn pajjiżi terzi firmatarji huma dawk definiti bil-Ftehim, li l-għan tagħhom ma jinkludix, fil-każ tad-Direttiva 92/50/KEE, kuntratti ta’ servizz elenkati fl-Anness IB, kuntratti ta’ servizz R & D imsemmija fil-kategorija 8 ta’ l-Anness I A, kuntratti ta’ servizz ta’ telekomunikazzjoni msemmija fil-kategorija 5 tal-Anness I A, li n-numri CPC tagħhom huma 7524, 7525 u 7526, u kuntratti ta’ servizz finanzjarju msemmija fil-kategorija 6 ta’ l-Anness IA fir-rigward tal-ħruġ, bejgħ, xiri jew trasferiment ta’ garanziji jew strumenti finanzjarji oħra, u s-servizzi tal-bank ċentrali;
(5) Billi ċerti dispożizzjonijiet tal-Ftehim jintroduċu kondizzjonijiet aktar favorevoli għal dawk li jagħmlu offerta minn dawk stabbiliti fid-Direttivi 92/50/KEE, 93/36/KEE u 93/37/KEE;
(6) Billi, meta jiġu mogħtija kuntratti mill-awtoritajiet kontraenti fi ħdan it-tifsira tal-Ftehim, l-opportunitajiet ta’ aċċess għal kuntratti tas-servizz pubbliku, provvisti pubbliċi u xogħlijiet pubbliċi disponibbli skond it-Trattat ta’ intrapriżi u prodotti mill-Istati Membri għandhom jkunu favorevoli daqs il-kondizzjonijiet ta’ aċċess għall-kuntratti pubbliċi fi ħdan il-Komunità mogħtija skond l-arranġamenti li hemm fil-Ftehim ta’ intrapriżi u prodotti minn pajjiżi terzi firmatarji tal-Ftehim;
(7) Billi għalhekk hemm il-ħtieġa li d-dispożizzjonijiet tad-Direttivi 92/50/KEE, 93/36/KEE jiġu addattati u ssupplimentati;
(8) Billi l-applikazzjoni ta’ dawn id-Direttivi għandha tiġi ssimplifikata u l-bilanċ li ntlaħaq fil-leġislazzjoni kurrenti tal-Komunità fil-qasam ta’ l-akkwisti pubbliċi għandu jinżamm kemm jista’ jkun;
(9) Billi għalhekk hemm il-ħtieġa li tiġi estiża l-applikabilità ta’ xi uħud mill-addattamenti tad-Direttiva 92/50/KEE għas-servizzi kollha koperti b’din id-Direttiva;
(10) Billi l-awtoritajiet kontraenti jistgħu jfittxu jew jaċċettaw pariri li jistgħu jintużaw fil-preparazzjoni ta’ speċifikazzjonijiet ta’ akkwisti speċifiċi, sakemm dawn il-pariri ma jkollhomx l-effett li joħonqu l-kompetizzjoni;
(11) Billi l-Kummissjoni għandha tpoġġi għad-dispożizzjoni ta’ intrapriżi żgħar u ta’ daqs medju l-materjal ta’ taħriġ u tagħrif meħtieġ biex jkunu jistgħu jieħdu sehem sħiħ fis-suq mibdul ta’ l-akkwisti,
ADOTTAW DIN ID-DIRETTIVA:
L-Artikolu 1
(a) il-paragrafi 1 u 2 għandhom jinbidlu kif ġej:
"1. (a) Din id-Direttiva għandha tgħodd għal:
- kuntratti ta’ servizz pubbliku imsemmija fl-Artikolu 3(3), kuntratti ta’ servizz pubbliku li għandhom x’jaqsmu ma servizzi imsemmija fl-Anness I B, is-servizzi fil-kategorija 8 fl-Anness I A u s-servizzi ta’ telekomunikazzjoni fil-kategorija 5 ta’ l-Anness I A taħt ir-referenzi CPC 7524, 7525 u 7526, mogħtija mill-awtoritajiet kontraenti msemmija fl-Artikolu 1(b), fejn il-valur nett tat-taxxa miżjuda fuq il-valur (VAT) stmat ma jkux inqas minn 200000 ECU,
- kuntratti ta’ servizz pubbliku fir-rigward tas-servizzi msemmija fl-Anness I A għajr is-servizzi fil-kategorija 8 u s-servizzi ta’ telekomunikazzjoni fil-kategorija 5 taħt ir-referenzi CPC 7524, 7525 u 7526:
(i) mogħtija mill-awtoritajiet kontraenti elenkati fl-Anness I tad-Direttiva 93/36/KEE fejn l-istima tal-valur nett mill-VAT ma tkunx anqas mill-ekwivalenti f’ecus ta’ 130000 dritt speċjali ta’ ġbid (SDRs);
(ii) mogħtija mill-awtoritajiet kontraenti elenkati fl-Artikolu 1(b) għajr dawk li hemm referenza għalihom fl-Anness I tad-Direttiva 93/36/KEE u fejn l-istima tal-valur nett mill-VAT ma tkunx inqas mill-ekwivalenti f’ecus ta’ 200000 SDRs;
(b) Il-valur f’ecus u fil-muniti nazzjonali tal-livelli minimi stabbiliti fis-subparagrafu (a) għandu jkun, fil-prinċipju, rivedut kull sentejn b’effett mill-1 ta’ Jannar 1996. Il-kalkolazzjoni ta’ dawn il-valuri għandha tkun ibbażata fuq il-valuri medji ta’ kuljum ta’ dawn il-muniti mfissra f’ecus u ta’ l-ecus imfissra f’SDRs matul l-24 xahar li jagħlqu fl-aħħar jum ta’ Awissu ta’ qabel ir-reviżjoni ta’ l-1 ta’ Jannar.
Il-metodu tal-kalkolazzjoni stabbilit f’dan is-subparagrafu għandu jerġa jiġi rivedut, fuq proposta mill-Kummissjoni, mill-Kumitat konsultattiv ta’ l-Akkwisti Pubbliċi, fi prinċipju sentejn wara l-applikazzjoni inizjali tiegħu.
(ċ) Il-livelli minimi stabbiliti fis-subparagrafu (a) u l-valuri tal-livelli minimi mfissra f’ecus u f’muniti nazzjonali għandhom jiġu ppubblikati fil-Ġurnal Uffiċjali tal-Komunitajiet Ewropej fil-bidu tax-xahar ta’ Novembru ta’ wara r-reviżjoni stabbilita fl-ewwel paragrafu tas-subparagrafu (b).
2. Għall-għanijiet tal-kalkolazzjoni ta’ l-istima tal-valur tal-kuntratt, l-awtorità kontraenti għandha tinkludi l-istima totali ta’ rimunerazzjoni tal-fornitur tas-servizz, fil-waqt li tagħti kas tad-dispożizzjonijiet tal-paragrafi 3 sa 7."
(b) Il-paragrafu 8 għandu jiġi revokat.
2. L-Artikolu 12(1) u (2) għandu jinbidel kif ġej:
"1. L-awtorità kontraenti għandha, fi żmien 15-il ġurnata mid-data li fiha tasal talba bil-miktub, tinforma lil kull kanditat jew lil dak li jkun għamel offerta u li ġie eliminat, bir-raġunijiet il-għala l-applikazzjoni jew l-offerta tiegħu ma tkunx ġiet milqugħa, u kull wieħed li jkun għamel offerta aċċettabli bil-karatteristiċi u l-vantaġġi relattivi ta’ l-offerta magħżula kif ukoll bl-isem ta’ dak li kellu l-offerta tiegħu magħżula.
Iżda, l-awtoritajiet kontraenti jistgħu jiddeċidu li tinżamm ċerta informazzjoni dwar l-għoti tal-kuntratt, li hemm referenza għaliha fl-ewwel subparagrafu meta din tista xxekkel l-applikazzjoni tal-liġi jew b’xi mod ieħor tmur kontra l-interess pubbliku jew tippreġudika l-interessi leġittimi kummerċjali ta’ xi intrapriżi pubbliċi jew privati partikolari, jew tista tippreġudika l-kompetizzjoni ġusta bejn il-fornituri tas-servizzi.
2. L-awtoritajiet kontraenti għandhom jinfurmaw minnufih lill-kandidati u lil dawk li jkunu għamlu offerta, bid-deċiżjonijiet meħuda dwar l-għoti ta’ kuntratti, inklużi r-raġunijiet il-għala ddeċidew li ma jagħtux kuntratt li għalih kien hemm sejħa ta’ offerti jew li jibdew il-proċedura mill-ġdid u, għandhom jagħmlu dan bil-miktub, jekk jkun hemm bżonn. Għandhom ukoll jinfurmaw lill-Uffiċċju tal-Pubblikazzjonijiet Uffiċjali tal-Komunitajiet Ewropej b’deċiżjonijiet bħal dawn."
3. L-Artikolu 13(1) u (2) għandu jinbidel kif ġej:
"1. Dan l-Artikolu għandu jgħodd għall-kompetizzjonijiet ta’ tfassil organizzati bħala parti minn proċedura li twassal għall-għoti ta’ kuntratt ta’ servizz li l-valur nett stmat ta’ VAT tiegħu ma jkunx inqas:
- mil-livell minimu stabbilit fl-ewwel inċiż ta’ l-Artikolu 7 (1) (a), fir-rigward tas-servizzi li hemm referenza għalihom fl-Anness I B, is-servizzi fil-kategorija 8 fl-Anness I A u s-servizzi ta’ telekomunikazzjoni fil-kategorija 5 ta’ l-Anness I A taħt ir-referenzi CPC 7524, 7525 u 7526, mogħtija mill-awtoritajiet kontraenti li hemm referenza għalihom fl-Artikolu 1 (b), jew
- mil-livell minimu stabbilit f (i) tat-tieni inċiż ta’ l-Artikolu 7(1)(a), fir-rigward tas-servizzi msemmija fl-Anness I A għajr is-servizzi fil-kategorija 8 u s-servizzi ta’ telekomunikazzjoni fil-kategorija 5 taħt ir-referenzi CPC 7524, 7525 u 7526 mogħtija mill-awtoritajiet kontraenti elenkati fl-Anness I għad-Direttiva 93/36/KEE, jew
- mil-livell minimu stabbilit f (ii) tat-tieni inċiż ta’ l-Artikolu 7(1)(a), fir-rigward tas-servizzi li hemm referenza għalihom fl-Anness I A għajr is-servizzi fil-kategorija 8 u s-servizzi ta’ telekomunikazzjoni fil-kategorija 5 taħt ir-referenzi CPC 7524, 7525 u 7526, mogħtija mill-awtoritajiet kontraenti msemmija fl-Artikolu 1(b) għajr dawk li hemm referenza għalihom fl-Anness I tad-Direttiva 93/36/KEE.
2. Dan l-Artikolu għandu jgħodd għall-kompetizzjonijiet ta’ tfassil kollha fejn l-ammont totali ta’ premjijiet tal-kompetizzjoni u l-ħlas għall-parteċipanti ma jkunx inqas:
- mil-livell minimu stabbilit fl-Artikolu 7(1)(a), l-ewwel inċiż, fir-rigward tas-servizzi li hemm referenza għalihom fl-Anness I B, is-servizzi fil-kategorija 8 fl-Anness I A u s-servizzi ta’ telekomunikazzjoni fil-kategorija 5 ta’ l-Anness I A taħt ir-referenzi CPC 7524, 7525 u 7526, mogħtija mill-awtoritajiet kontraenti li hemm referenza għalihom fl-Artikolu 1(b), jew
- mil-livell minimu stabbilit f(i) tat-tieni inċiż ta’ l-Artikolu 7(1)(a), fir-rigward tas-servizzi li hemm referenza għalihom fl-Anness I A għajr is-servizzi fil-kategorija 8 u s-servizzi ta’ telekomunikazzjoni fil-kategorija 5 taħt ir-referenzi CPC 7524, 7525 u 7526, mogħtija mill-awtoritajiet kontraenti li hemm referenza għalihom fl-Anness I tad-Direttiva 93/36/KEE, jew
- mil-livell minimu stabbilit f(ii) tat-tieni inċiż ta’ l-Artikolu 7(1)(a), fir-rigward tas-servizzi li hemm referenza għalihom fl-Anness I A għajr is-servizzi fil-kategorija 8 u s-servizzi ta’ telekomunikazzjoni fil-kategorija 5 taħt ir-referenzi CPC 7524, 7525 u 7526, mogħtija mill-awtoritajiet kontraenti fl-Artikolu 1(b) għajr dawk li hemm referenza għalihom fl-Anness I tad-Direttiva 93/36/KEE."
4. L-Artikolu 18(2) għandu jinbidel kif ġej:
"2. Il-limitu ta’ żmien għall-ilqugħ ta’ l-offerti stabbilit fil-paragrafu 1 jista jinbidel b’perjodu twil biżżejjed sabiex ikunu jistgħu jsiru offerti, li, bħala regola ġenerali, ma għandux ikun anqas minn 36 jum u fi kwalunkwe każ mhux inqas minn 22 jum, mid-data li fiha jkun intbagħat l-avviż tal-kuntratt, jekk l-awtoritajiet kontraenti jkunu bagħtu l-avviż indikattiv li għalih hemm provdut fl-Artikolu 15(1) abbozzat b’mod konformi mal-mudell fl-Anness III A (Tagħrif minn qabel) għall-Ġurnal Uffiċjali tal-Komunitajiet Ewropej fi żmien minimu ta’ 52 jum u massimu ta’ 12-il xahar qabel id-data li fiha l-avviż ta’ kuntratt li għalih hemm provdut fl-Artikolu 15(2) jkun ġie mibgħut lill-Ġurnal Uffiċjali tal-Komunitajiet Ewropej, sakemm l-avviż indikattiv jkun fih, ukoll, minn ta’ l-inqas daqs kemm jista jkun mill-informazzjoni li hemm referenza għaliha fil-mudell fl-Anness III B (Proċedura miftuħa) daqs kemm kien hemm disponibbli fiż-żmien tal-pubblikazzjoni ta’ l-avviż."
5. L-Artikolu 19(4) għandu jinbidel kif ġej:
"4. Iż-żmien sa meta jintlaqgħu l-offerti stabbilit fil-paragrafu 3 jista jitnaqqas sa 26 jum jekk l-awtoritajiet kontraenti jkunu bagħtu l-avviż indikattiv li għalih hemm dispożizzjonijiet fl-Artikolu 15(1) abbozzat b’mod konformi mal-mudell fl-Anness III A (Tagħrif minn qabel) tal-Ġurnal Uffiċjali tal-Komunitajiet Ewropej fi żmien minimu ta’ 52 jum u massimu ta’ 12 il-xahar qabel id-data li fiha l-avviż ta’ kuntratt li għalih hemm dispożizzjonijiet fl-Artikolu 15(2) jintbagħat lill-Ġurnal Uffiċjali tal-Komunitajiet Ewropej, sakemm l-avviż indikattiv jkun fih, ukoll, ta’ l-inqas daqs tant mit-tagħrif imsemmi fl-avviż mudell fl-Anness III Ċ (Proċedura ristretta) jew, fejn ikun applikabbli, l-Anness III D (Proċedura nnegozjata) daqs kemm kien hemm disponibbli fiż-żmien tal-pubblikazzjoni ta’ l-avviż."
6. Fl-Artikolu 23, l-għażla tal-kliem eżistenti għandha ssir il-paragrafu 1 u għandu jiżdied il-paragrafu li ġej:
"2. L-offerti għandhom jintbagħtu bil-miktub, direttament jew bil-posta. L-Istati Membri jistgħu jawtorizzaw is-sottomissjoni ta’ offerta b’kull mezz ieħor li jagħmilha possibbli li jkun żgurat li:
- kull offerta jkun fiha t-tagħrif kollu meħtieġ għall-evalwazzjoni tagħha,
- l-konfidenzjalità ta’ l-offerti tinżamm sakemm jiġu evalwati,
- fejn ikun hemm bżonn, għal raġunijiet ta’ prova legali, offerti bħal dawn jiġu kkonfermati kemm jista jkun malajr bil-miktub jew billi tintbagħat kopja attestata,
- li l-offerti jinfetħu wara li l-limitu ta’ żmien għas-sottomissjoni tagħhom ikun skada."
7. Għandu jiddaħħal l-Artikolu li ġej:
"L-Artikolu 38a
1. Biex tkun tista' ssir stima tar-riżultati ta’ l-applikazzjoni ta’ din id-Direttiva, l-Istati Membri għandhom jibagħtu lill-Kummissjoni rapport ta’ l-istatistika dwar il-kuntratti tas-servizz mogħtija mill-awtoritajiet kontraenti matul is-sena ta’ qabel mhux aktar tard mill-31 ta’ Ottubru 1997 u minn dik inhar il quddiem mhux aktar tard mill-31 ta’ Ottubru kull sena.
2. Dan ir-rapport għandu jkun fih għallinqas:
(a) fil-każ ta’ l-awtoritajiet kontraenti elenkati fl-Anness I tad-Direttiva 93/36/KEE:
- l-istima tal-valur totali tal-kuntratti mogħtija taħt il-livell minimu minn kull awtorità kontraenti,
- in-numru u l-valur ta’ kuntratti mogħtija ogħla mil-livell minimu minn kull awtorità kontraenti, suddiviżi kemm jista jkun skond il-proċedura, il-kategorija ta’ servizz skond in-nomenklatura użata fl-Anness I u n-nazzjonalità tal-fornitur tas-servizz li jkun ħa l-kuntratt u, fil-każ ta’ proċeduri li jkunu saru negozjati fuqhom, suddiviżi skond l-Artikolu 11, filwaqt li jitniżżel in-numru u l-valur ta’ kuntratti mogħtija lil kull Stat Membru u lil pajjiżi terzi;
(b) fil-każ ta’ l-awtoritajiet kontraenti l-oħrajn kollha soġġetti għal din id-Direttiva, għal kull kategorija ta’ awtorità kontraenti, in-numru u l-valur ta’ kuntratti mogħtija ogħla mil-livell minimu, suddiviżi, kemm jista jkun skond il-proċedura, il-kategorija ta’ servizz skond in-nomenklatura użata fl-Anness I u n-nazzjonalità tal-fornitur tas-servizz li jkun ħa l-kuntratt u, fil-każ ta’ proċeduri nnegozjati, suddiviżi skond l-Artikolu 11, filwaqt li jitniżżel in-numru u l-valur ta’ kuntratti mogħtija lil kull Stat Membru u lil pajjiżi terzi;
(ċ) fil-każ ta’ l-awtoritajiet kontraenti elenkati fl-Anness I tad-Direttiva 93/36/KEE, in-numru u l-valur totali ta’ kuntratti mogħtija minn kull awtorità kontraenti skond id-derogi għall-Ftehim; fil-każ ta’ l-awtoritajiet kontraenti kollha soġġetti għal din id-Direttiva, il-valur totali ta’ kuntratti mogħtija minn kull kategorija ta’ awtorità kontraenti skond id-derogi tal-Ftehim;
(d) kull informazzjoni addizzjonali ta’ statistika, li tiġi stabbilita skond il-proċedura li għaliha hemm provdut fl-Artikolu 40(3), li tkun tinħtieġ skond il-Ftehim.
L-informazzjoni ta’ l-istatistika meħtieġa skond dan il-paragrafu ma għandhiex tikkonċerna kuntratti li jkollhom bħala s-suġġett tagħhom, servizzi elenkati fil-kategorija 8 ta’ l-Anness I A, s-servizzi ta’ telekomunikazzjoni fil-kategorija 5 ta’ l-Anness I A, taħt ir-referenzi CPC 7524, 7525 u 7526, jew is-servizzi elenkati fl-Anness IB, sakemm il-valur stmat, nett mill-VAT, ikun inqas minn 200000 ECU.
3. Il-Kummissjoni għandha tistabbilixxi b’konformità mal-proċedura stabbilita fl-Artikolu 40(3), in-natura ta’ kwalunkwe informazzjoni ta’ statistika meħtieġa skond din id-Direttiva."
9. L-Anness III għandu jinbidel mit-test stabbilit fl-Anness II ta’ din id-Direttiva.
L-Artikolu 2
Id-Direttiva 93/36/KEE hija hawn emendata kif ġej:
1. Fl-Artikolu 5:
(A) il-paragrafu 1 għandu jinbidel kif ġej:
"1. (a) It-Titoli II, III u IV u l-Artikoli 6 u 7 għandhom jgħoddu għall-kuntratti ta’ provvisti pubbliċi mogħtija:
(i) mill-awtoritajiet kontraenti msemmija fl-Artikolu 1(b), inklużi l-kuntratti mogħtija mill-awtoritajiet kontraenti elenkati fl-Anness I fil-qasam tad-difiża sa fejn ikunu kkonċernati prodotti mhux koperti mill-Anness II, fejn il-valur stmat nett mit-taxxa fuq il-valur miżjud (VAT) ma jkunx inqas minn l-ekwivalenti f’ecus ta’ 200000 drittijiet speċjali ta’ ġbid (SDRs);
(ii) mill-awtoritajiet kontraenti elenkati fl-Anness I li l-valur stmat nett tagħhom mill-VAT ma jkunx inqas minn l-ekwivalenti f’ecus ta’ 130000 SDRs; fil-każ ta’ l-awtoritajiet kontraenti fil-qasam tad-difiża, dan għandu jgħodd biss għal kuntratti li jinvolvu prodotti koperti mill-Anness II.
(b) Din id-Direttiva għandha tgħodd għal kuntratti ta’ provvisti pubbliċi li l-valur stmat tagħhom huwa daqs jew aktar mil-livell minimu msemmi fiż-żmien tal-pubblikazzjoni ta’ l-avviż f’konformità ma l-Artikolu 9(2).
(ċ) Il-valur f’ecus u fil-muniti nazzjonali tal-livelli minimi stabbiliti fis-subparagrafu (a) għandu jkun, fi prinċipju, rivedut kull sentejn b’effett mill-1 ta’ Jannar 1996. Il-kalkolazzjoni ta’ dawn il-valuri għandha tkun ibbażata fuq il-valuri medji ta’ kuljum ta’ dawn il-muniti mfissra f’ecus u ta’ l-ecus imfissra f’SDRs matul l-24 xhar li jagħlqu fl-aħħar jum ta’ Awissu immedjatament ta’ qabel ir-reviżjoni ta’ l-1 ta’ Jannar.
Il-metodu tal-kalkolazzjoni stabbilit f’dan is-subparagrafu għandu jerġa jiġi rivedut, fuq proposta mill-Kummissjoni, mill-Kumitat Konsultattiv għall-Kuntratti Pubbliċi, fi prinċipju sentejn wara l-applikazzjoni tal-bidu tiegħu.
(d) Il-livelli minimi stabbiliti fis-subparagrafu (a) u l-valuri tal-livelli minimi espressi f’ecus u f’muniti nazzjonali għandhom jiġu ppubblikati fil-Ġurnal Uffiċjali tal-Komunitajiet Ewropej fil-bidu tax-xahar ta’ Novembru ta’ wara ir-revizjoni stabbilita fl-ewwel paragrafu tas-subparagrafu (ċ)."
(B) Għandu jiddaħħal il-paragrafu li ġej:
"7. L-awtoritajiet kontraenti għandhom jiżguraw li ma jkun hemm ebda diskriminazzjoni bejn il-fornituri."
2. L-Artikolu 7(1) u (2) għandu jinbidel kif ġej:
"1. L-awtorità kontraenti għandha, fi żmien 15-il ġurnata mid-data li fiha tasal xi talba bil-miktub, tinforma lil kull kanditat jew lil dak li jkun għamel offerta u li ġie eliminat bir-raġunijiet li għalihom ma tkunx ġiet milqugħa l-applikazzjoni jew l-offerta tiegħu u kull wieħed li jkun għamel offerta aċċettabbli bil-karatteristiċi u l-vantaġġi relattivi ta’ l-offerta magħżula kif ukoll bl-isem ta’ dak li kellu l-offerta tiegħu magħżula.
Iżda, l-awtoritajiet kontraenti jistgħu jiddeċidu li ċerta informazzjoni dwar l-għoti tal-kuntratt, li hemm referenza għaliha fis-subparagrafu preċedenti, għandha tinżamm fejn meta din l-informazzjoni tingħata, din ixxekkel l-infurzar tal-liġi jew b’xi mod ieħor tmur kontra l-interess pubbliku jew tippreġudika l-interessi leġittimi kummerċjali ta’ xi intrapriżi pubbliċi jew privati partikolari, jew tista tippreġudika l-kompetizzjoni ġusta bejn il-fornituri.
2. L-awtoritajiet kontraenti għandhom jinfurmaw minnufih lill-kandidati u lil dawk li għamlu offerta bid-deċiżjonijiet meħuda dwar l-għoti ta’ kuntratti, inklużi r-raġunijiet il-għala jkunu iddeċidew li ma jagħtux kuntratt li għalih tkun saret sejħa għal offerti jew li tinbeda il-proċedura mill-ġdid u, għandhom jagħmlu dan bil-miktub jekk ikun mitlub hekk. Għandhom ukoll jinfurmaw lill-Uffiċċju għall-Pubblikazzjonijiet Uffiċjali tal-Komunitajiet Ewropej b’deċiżjonijiet bħal dawn."
3. Il-paragrafu li ġej għandu jiddaħħal fl-Artikolu 10:
"1a. Il-limitu ta’ żmien għall-ilqugħ ta’ offerti stabbilit fil-paragrafu 1 jista’ jkun mibdul b’perjodu twil biżżejjed sabiex ikunu jistgħu jidħlu offerti b’rispons, li, bħala regola ġenerali, ma għandux ikun inqas minn 36 jum u fi kwalunkwe każ mhux inqas minn 22 jum, mid-data li fiha jkun intbagħat l-avviż tal-kuntratt, jekk l-awtoritajiet kontraenti jkunu bagħtu l-avviż indikattiv li għalih hemm provdut fl-Artikolu 9(1) abbozzat b’mod konformi mal-mudell fl-Anness III A (Tagħrif minn qabel) tal-Ġurnal Uffiċjali tal-Komunitajiet Ewropej fi żmien minimu ta’ 52 jum u massimu ta’ 12-il xahar qabel id-data li fiha l-avviż ta’ kuntratt li għalih hemm provdut fl-Artikolu 9(2) intbagħat lill-Ġurnal Uffiċjali tal-Komunitajiet Ewropej, sakemm l-avviż indikattiv kien fih, barra minn hekk, għallinqas daqs tant mill-informazzjoni li hemm referenza għaliha fl-avviż mudell fl-Anness III B (Proċedura miftuħa) daqs kemm kien hemm disponibbli fiż-żmien tal-pubblikazzjoni ta’ l-avviż."
4. Il-paragrafu li ġej għandu jiddaħħal fl-Artikolu 11:
"3a. Il-limitu ta’ żmien għall-ilqugħ ta’ offerti stabbilit fil-paragrafu 3 jista’ jiġi mnaqqas sa 26 jum jekk l-awtoritajiet kontraenti jkunu bagħtu l-avviż indikattiv li għalih hemm provdut fl-Artikolu 9(1) abbozzat b’mod konformi mal-mudell fl-Anness IV A (Tagħrif minn qabel) tal-Ġurnal Uffiċjali tal-Komunitajiet Ewropej fi żmien minimu ta’ 52 jum u massimu ta’ 12-il xahar qabel id-data li fiha l-avviż ta’ kuntratt li għalih hemm provdut fl-Artikolu 9(2) jintbagħat lill-Ġurnal Uffiċjali tal-Komunitajiet Ewropej, sakemm l-avviż indikattiv jkun fih, barra minn hekk, għallinqas daqs tant mit-tagħrif imsemmi fil-mudell abbozz fl-Anness IV Ċ (Proċedura ristretta) jew, fejn ikun applikabbli, l-Anness IV D (Proċedura nnegozjata) daqs kemm kien hemm disponibbli fiż-żmien tal-pubblikazzjoni ta’ l-avviż."
5. Il-paragrafu li ġej għandu jiżdied ma l-Artikolu 15:
"3. L-offerti għandhom jiġu sottomessi bil-miktub, direttament jew bil-posta. L-Istati Membri jistgħu jawtorizzaw is-sottomissjoni ta’ offerti b’kull mezz ieħor filwaqt li jippermettu li jkun żgurat li:
- kull offerta jkun fiha t-tagħrif kollu meħtieġ għall-evalwazzjoni tagħha,
- l-konfidenzjalità ta’ l-offerti tinżamm sakemm jiġu evalwati,
- fejn ikun hemm bżonn, għal raġunijiet ta’ evidenza legali, offerti bħal dawn jiġu kkonfermati kemm jista’ jkun malajr bil-miktub jew billi tintbagħat kopja attestata,
- li l-offerti jinfetħu wara li jkun għalaq iż-żmien għas-sottomissjoni tagħhom."
1. Il-Kummissjoni għandha teżamina l-applikazzjoni ta’ din id-Direttiva f’konsultazzjoni mal-Kumitat Konsultattiv għal Kuntratti Pubbliċi u fejn jixraq għandha tissottometti proposti ġodda lill-Kunsill bil-għan b’mod partikolari li tarmonizza l-miżuri meħuda mill-Istati Membri għall-implimentazzjoni ta’ din id-Direttiva.
2. Il-Kummissjoni għandha tirrevedi din id-Direttiva u kull miżura ġdida li tista’ tiġi adottata bis-saħħa tal-paragrafu 1, filwaqt li tikkonsidra r-riżultati ta’ aktar negozjati li għalihom hemm provdut fl-Artikolu XXXIV(7) tal-Ftehim dwar l-Akkwisti mill-Gvern milħuq fil-qafas tan-negozjati multilaterali [9] ta’ l-Uruguay Round, minn issa l quddiem msejjaħ bħala "il-Ftehim", u għandha, jekk ikun hemm bżonn, tissottometti proposti xierqa lill-Kunsill.
3. Il-Kummissjoni għandha taġġorna l-Anness I, f’konformità mal-proċedura stabbilita fl-Artikolu 32(2), fuq il-bażi ta’ kull rettifika, modifikazzjoni jew emenda magħmula sa dak iż-żmien u għandha tippubblika il-verżjoni aġġornata fil-Ġurnal Uffiċjali tal-Komunitajiet Ewropew."
1. Biex tkun tista’ ssir evalwazzjoni tar-riżultati ta’ l-applikazzjoni ta’ din id-Direttiva, l-Istati Membri għandhom jibagħtu lill-Kummissjoni rapport ta’ l-istatistika dwar il-kuntratti ta’ provvisti mogħtija mill-awtoritajiet kontraenti matul is-sena ta’ qabel, mhux aktar tard mill-31 ta’ Ottubru 1996 u, fir-rigward ta’ l-awtoritajiet kontraenti mhux elenkati fl-Anness I, mhux aktar tard mill 31 ta’ Ottubru 1997 u minn dik in-nhar 'il quddiem mhux aktar tard mill-31 ta’ Ottubru kull sena.
2. Ir-rapport ta’ l-istatistika għandu jkun fih ta’ l-inqas:
(a) fil-każ ta’ l-awtoritajiet kontraenti elenkati fl-Anness I:
- l-istima tal-valur totali tal-kuntratti mogħtija taħt il-livell minimu minn kull awtorità kontraenti,
- in-numru u l-valur ta’ kuntratti mogħtija ogħla mil-livell minimu minn kull awtorità kontraenti, suddiviżi kemm jista’ jkun skond il-proċedura, il-kategorija ta’ prodott skond in-nomenklatura li hemm referenza għaliha fl-Artikolu 9(1) u n-nazzjonalità tal-fornitur li jkun ħa l-kuntratt u, fil-każ ta’ proċeduri nnegozjati, suddiviżi f’konformità ma l-Artikolu 6, filwaqt li jitniżżel in-numru u l-valur ta’ kuntratti mogħtija lil kull Stat Membru u lil pajjiżi terzi;
(b) fil-każ ta’ kull awtorità kontraenti oħra soġġetta għal din id-Direttiva, għal kull kategorija ta’ awtorità kontraenti, in-numru u l-valur ta’ kuntratti mogħtija ogħla mil-livell minimu, suddiviżi, kemm jista’ jkun skond il-proċedura, il-kategorija ta’ prodott skond in-nomenklatura li hemm referenza għaliha fl-Artikolu 9(1) u n-nazzjonalità tal-fornitur li jkun ħa l-kuntratt, suddiviżi f’konformità ma l-Artikolu 6, filwaqt li jitniżżel in-numru u l-valur ta’ kuntratti mogħtija lil kull Stat Membru u lil pajjiżi terzi;
(ċ) fil-każ ta’ l-awtoritajiet kontraenti elenkati fl-Anness I, in-numru u l-valur totali ta’ kuntratti mogħtija minn kull awtorità kontraenti skond id-derogi tal-Ftehim; fil-każ ta’ l-awtoritajiet kontraenti kollha soġġetti għal din id-Direttiva, il-valur totali ta’ kuntratti mogħtija minn kull kategorija ta’ awtorità kontraenti skond id-derogi tal-Ftehim;
(d) kull informazzjoni ta’ statistika oħra, li għandha tiġi stabbilita skond il-proċedura li għaliha hemm provdut fl-Artikolu 32(2), li tkun meħtieġa f’konformità mal-Ftehim.
3. Il-Kummissjoni għandha tistabbilixxi, f’konformità mal-proċedura stabbilita fl-Artikolu 32(2), in-natura ta’ kull informazzjoni ta’ statistika meħtieġa skond din id-Direttiva."
8. L-Anness I għandu jinbidel bit-test li hemm fl-Anness I ta’ din id-Direttiva u l-Anness IV b’dak li hemm fl-Anness III ta’ din id-Direttiva.
L-Artikolu 3
Id-Direttiva 93/37/KEE hija hawn emendata kif ġej:
1. Fl-Artikolu 6:
(A) il-paragrafi 1 u 2 għandhom jinbidlu kif ġej:
"1. Din id-Direttiva għandha tgħodd għal:
(a) kuntratti ta’ xogħlijiet pubbliċi li l-valur stmat tagħhom nett mit-taxxa ta’ valur miżjud (VAT) ma jkunx inqas mill-ekwivalenti f’ecus ta’ 5000000 dritt speċjali ta’ ġbid (SDRs);
(b) kuntratti ta’ xogħlijiet pubbliċi li hemm referenza għalihom fl-Artikolu 2(1) li l-valur stmat tagħhom nett mill-VAT ma jkunx inqas minn 5000000 ECU.
2. (a) Il-valur f’ecus u fil-muniti nazzjonali tal-livelli minimi stabbiliti fil-paragrafu 1 għandu jkun, fi prinċipju, rivedut kull sentejn b’effett mill-1 ta’ Jannar 1996. Il-kalkolazzjoni ta’ dan il-valur għandha tkun ibbażata fuq il-valuri medji ta’ kuljum ta’ ecus imfissra f’SDRs u tal-muniti nazzjonali mfissra f’ecus matul l-24 xahar li jagħlqu fl-aħħar jum ta’Awissu ta’ qabel ir-revizjoni ta’ l-1 ta’ Jannar.
Il-livell minimu stabbilit fil-paragrafu 1 u l-valur tal-livell minimu mfisser f’ecus u f’muniti nazzjonali għandhom jiġu ppubblikati fil-Ġurnal Uffiċjali tal-Komunitajiet Ewropej fil-bidu tax-xahar ta’ Novembru ta’ wara ir-revizjoni hawn fuq imsemmija.
(b) Il-metodu tal-kalkolazzjoni stabbilit fis-subparagrafu (a) għandu jiġi rivedut, fuq proposta mill-Kummissjoni, mill-Kumitat Konsultattivtal-Kuntratti Pubbliċi, fi prinċipju sentejn wara l-applikazzjoni inizjali tiegħu."
(B) Għandu jiddaħħal il-paragrafu l-ġdid li ġej:
"6. L-awtoritajiet kontraenti għandhom jiżguraw li ma jkun hemm l-ebda diskriminazzjoni bejn il-kuntratturi varji."
2. L-Artikolu 8(1) u (2) għandu jinbidel kif ġej:
"1. L-awtorità kontraenti għandha, fi żmien 15-il ġurnata mid-data li fiha tasal talba bil-miktub, tinforma lil kull kanditat jew lil kull min għamel offerta u li ġie eliminat dwar ir-raġunijiet li għalihom ma tkunx ġiet milqugħa l-applikazzjoni jew l-offerta tiegħu, u kull min ikun għamel offerta aċċettabbli bil-karatteristiċi u l-vantaġġi relattivi ta’ l-offerta magħżula kif ukoll dwar l-isem ta’ dak li kellu l-offerta tiegħu magħżula.
Iżda, l-awtoritajiet kontraenti jistgħu jiddeċidu li ċerta informazzjoni dwar l-għoti tal-kuntratt, li hemm referenza għaliha fis-subparagrafu preċedenti, għandha tiġi miżmuma fejn meta informazzjoni bħal din tiġi mogħtija, din tkun tista’ xxekkel l-applikazzjoni tal-liġi jew b’xi mod ieħor tmur kontra l-interess pubbliku jew tippreġudika l-interessi leġittimi kummerċjali ta’ xi intrapriżi pubbliċi jew privati partikolari, jew tista’ tippreġudika l-kompetizzjoni ġusta bejn il-kuntratturi.
2. L-awtoritajiet kontraenti għandhom jinfurmaw minnufih lill-kandidati u lil dawk li għamlu offerta bid-deċiżjonijiet meħuda dwar l-għoti ta’ kuntratti, inklużi r-raġunijiet li għalihom ikunu ddeċidew li ma jagħtux kuntratt li għalih ikun hemm sejħa għall-offerti jew li jibdew mill-ġdid il-proċedura u, għandhom jagħmlu dan bil-miktub, jekk mitlub. Għandhom ukoll jinfurmaw lill-Uffiċċju għall-Pubblikazzjonijiet Uffiċjali tal-Komunitajiet Ewropej b’deċiżjonijiet bħal dawn."
3. L-Artikolu 12(2) għandu jinbidel kif ġej:
"2. Il-limitu ta’ żmien għall-ilqugħ ta’ offerti stabbilit fil-paragrafu 1 jista’ jkun mibdul b’perjodu twil biżżejjed sabiex ikunu jistgħu jidħlu offerti b’rispons, li, bħala regola ġenerali, ma għandux ikun inqas minn 36 jum u fi kwalunkwe każ mhux inqas minn 22 jum, mid-data li fiha jkun intbagħat l-avviż tal-kuntratt, jekk l-awtoritajiet kontraenti jkunu bagħtu l-avviż indikattiv li għalih hemm provdut fl-Artikolu 9(1) abbozzat b’mod konformi mal-mudell fl-Anness III A (Tagħrif minn qabel) tal-Ġurnal Uffiċjali tal-Komunitajiet Ewropej fi żmien minimu ta’ 52 jum u massimu ta’ 12-il xahar qabel id-data li fiha l-avviż ta’ kuntratt li għalih hemm provdut fl-Artikolu 9(2) intbagħat lill-Ġurnal Uffiċjali tal-Komunitajiet Ewropej, sakemm l-avviż indikattiv kien fih, barra minn hekk, għallinqas daqs tant mill-informazzjoni li hemm referenza għaliha fl-avviż abbozz fl-Anness III B (Proċedura miftuħa) daqs kemm kien hemm disponibbli fiż-żmien tal-pubblikazzjoni ta’ l-avviż."
4. L-Artikolu 13(4) għandu jinbidel kif ġej:
"4. Il-limitu ta’ żmien għall-ilqugħ ta’ offerti stabbilit fil-paragrafu 3 jista’ jiġi mnaqqas għal 26 jum jekk l-awtoritajiet kontraenti jkunu bagħtu l-avviż indikattiv li għalih hemm provdut fl-Artikolu 11(1) abbozzat b’mod konformi mal-mudell fl-Anness IV A (Tagħrif minn qabel) tal-Ġurnal Uffiċjali tal-Komunitajiet Ewropej fi żmien minimu ta’ 52 jum u massimu ta’ 12-il xahar qabel id-data li fiha l-avviż ta’ kuntratt li għalih hemm provdut fl-Artikolu 11(2) jintbagħat lill-Ġurnal Uffiċjali tal-Komunitajiet Ewropej, sakemm l-avviż indikattiv jkun fih, barra minn hekk, għallinqas daqs tant mit-tagħrif imsemmi fil-mudell abbozz fl-Anness IV Ċ (Proċedura ristretta) jew, fejn ikun applikabbli, l-Anness IV D (Proċedura nnegozjati) daqs kemm kien hemm disponibbli fiż-żmien tal-pubblikazzjoni ta’ l-avviż."
5. Fl-Artikolu 18, it-test eżistenti għandu jsir il-paragrafu 1 u għandu jiżdied il-paragrafu li ġej:
"2. L-offerti għandhom jintbagħtu bil-miktub, direttament jew bil-posta. L-Istati Membri jistgħu jawtorizzaw is-sottomissjoni ta’ offerti b’kull mezz ieħor li jagħmilha possibbli li jkun żgurat li:
- kull offerta jkun fiha l-informazzjoni kollha meħtieġa għall-evalwazzjoni tagħha,
- tinżamm il-konfidenzjalità ta’ l-offerti sakemm jiġu evalwati,
- fejn ikun meħtieġ, għal raġunijiet ta’ provi legali, offerti bħal dawn jiġu konfermati kemm jista’ jkun malajr bil-miktub jew billi tintbagħat kopja attestata,
- l-offerti jinfetħu wara li l-limitu ta’ żmien għas-sottomissjoni tagħhom ikun skada."
6. Għandu jiddaħħal l-Artikolu li ġej:
"L-Artikolu 33a
1. Biex tkun tista’ ssir stima tar-riżultati ta’ l-applikazzjoni ta’ din id-Direttiva, l-Istati Membri għandhom jibagħtu lill-Kummissjoni rapport ta’ l-istatistika dwar il-kuntratti ta’ xogħol mogħtija mill-awtoritajiet kontraenti matul is-sena ta’ qabel, mhux aktar tard mill-31 ta’ Ottubru 1997 u minn dak in-nhar il-quddiem mhux aktar tard mill-31 ta’ Ottubru ta’ kull sena.
2. Ir-rapport ta’ l-istatistika għandu jkun fih ta’ l-inqas:
(a) fil-każ ta’ l-awtoritajiet kontraenti elenkati fl-Anness I tad-Direttiva 93/36/KEE:
- l-istima tal-valur totali tal-kuntratti mogħtija taħt il-livell minimu minn kull awtorità kontraenti,
- in-numru u l-valur ta’ kuntratti mogħtija ogħla mil-livell minimu, minn kull awtorità kontraenti, suddiviżi kemm jista’ jkun skond il-proċedura, il-kategorija ta’ xogħol skond in-nomenklatura użata fl-Anness II u n-nazzjonalità tal-kuntrattur li jkun ħa l-kuntratt, u fil-każ ta’ proċeduri li jkunu saru negozjati fuqhom, suddiviżi f’konformità ma l-Artikolu 7, jitniżżel in-numru u l-valur ta’ kuntratti mogħtija lil kull Stat Membru u lil pajjiżi terzi;
(b) fil-każ ta’ kull awtorità kontraenti soġġetta għal din id-Direttiva, għal kull kategorija ta’ awtorità kontraenti, in-numru u l-valur ta’ kuntratti mogħtija ogħla mil-livell minimu, suddiviżi, kemm jista’ jkun skond il-proċedura, il-kategorija ta’ xogħol skond in-nomenklatura użata fl-Anness II u n-nazzjonalità tal-kuntrattur li jkun ħa l-kuntratt u, fil-każ ta’ proċeduri li jkunu saru negozjati fuqhom, suddiviżi skond l-Artikolu 7, filwaqt li jitniżżel in-numru u l-valur tal-kuntratti mogħtija lil kull Stat Membru u lil pajjiżi terzi;
(ċ) fil-każ ta’ l-awtoritajiet kontraenti elenkati fl-Anness I tad-Direttiva 93/36/KEE, in-numru u l-valur totali ta’ kuntratti mogħtija mill-awtoritajiet kontraenti skond id-derogi tal-Ftehim; fil-każ ta’ l-awtoritajiet kontraenti kollha soġġetti għal din id-Direttiva, il-valur totali ta’ kuntratti mogħtija minn kull kategorija ta’ awtorità kontraenti skond id-derogi tal-Ftehim;
(d) kull informazzjoni ta’ statistika oħra, li għandha tiġi stabbilita skond il-proċedura li għaliha hemm provdut fl-Artikolu 35(3), li tkun meħtieġa skond il-Ftehim.
3. Il-Kummissjoni għandha tistabbilixxi f’konformità mal-proċedura stabbilita fl-Artikolu 35(3), in-natura ta’ kull informazzjoni ta’ statistika meħtieġa skond din id-Direttiva."
8. L-Anness IV għandu jinbidel bit-test stabbilit fl-Anness IV ta’ din id-Direttiva.
L-Artikolu 4
1. L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa sabiex jikkonformaw ma’ din id-Direttiva sat-13 ta’ Ottubru 1998. Għandhom jinformaw minnufih lill-Kummissjoni dwar dan.
Meta l-Istati Membri jadottaw dawn id-dispożizzjonijiet, dawn għandhom ikun fihom referenza għal din id-Direttiva jew għandhom jkunu flimkien ma’ referenza bħal din fl-okkażjoni tal-pubblikazzjoni uffiċjali tagħhom. Il-metodi sabiex issir referenza bħal din għandhom jiġu stabbiliti mill-Istati Membri.
2. L-Istati Membri għandhom jgħarrfu lil-Kummissjoni bid-dispożizzjonijiet prinċipali ta’ liġi nazzjonali li huma jadottaw fil-qasam kopert minn din id-Direttiva u bit-tabella ta’ korrelazzjoni bejn din id-Direttiva u d-dispożizzjonijiet nazzjonali adottati.
L-Artikolu 5
Din id-Direttiva hija indirizzata lill-Istati Membri.
dwar l-għoti ta' informazzjoni dwar ċerti sustanzi eżistenti kif previsti permezz tar-regolament tal-kunsill (KEE) nru 793/93 (Test b’relevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi il-Komunità Ewropea,
Wara li kkunsidrat ir-Regolament tal-Kunsill (KEE) Nru 793/93 tat-23 ta' Marzu 1993 dwar l-evalwazzjoni u l-konroll tar-riskji ta' sustanzi eżistenti [1], u b'mod partikolari l-Artikolu 12 [2] tiegħu,
Billi l-Kummissjoni teħtieġ informazzjoni rilevanti dwar ċerti sustanzi biex tagħti bidu għall-proċedura ta' reviżjoni permezz ta' l-Artikoli 69, 84 u 112 tat-Trattat ta' Adeżjoni ta' dispożizzjonijiet li s'issa għadhom mhux applikabbli fl-Istati Membri l-ġodda, billi din l-informazzjoni trid tkun disponibbli qabel ma tkun disponibbli l-informazzjoni kollha meħtieġa bl-Artikoli 3 u 4 tar-Regolament (KEE) Nru 793/93;
Billi l-Artikolu 12 jipprevedi li għal ċerti sustanzi li huma suspettati li jippreżentaw riskji serji lill-bniedem jew lill-ambjent, il-manifatturi u l-importaturi jistgħu jkunu obbligati li jipprovdu l-informazzjoni disponibbli;
Billi r-Regolament tal-Kummissjoni (KEE) Nru 1488/94 (2) jispjega l-prinċipji għall-istima tar-riskji għall-bniedem u għall-ambjent ta' sustanzi eżistenti skond ir-Regolament (KEE) Nru 793/93;
Billi d-dispożizzjonijiet ta' dan ir-Regolament huma skond l-opinjoni tal-Kumitat stabbilit skond l-Artikolu 15 tar-Regolament (KEE) Nru 793/93,
ADOTTAT DAN IR-REGOLAMENT:
Artikolu 1
Il-manifattur(i) u l-importatur(i) tas-sustanzi elenkati fl-Anness ta' dan ir-Regolament għandhom jipprovdu l-informazzjoni kollha relevanti u disponibbli dwar l-espożizzjoni għall-bniedem u għall-ambjent ta' dawn is-sustanzi lill-Kummissjoni fi żmien erba' xhur mid-dħul fis-seħħ ta' dan ir-Regolament.
L-informazzjoni relevanti għall-esposizzjoni ta' l-informazzjoni tikkonċerna l-emissjoni ta' jew l-esposizzjoni lejn, is-sustanza kimika għall-popolazzjonijiet umani jew sferi ambjentali f'fażijiet varji matul iċ-ċiklu tal-ħajja tas-sustanza skond l-Artikolu 3(3) u l-Anness 1A tar-Regolament (KE) Nru 1488/94 meta:
- il-popolazzjonijiet umani jkunu ħaddiema, konsumaturi, u nies esporti permezz ta' l-ambjent;
- l-isferi ambjentali jkunu akwatiċi, fuq l-art u atmosferiċi, kif ukoll informazzjoni li jkollha x'taqsam mad-destin tas-sustanza kimika f'impjanti ta' trattament tad-drenaġġ u l-akkumulazzjoni tagħha fil-katina ta' l-ikel;
- iċ-ċiklu tal-ħajja ta' sustanza jkun jidher bħala manifattura, trasport, ħażna, formulazzjoni fi preparazzjoni jew proċessar ieħor, l-użu jew it-tneħħija jew irkupru.
Artikolu 2
Dan ir-Regolament għandu jidħol fis-seħħ mal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kunsill (KE) Nru 552/97 ta' l-24 ta' Marzu 1997 li jirtira temporanjament l-aċċess għall-preferenzi ta' tariffi ġeneralizzati mill-Unjoni ta' Mjanmar
IL-KUNSILL TA' L-UNJONI EWROPEA,
Wara li kkunsidra t-Trattat li jistabilixxi l-Komunità Ewropea,
Wara li kkunsidra r-Regolament tal-Kunsill (KE) Nru 3281/94 tad-19 ta' Diċembru 1994 li japplika skema ta' erba’ snin fuq il-preferenzi ta' tariffi ġeneralizzati (1995 sal-1998) dwar ċerti prodotti industrijali li joriġinaw minn pajjiżi li qegħdin jiżviluppaw [1], u b'mod partikolari l-Artikolu 12(3) tiegħu,
Wara li kkunsidra r-Regolament tal-Kunsill (KE) Nru 1256/96 ta' l-20 ta' Ġunju 1996 li japplika skemi multiannwali ta' preferenzi ta' tariffi ġeneralizzati mill-1 ta' Lulju 1996 sat-30 ta' Ġunju 1999 fir-rigward ta' ċerti prodotti agrikoli li joriġinaw minn pajjiżi li qegħdin jiżviluppaw [2], u b'mod partikolari l-Artikolu 12(3) tiegħu,
Wara li kkunsidra l-proposti mill-Kummissjoni [3],
Wara li kkunsidra l-opinjoni tal-Parlament Ewropew [4],
Wara li kkunsidra l-opinjoni tal-Kumitat Ekonomiku u Soċjali [5],
Billi skond ir-Regolament (KE) Nru 3281/94 u r-Regolament (KE) Nru 1256/96 l-Unjoni tal-Mjanmar (minn hawn 'il quddiem riferita bħala "Mjanmar") hija benefiċjarja ta' preferenzi ta' tariffi ġenerali;
Billi l-Artikolu 9 tar-Regolament (KE) Nru 3281/94 u l-Artikolu 9 tar-Regolament (KE) Nru 1256/96 jipprovdu illi l-preferenzi in kwestjoni jistgħu jiġu rtirati temporanjament, totalment jew parzjalment, fiċ-ċirkostanzi inkluża l-prattika ta' kull forma ta' ħidma sfurzata kif definita fil-Konvenzjoni ta' Ġinevra tal-25 ta' Settembru 1926 u s-7 ta' Settembru 1956 u l-Konvenzjonijiet ta' l-Organizazzjoni Internazzjonali tal-Ħaddiema (ILO) Konvenzjonijiet Nri 29 u 105;
Billi fis-7 ta' Ġunju 1995 il-Konfederazzjoni Internazzjonali dwar il-Unions Ħielsa (ICFTU) u l-Konfederazzjoni ta' l-Unions Ewropej (ETUC) għamlu talba flimkien lill-Kummissjoni taħt l-Artikolu 9 tar-Regolament (KE) Nru 3281/94 u saqsew biex il-Mjanmar jitneħħa temporanjament mill-iskema ta' preferenzi ta' tariffi ġenerali tal-Komunità minħabba l-użu tiegħu ta' ħidma sfurzata;
Billi fit-2 ta' Jannar 1997 l-ICFTU u l-ETUC avżaw lil-Kummissjoni illi kienu qegħdin jestendu l-iskop ta' l-ilment konġunt li ġie presentat taħt ir-Regolament (KE) Nru 3281/94, bil-għan illi jiksbu l-irtirar tad-dritt preferenzjali tal-Mjanmar ukoll taħt ir-Regolament (KE) Nru 1256/96;
Billi l-Kummissjoni eżaminat it-talba tas-7 ta' Ġunju 1995 b'konsultazzjoni mal-Kumitat ta' Preferenzi Ġeneralizzati; billi l-evidenza li ġiet imressqa mill-kwerelanti ġiet ġudikata bħala suffiċjenti sabiex tiġġustifika l-ftuħ ta' investigazzjoni, u billi l-Kummissjoni ddeċiedet b'Avviż tas-16 ta' Jannar 1996 [6] illi għandha ssir investigazzjoni;
Billi l-awtoritajiet tal-Mjanmar kienu avżati formalment bil-ftuħ ta' l-investigazzjoni; billi huma ċaħdu illi l-prattiċi msemmijin fit-talba kienu jammontaw għal ħidma sfurzata, billi ċċitaw l-eċċezzjonijiet fl-Artikolu 2(2) tal-Konvenzjoni ta' l-OHI Nru 29, u talbu illi dawk l-eċċezzjonijiet koperti mill-Att ta' l-Ibliet ta' l-1907 u l-Att ta' l-Irħula ta' l-1908, li jippermettu li l-popolazzjoni tiġi mġiegħla li twettaq xogħolijiet u servizzi; billi dik l-interpretazzjoni ġiet sfidata mill-ILO, li l-organi kompetenti tagħha sejħu għat-tneħħija immedjata tal-liġijiet imsemmijin sabiex jassiguraw il-konformità mal-kliem kif ukoll ma’ l-ispirtu tal-Konvenzjoni Nru 29;
Billi l-istqarrijiet bil-kitba u bil-fomm miġbura mill-Kummissjoni matul l-investigazzjoni mmexxija b'konsultazzjoni mal-Kumitat ta' Preferenzi Ġeneralizzati jikkonfermaw l-allegazzjonijiet li fit-talba; billi rrisulta illi l-awtoritajiet fil-Mjanmar għamlu użu ta' ħidma sfurzata fuq bażi regolari, mhux biss għal operazzjonijiet militari imma wkoll għal proġetti ta' bini ta' l-infrastruttura pajżana u militari, sostenut b'saħħa u l-ordnijiet vjolenti frekwenti;
Billi, sabiex tfittex li żżid ma’ l-informazzjoni li kienet ġabret matul l-investigazzjoni, il-Kummissjoni talbet lill-awtoritajiet tal-Mjanmar biex jikkoperaw ma’ dik l-investigazzjoni billi jħallu skwadra li tiġbor il-fatti tidħol fil-pajjiż; billi din it-talba ġiet miċħuda u peress illi l-kondizzjonijiet fl-Artikolu 11(5) tar-Regolament (KE) Nru 3281/94 huma għalhekk sodisfatti, is-sejbiet ta' l-investigazzjoni jistgħu jiġu bbażati fuq l-informazzjoni disponibbli;
Billi l-evidenza miġbura matul l-investigazzjoni tal-Kummissjoni ta' l-ewwel talba mill-KIUH u l-KUE u l-konklużjonijiet li jirriżultaw huma wiesgħin biżżejjed fl-applikazzjoni tagħhom sabiex jipprovdu bażi valida biex tiġi eżaminata t-talba estiża magħmula minn dawk l-organizzazzjonijiet fit-2 ta' Jannar 1997, b'tali mod li ma baqgħetx meħtieġa investigazzjoni speċifika tas-settur agrikolu; billi l-ħtiġijiet ta' l-Artikolu 9(2) tar-Regolament (KE) Nru 1256/96 għalhekk intlaħqu u l-kundizzjonijiet imniżżlin fl-Artikolu 11(5) ta' dak ir-Regolament twettqu;
Billi l-informazzjoni disponibbli għalhekk tipprovdi raġunijiet biżżejjed sabiex wieħed jikkonkludi illi l-irtirar ta' l-aċċess tal-Mjanmar għall-iskema ta' preferenzi ġeneralizzati li huwa eliġibbli għalihom huwa ġustifikat;
Billi s-sejbiet ta' l-investigazzjoni ġew irrappurtati lill-Kumitat ta' Preferenzi Ġenerali skond l-Artikolu 12(1) tar-Regolament (KE) Nru 3281/94;
Billi l-fatt illi l-prattiċi kkundannati kienu ta' rutina u mifruxin ifisser illi l-irtirar totali ta' l-aċċess għall-arranġamenti huwa ġustifikat;
Billi fid-dawl ta' dak kollu li ntqal hawn fuq, il-preferenzi ta' tariffi ġeneralizzati applikabbli għal prodotti industrijali u agrikoli li joriġinaw fil-Mjanmar għandhom jiġu rtirati temporanjament sakemm jiġi stabbilit li l-prattiċi in kwestjoni jkunu ntemmu;
Billi oġġetti li jkunu laħqu ntbagħtu lejn il-Komunità Ewropea għandhom ikunu esklużi minn dan l-irtirar ta' preferenzi, sakemm ikunu ntbagħtu qabel id-data tal-bidu fis-seħħ ta' dan ir-Regolament,
ADOTTA DAN IR-REGOLAMENT:
Artikolu 1
L-aċċess ta' l-Unjoni tal-Mjanmar għall-preferenzi ta' tariffi mogħti mir-Regolament (KE) Nru 3281/94 u r-Regolament (KE) Nru 1256/96 qiegħed jiġi temporanjament irtirat.
Artikolu 2
Il-Kunsill, permezz ta' maġġoranza kwalifikata, u fuq proposta mill-Kummissjoni, għandu jtemm l-applikazzjoni ta' dan ir-Regolament fid-dawl ta' rapport tal-Kummissjoni dwar il-ħidma sfurzata fil-Mjanmar, li juri illi l-prattiċi msemmija fl-Artikolu 9(1), l-ewwel inċiż tar-Regolament (KE) Nru 3281/94 u l-Artikolu 9(1), l-ewwel inċiż tar-Regolament (KE) Nru 1256/96 li kkawżaw l-irtirar ta' l-aċċess ta' preferenzi ta' tariffi ġeneralizzati mill-Mjanmar m'għadhomx jeżistu.
Artikolu 3
Dan ir-Regolament għandu jidħol fis-seħħ fis-seba’ jum wara dak tal-pubblikazzjoni tiegħu fil-Ġurnal Ufficjali tal-Komunitajiet Ewropej.
tas-16 ta' April 1997 li jistabbilixxi regoli dettaljati għall-applikazzjoni tar-Regolament tal-Kunsill (KE) Nru 2200/96 f'dak li għandu x'jaqsam ma' arranġamenti ta' intervent fis-settur tal-frott u l-ħaxix
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 2200/96 tat-28 ta' Ottubru 1996 dwar l-organizzazzjoni komuni tas-suq fil-frott u l-ħxejjex [1], u b' mod partikolari l-Artikolu 30 (6), 48 u 57 tiegħu,
Billi Titolu IV tar-Regolament (KE) Nru 2200/96 jistabbilixxi l-arranġamenti ta' intervent għall-prodotti msemmija fl-Artikolu 1 (2) tiegħu; billi r-regoli dettaljati ta' l-applikazzjoni għandhom għalhekk jiġu stabbiliti;
Billi, fir-rigward ta' prodotti, l-espressjonijiet 'mhux għall-bejgħ' u 'rtirati mis-suq' għandhom jiġu trattati bħala ekwivalenti u għandhom jiġu inklużi f'definizzjoni waħda; billi għandu wkoll jiġi ċċarat illi d-disposizzjonijiet dwar il-ħtiġiet ta' l-imballaġġ ma japplikawx għall-prodotti rtirati mis-suq;
Billi s-snin ta' marketing għall-prodotti elenkati fl-Anness II għar-Regolament (KE) Nru 2200/96 għandhom jiġu stabbiliti;
Billi, sabiex jiġu applikati l-limiti stabbiliti fl-Artikolu 23 u 24 tar-Regolament (KE) Nru 2200/96, il-'kwantità mqiegħda fis-suq' ta' prodott partikolari mqiegħed fis-suq minn organizzazzjoni tal-produtturi għandha tiġi definita, b'kont meħud tal-produzzjoni li fil-fatt tiddisponi minnha l-organizzazzjoni tal-produttur in kwestjoni, il-produzzjoni minn organizzazzjonijiet oħrajn tal-produtturi u l-produzzjoni ta' produtturi mhux affiljati ma' xi organizzazzjoni tal-produtturi;
Billi l-Artikolu 28 tar-Regolament (KE) Nru 2200/96 jeħtieġ lill-Istati Membri jinnotifikaw lill-Kummissjoni bil-prezzijiet reġistrati fi swieq tal-produtturi rappreżentattivi għal ċerti prodotti u għal ċerti perjodi; billi lista ta' dawk is-swieq u tal-prodotti in kwestjoni għandha għalhekk titfassal;
Billi l-Artikolu 26 tar-Regolament (KE) Nru 2200/96 jistabbilixxi il-kumpens għall-irtirar tal-Komunità għall-prodotti elenkati fl-Anness II għal dak ir-Regolament; billi għandha tiġi introdotta sistema għall-ħlas ta' dan il-kumpens b'tali mod illi jiġi assigurat li l-limiti stabbiliti fl-Artikolu 23 tar-Regolament (KE) Nru 2200/96 jiġu mħarsa f'kull ħin;
Billi, sabiex jiġu pprevenuti irregolaritajiet fl-applikazzjoni ta' l-iskema u sabiex tiġi assigurata t-trasparenza tagħha, l-organizzazzjonijiet tal-produtturi għandhom jinnotifikaw lill-awtoritajiet tas-sorveljanza responsabbli bil-quddiem b'kull irtirar; billi, fl-assenza ta' din in-notifika, il-prodott jista' jiġi disponut biss wara l-awtorizzazzjoni mill-Istat Membru; billi, barra minn hekk, sistema ta' komunikazzjoni għall-organizzazzjonijiet tal-produtturi u l-Istati Membri għandha tiġi stabbilita;
Billi, għall-implimentazzjoni ta' l-Artikolu 25 tar-Regolament (KE) Nru 2200/96, il-limiti taż-żmien għandhom jiġu stabbiliti għall-ippreżentar tal-miżuri meħuda mill-Istati Membri sabiex jassiguraw prattika sana ambjentali fl-operazzjonijiet ta' l-irtirar;
Billi l-ewwel, it-tieni u t-tielet inċiżi tal-punt (a) ta' l-Artikolu 30 (1) tar-Regolament (KE) Nru 2200/96 jipprovdu illi l-frott u l-ħxejjex irtirati mis-suq skond l-Artikolu 23 (1) u li jibqgħu ma jinbigħux jistgħu jiġu mqassma b'xejn, kemm ġewwa kif ukoll barra mill-Komunità, bħala għajnuna umanitarja lil ċerti kategoriji tal-popolazzjoni fil-bżonn permezz ta' organizzazzjonijiet karitatevoli; billi l-organizzazzjonijiet karitatevoli għandhom jiġu approvati minn qabel;
Billi huwa neċessarju li jitħassar ir-Regolament tal-Kummissjoni (KEE) Nru 3587/86 [3], kif emendat l-aħħar mir-Regolament (KE) Nru 1363/95 [4], ir-Regolament tal-Kummissjoni (KEE) Nru 827/90 [5], kif emendat l-aħħar mir-Regolament (KE) Nru 771/95 [6], ir-Regolament tal-Kummissjoni (KEE) Nru 2103/90 [7], kif emendat l-aħħar mir-Regolament (KE) Nru 1363/95, ir-Regolament (KEE) Nru 2276/92 [8], kif emendat l-aħħar minn Regolament (KE) Nru 1363/95, u r-Regolament tal-Kummissjoni (KE) Nru 113/97 [9], li d-disposizzjonijiet tagħhom saru bla użu jew għandhom jiġu ssostitwiti b'dan ir-Regolament;
Billi l-miżuri previsti f'dan ir-Regolament huma skond l-opinjoni tal-Kumitat Amministrattiv għal Frott Frisku Ħaxix u tal-Kumitat tal-Fond Agrikolu Ewropew ta' Gwida u Garanzija,
ADOTTAT DAN IR-REGOLAMENT:
Artikolu 1
Dan ir-Regolament jistabbilixxi regoli dettaljati għall-applikazzjoni ta' l-arranġamenti ta' interventi previsti bit-Titolu IV tar-Regolament (KE) Nru 2200/96 u japplika għall-prodotti msemmija fl-Artikolu 1 (2) tiegħu.
Artikolu 2
1. Għall-iskopijiet ta' dan ir-Regolament, prodotti 'rtirati mis-suq' u 'mhux għall-bejgħ' ifissru prodotti li ma ġewx mibjugħa permezz ta' organizzazzjoni tal-produtturi, skond l-arranġamenti ta' intervent imsemmija fir-Regolament (KE) Nru 2200/96.
2. Prodotti rtirati mis-suq għandhom jikkonformaw ma' l-istandards fis-seħħ jekk dawn l-istandards ġew adottati skond l-Artikolu 2 tar-Regolament (KE) Nru 2200/96. Madankollu, f'dak il-każ, l-istandards dwar l-imballaġġ u l-inkartar m'għandhomx japplikaw.
Artikolu 3
1. Għal kull prodott il- 'kwantità mqiegħda fis-suq' ta' organizzazzjoni tal-produtturi, kif imsemmija fl-Artikolu 23 (3) tar-Regolament (KE) Nru 2200/96, għandha tkun is-somma ta':
(a) il-produzzjoni tal-membri fil-fatt mibjugħa permezz ta' l-organizzazzjoni tal-produtturi jew ipproċessata minnha;
(b) il-produzzjoni tal-membri ta' organizzazzjoni tal-produtturi mibjugħa direttament mill-membri tagħha kif previst fl-ewwel u r-raba' inċiżi ta' l-Artikolu 11 (1) (ċ) (3) tar-Regolament (KE) Nru 2200/96;
(ċ) il-produzzjoni tal-membri ta' organizzazzjonijiet tal-produtturi oħrajn imqiegħda fis-suq permezz ta' l-organizzazzjoni tal-produtturi kkonċernata skond it-tieni u t-tielet inċiżi ta' l-Artikolu 11 (1) (ċ) (3) tiegħu.
Il-kwantità mqiegħda fis-suq imsemmija fl-ewwel subparagrafu m'għandhiex tinkludi l-produzzjoni mqiegħda fis-suq ta' membri ta' organizzazzjoni tal-produtturi li huma awtorizzati jbiegħu skond it-tieni u t-tielet inċiżi ta' l-Artikolu 11 (1) (ċ) (3).
2. Il-produzzjoni mqiegħda fis-suq imsemmija fl-Artikolu 23 (4) tar-Regolament (KE) Nru 2200/96 għandha tkun ekwivalenti għall-kwantità mqiegħda fis-suq kif definita fil-paragrafu 1.
Artikolu 4
Is-snin ta' marketing għal prodotti li jikkwalifikaw għal kumpens ta' rtirar tal-Komunità skond l-Artikolu 23 (3) tar-Regolament (KE) Nru 2200/96 għandhom jiġu elenkati fl-Anness għal dan ir-Regolament.
Is-snin ta' tqegħid fis-suq għal prodotti elenkati fl-Artikolu 1 (2) tar-Regolament (KE) Nru 2200/96 ta' xort' oħra minn dawk imsemmija fl-ewwel paragrafu għandhom jiddekorru mill-1 ta' Jannar sal-31 ta' Diċembru.
Artikolu 5
2. L-applikazzjoni msemmija fil-paragrafu 1 għandha tkopri perjodu ta' mill-inqas xahar. Għandu jkollha magħha d-dokumenti ta' sostenn li jikkonfermaw il-kwantità ta' kull prodott imqiegħed fis-suq u l-kwantità ta' kull prodott mhux għall-bejgħ mill-organizzazzjoni tal-produtturi, u tispeċifika:
(a) il-produzzjoni ta' membri fil-fatt mibjugħa permezz ta' l-organizzazzjoni tal-produtturi jew ipproċessata minnha;
(b) il-produzzjoni ta' membri ta' organizzazzjonijiet oħrajn ta' produtturi mqiegħda fis-suq mill-organizzazzjoni tal-produtturi kkonċernata skond it-tieni u t-tielet inċiżi ta' l-Artikolu 11 (1) (ċ) (3) tar-Regolament (KE) Nru 2200/96;
(ċ) il-produzzjoni kkonsenjata minn kull wieħed li jkabbar li mhuwiex membru ta' ebda organizzazzjoni tal-produtturi skond l-Artikolu 24 ta' dak ir-Regolament.
3. Meta jikkunsidraw kull applikazzjoni, l-Istati Membri għandhom jassiguraw li l-kwantità mhux għall-bejgħ mill-bidu tas-sena ta' marketing in kwistjoni tikkonforma mal-limiti stabbiliti fl-Artikolu 23 u 24 tar-Regolament (KE) Nru 2200/96. Jekk dawn il-limiti jkunu ġew maqbuża, il-kumpens ta' l-irtirar tal-Komunità għandu jitħallas biss b'konsiderazzjoni dovuta għal dawn il-limiti u għall-kumpens diġà mħallas. Kwantitajiet żejda għandhom jiġu inklużi meta l-applikazzjoni li jmiss tiġi kkunsidrata.
Artikolu 6
Mingħajr preġudizzju għall-Artikolu 22 ta' dan ir-Regolament, għall-pagament ta' kumpens ta' rtirar għall-prodotti mhux elenkati fl-Anness II għar-Regolament (KE) Nru 2200/96 u l-għoti ta' suppliment għall-kumpens ta' rtirar Komunitarju kif previst fil-punti (a) u (b) ta' l-Artikolu 15 (3) tar-Regolament (KE) Nru 2200/96, ir-Regolament (KE) Nru 411/97 għandu japplika.
Artikolu 7
1. Is-swieq rappreżentattivi msemmija fl-Artikolu 28 (1) tar-Regolament (KE) Nru 2200/96 għandhom ikunu dawk elenkati fl-Anness II għal dan ir-Regolament.
2. L-Istati Membri għandhom jinformaw lill-Kummissjoni ta' kull ġimgħa permezz tal-posta elettronika għal kull ġurnata tas-suq bil-prezzijiet tal-produzzjoni rreġistrati fis-swieq rappreżentattivi għall-prodotti u matul il-perjodi elenkati fl-Anness III. Il-Kummissjoni għandha tgħaddi din l-informazzjoni lill-Istati Membri.
Artikolu 8
1. L-organizzazzjonijiet tal-produtturi jew l-assoċjazzjonijiet tagħhom għandhom jinnotifikaw kull operazzjoni ta' rtirar mill-inqas 24 siegħa bil-quddiem lill-awtoritajiet nazzjonali kompetenti, u jelenkaw il-prodotti maħsuba għall-intervent flimkien mal-kwantità stmata għal kull prodott ikkonċernat.
2. L-organizzazzjonijiet tal-produtturi jew l-assoċjazzjonijiet tagħhom għandhom ifornu l-informazzjoni li gejja lill-Istati Membri, li għandhom jikkomunikawha lill-Kummissjoni:
(a) il-ħażna ta' tuffiegħ u lanġas disponibbli fl-ewwel ġurnata ta' kull xahar;
(b) fil-bidu tas-sena tas-suq, id-dikjarazzjoni ta' arji kkultivati għal kull prodott u, meta applikabbli, għal kull varjetà.
Artikolu 9
1. Qabel l-10 jum ta' kull xahar, l-Istati Membri għandhom jgħaddu lill-Kummissjoni permezz tal-posta elettronika stima tal-prodotti mhux għal bejgħ fix-xahar preċedenti, imqassma skond il-prodott.
2. Fl-aħħar ta' kull sena ta' tqegħid fis-suq, l-Istati Membri għandhom jgħaddu lill-Kummissjoni għal kull prodott ikkonċernat id-dettalji stabbiliti fl-Anness IV. Dawn id-dettalji għandhom jintbgħatu:
(a) sa mhux aktar tard mit-30 ta' Ġunju wara kull sena ta' marketing fil-każ tat-tadam, il-brunġiel, il-pastard, il-berquq, il-ħawħ, l-għeneb, il-bettieħ, id-dulliegħ u prodotti mhux elenkati fl-Anness II għar-Regolament (KE) Nru 2200/96;
(b) sa mhux aktar tard mit-30 ta' Ġunju wara kull sena ta' tqegħid fis-suq fil-każ tal-lumi, il-lanġas, it-tuffiegħ, is-satsumi, il-klementini u l-larinġ ħelu.
3. Jekk l-Istati Membri ma jgħaddux id-dettalji msemmija fil-paragrafu 2, jew jekk dawk id-dettalji mgħoddija jidhru ħżiena fid-dawl tal-fatti objettivi fil-pussess tal-Kummissjoni, il-Kummissjoni tista' tissospendi l-ħlas ta' pagamenti bil-quddiem fuq it-tqassim ta' spejjeż imsemmija fl-Artikolu 5 (2) (a) tar-Regolament tal-Kunsill (KEE) Nru 729/70 [10] fl-istennija li jintbgħatu d-dettalji rekwiżiti.
Artikolu 10
Artikolu 11
1. Skond l-ewwel u t-tielet inċiżi ta' l-Artikolu 30 (1) (a) tar-Regolament (KE) Nru 2200/96, prodotti rtirati mis-suq matul sena partikolari ta' marketing jistgħu jsiru disponibbli għal organizzazzjonijiet ta' karità approvati mill-Istati Membri għat-tqassim b'xejn, fuq it-talba tagħhom.
2. Sabiex jikkwalifikaw għall-approvazzjoni, l-organizzazzjonijiet karitatevoli għandhom jimpenjaw ruħhom illi:
(a) jikkonformaw ma' dan ir-Regolament;
(b) iżommu kontijiet separati għall-operazzjonijiet in kwistjoni;
(ċ) jaċċetaw il-kontrolli previsti mid-disposizzjonijiet Komunitarji.
3. L-Istati Membri għandhom japprovaw organizzazzjonijiet karitatevoli f'mill-inqas waħda minn dawn il-kategoriji li ġejjin:
(a) Organizzazzjonijiet karitatevoli awtorizzati li jiddistribwixxu fit-territorju ta' l-Istat Membru prodotti li ġew irtirati hemmhekk;
L-Istati Membri għandhom jinnotifikaw listi ta' organizzazzjonijiet karitatevoli approvati kif imsemmija fil-punti (b) u (ċ) ta' l-ewwel subparagrafu lill-Kummissjoni, li għandha tippubblikahom fis-serje 'Ċ' tal-Ġurnal Uffiċjali tal-Komunitajiet Ewropej.
Artikolu 12
L-istituzzjonijiet imsemmija fit-tieni inċiż ta' l-Artikolu 30 (1) (a) tar-Regolament (KE) Nru 2200/96 li huma nnominati mill-Istati Membri għandhom jikkonformaw mal-kondizzjonijiet skond l-Artikolu 11 (2) ta' dan ir-Regolament.
Artikolu 13
L-Istati Membri għandhom jieħdu miżuri sabiex jiffaċilitaw il-kuntatti u l-operazzjonijiet bejn l-organizzazzjonijiet tal-produtturi konċernati u l-organizzazzjonijiet karitatevoli approvati skond l-Artikolu 11 (2).
Fl-aħħar ta' kull sena ta' marketing, l-Istati Membri għandhom jgħaddu lill-Kummissjoni l-informazzjoni speċifikata fl-Anness VI li tikkonċerna operazzjonijiet ta' tqassim b'xejn.
Artikolu 14
1. Tqassim b'xejn barra l-Komunità bħala parti minn għajnuna umanitarja għandu jitwettaq minn organizzazzjonijiet karitatevoli msemmija fl-Artikolu 11 (3) (ċ) skond il-paragrafi 2 u 3 ta' dan l-Artikolu.
2. Il-prodotti mibgħuta m'għandhomx ikunu eleġibbli għal rifużjonijiet fuq l-esportazzjoni. Id-dokument doganali ta' l-esportazzjoni, id-dokument tat-transitu u kull dokument T5 maħruġ għandu jiġi immarkat 'mingħajr rifużjoni'.
Artikolu 15
1. L-ispejjeż tat-trasport marbuta mat-tqassim b'xejn tal-prodotti kollha rtirati mis-suq għandhom jinħarġu mis-Sezzjoni tal-Garanzija tal-Fond Agrikolu Ewropew ta' Gwida u Garanzija (FAEGG) a bażi ta' l-ammonti ta' rata uniformi determinati skond id-distanza bejn il-punt ta' l-irtirar u l-post ta' kunsinna stabbiliti fl-Anness V.
Fil-każ tat-tqassim b'xejn barra l-Komunità, l-ammonti ta' rata uniformi stabbiliti fl-Anness V għandhom ikopru d-distanza bejn il-punt ta' rtirar u l-punt tal-ħruġ mill-Komunità.
2. L-ispejjeż tat-trasport għandhom jitħallsu lill-konsenjatur li jkun attwalment sofra l-ispiża finanzjarja ta' l-operazzjoni tat-trasport in kwistjoni.
Il-ħlas ta' l-ammonti msemmija għandhom isiru soġġetti għall-preżentazzjoni tad-dokumenti ta' sostenn, li jiċċertifikaw b'mod partikolari:
- l-ismijiet tal-korpi benefiċjarji,
- il-kwantità tal-prodotti kkonċernati,
- l-aċċettazzjoni mill-organizzazzjoni karitatevoli,
- il-mezz ta' trasport użat.
Artikolu 16
1. Fil-każ ta' tuffiegħ u frott taċ-ċitru rtirat mis-suq, l-ispejjeż ta' l-għażla u l-imballaġġ marbuta mat-tqassim b'xejn għandhom jitħallsu mis-Sezzjoni tal-Garanziji tal-FAEGG, sa l-ammont stabbilit fil-paragrafu 2 ta' l-Anness V, meta t-tqassim b'xejn isir taħt ftehim kontrattwali bejn l-organizzazzjonijiet tal-produtturi u l-organizzazzjonijijet karitatevoli konċernati.
2. Għall-iskopijiet tal-paragrafu 1 l-organizzazzjonijiet tal-produtturi għandhom, fil-bidu tas-sena ta' marketing, jidħlu fi ftehim kontrattwali ma ' organizzazzjonijiet karitatevoli approvati skond l-Artikolu 11 (2) u (3) u jinnotifikawhom lill-awtoritajiet nazzjonali kompetenti hekk kif dawn jiġu konklużi. L-awtoritajiet in kwistjoni jistgħu jistabbilixxu data finali għall-konklużjoni ta' dawn il-ftehim.
3. Il-ftehim għandhom jiġu konklużi soġġett għall-fatt li jkun hemm prodotti rtirati mis-suq. Il-kwantitajiet stipulati fil-ftehim jistgħu jiżdiedu matul is-sena ta' marketing, jiddependi mis-sitwazzjoni tas-suq.
4. Il-ftehim għandhom jiġu konklużi għal sena ta' marketing waħda fis-sens tar-Regolament (KE) Nru 2200/96 u għandhom jispeċifikaw:
- il-kwantità probabbli ta' kull prodott,
- il-mezz ta' trasport maħsub,
- ir-rata ppjanata tal-kunsinna,
- il-post miftiehem fejn il-prodott ser ikun magħmul disponibbli,
- l-obbligu fuq l-organizzazzjoni tal-produtturi li tagħmel disponibbli prodotti magħżula bil-lest f'pakketti ta' anqas minn 25 kg,
- stima ta' benefiċjarji skond l-unità amministrattiva.
5. L-Istati Membri għandhom jgħaddu lill-Kummissjoni, sa mhux aktar tard minn xahar wara l-konklużjoni tal-ftehim, l-informazzjoni speċifikata fil-paragrafu 4.
6. Il-pagament ta' l-ispejjeż ta' l-għażla u l-imballaġġ għandu jsir lill-organizzazzjonijiet tal-produtturi li għamlu l-għażla u l-imballaġġ u għandu jkun soġġett għall-preżentazzjoni tad-dokumenti ta' sostenn, li jiċċertifikaw, partikolarment:
- l-ismijiet tal-korpi benefiċjarji,
- il-kwantità tal-prodotti konċernati,
- l-ispejjeż attwali ta' l-għażla u l-ippakkjar,
- l-aċċettazzjoni mill-organizzazzjoni karitatevoli.
Artikolu 17
1. L-Istati Membri għandhom jieħdu l-miżuri kollha neċessarji sabiex jassiguraw li d-disposizzjonijiet tat-Titolu IV tar-Regolament (KE) Nru 2200/96 jiġu mħarsa, u partikolarment dawk stabbiliti fil-paragrafi 2, 3 u 4 ta' dan l-Artikolu.
2. L-Istati Membri għandhom iwettqu kontrolli fiżiċi u dokumentarji fuq l-irtirar magħmul minn kull organizzazzjoni tal-produtturi mill-anqas darba matul is-sena ta' marketing. Għal kull prodott, dawn il-kontrolli għandhom jinvolvu mill-anqas 20 % tal-kwantità totali rtirata.
Huma għandhom, minbarra dan, jassiguraw illi l-prodotti mhux maħruġa għall-bejgħ jikkonformaw ma' l-istandards fis-seħħ jekk dawn l-istandards ġew adottati skond l-Artikolu 2 (2) tar-Regolament (KE) Nru 2200/96.
Fil-każijiet meta l-Artikolu 30 (2) tar-Regolament (KE) Nru 2200/96 japplika, l-Istati Membri għandhom jikkontrollaw il-kwantitajiet kollha rtirati.
3. L-Istati Membri għandhom iwettqu kontrolli dokumentarji fuq l-operazzjonijiet ta' intervent sabiex jassiguraw li l-kontijiet huma korretti u li hemm verifika effettiva ta' konformità mal-kondizzjonijiet għall-pagament tal-kumpens ta' l-irtirar tal-Komunità jew ta' l-iffinanzjar mill-fond operazzjonali msemmi fl-Artikolu 15 (1) tar-Regolament (KE) Nru 2200/96.
Il-kontrolli għandhom isiru fuq kull organizzazzjoni tal-produtturi mill-anqas darba kull sena ta' marketing u, għal kull prodott, għandhom jinvolvu mill-anqas 10 % ta' l-applikazzjonijiet għall-ħlas.
4. Meta l-kontrolli jikxfu irregolaritajiet sinifikanti, l-awtoritajiet kompetenti għandhom iwettqu kontrolli addizzjonali matul is-sena ta' marketing fi progress u għandhom iżidu l-frekwenza tal-kontrolli fis-sena ta' marketing ta' wara.
Artikolu 18
(a) jassiguraw illi l-operazzjonijiet in kwistjoni jitwettqu sewwa;
(b) jivverifikaw l-użu finali magħmul mill-prodotti mill-organizzazzjoni karitatevoli, b'mod partikolari billi jitolbu minn għandhom ċertifikat ta' l-aċċettazjoni li jiċċertifika l-użu tal-prodotti;
(ċ) jikkontrollaw id-destinazzjoni finali tal-prodotti.
2. Il-kontrolli għandhom ikunu kemm dokumentarji kif ukoll fiziċi u għandhom jikkonċernaw kemm l-organizzazzjonijiet tal-produtturi kif ukoll l-organizzazzjonijiet karitatevoli konċernati. Dawn jistgħu ikunu saltwarji fin-natura u kull sena għandha tkopri mill-anqas10 % tal-kwantitajiet imqassma.
3. Fir-rigward tad-distribuzzjoni ġewwa l-Komunità u mingħajr preġudizzju għall-Artikolu 39 tar-Regolament (KE) Nru 2200/96, l-awtoritajiet kompetenti ta' l-Istat Membru li fit-territorju tiegħu jsir it-tqassim b' xejn għandhom iwettqu kontrolli fuq l-użu tal-prodotti u d-destinazzjoni finali tagħhom.
4. Fuq it-talba ta' l-Istat Membru, il-Kummissjoni għandha tassistih fil-monitoraġġ tat-tqassim b' xejn barra l-Komunità.
Artikolu 19
1. Il-benefiċjarju tal-kumpens ta' l-irtirar tal-Komunità jew tal-finanzjament mill-fond operazzjonali għandu jkun taħt l-obbligu li jħallas lura d-doppju ta' l-ammonti mħallsa mhux dovuti, bl-interessi kkalkolati b'referenza għaż-żmien li jkun għadda bejn il-pagament u r-rimbors mill-benefiċjarju meta l-kontrolli mwettqa skond l-Artikolu 17 juru illi:
(a) il-prodotti mhux maħruġa għall-bejgħ ma jikkonformawx mad-disposizzjonijiet fuq l-istandards stabbiliti fl-Artikolu 2 tar-Regolament (KE) Nru 2200/96;
(b) il-prodotti mhux għall-bejgħ ma sarx disponiment minnhom kif previst fl-Artikolu 30 ta' dak ir-Regolament;
(ċ) id-disponiment tal-prodotti mhux għall-bejgħ jikkawża dannu ambjentali sostanzjali.
2. Is-Somom irkuprati, bl-interessi miżjuda, għandhom jitħallsu lill-aġenzija li tħallas responsabbli u jitnaqqsu mill-infiq finanzjat mill-FAEGG.
3. Fil-każ ta' dikjarazzjoni falza magħmula deliberatament jew b'negliġenza serja, l-organizzazzjoni tal-produtturi kkonċernata għandha tkun projbita milli tirċievi kumpens ta' l-irtirar tal-Komunità għas-sena ta' marketing ta' wara dik li fiha ġiet skoperta d-dikjarazzjoni falza.
Artikolu 20
1. Meta irregolaritajiet attribwibbli għall-organizzazzjonijiet tal-produtturi jew għal korpi jew istituzzjonijiet karitatevoli approvati kif imsemmija fl-Artikoli 11 u 12 jinstabu waqt it-tqassim b'xejn skond kontrolli mwettqa skond l-Artikolu 18, il-paragrafi 2 sa 7 ta' dan l-Artikolu għandhom japplikaw.
2. L-approvazzjoni kif imsemmija fl-Artikolu 11 (2) għandha tiġi rtirata minn organizzazzjonijiet karitatevoli. Dan għandu jsir b'effett immedjat u għandu jkompli mill-inqas għal sena ta' marketing waħda, u jista' jiġi estiz skond is-serjetà ta' l-irregolarità.
3. Istituzzjonijet kif imsemmija fl-Artikolu 12 m'għandhomx ikunu eleġibbli li jkunu l-benefiċjarji tax-xogħolijiet tat-tqassim b' xejn fis-sena ta' marketing ta' wara.
4. L-organizzazzjoni jew istituzzjoni karitatevoli li rċeviet il-prodott irtirat mis-suq għandha tkun obbligata li tħallas lura l-valur tal-prodotti li hija rċeviet bl-interessi kkalkolati b' referenza għaż-żmien li jkun għadda bejn il-wasla tal-prodott u l-pagament lura mill-benefiċjarju.
Il-konsenjatur li rċieva l-ispejjeż tat-trasport kif imsemmi fl-Artikolu 15 għandu jkun obbligat jirrimborsa d-doppju ta' l-ammonti rċevuti għat-trasport bl-interessi kkalkulati b'referenza għaż-żmien li għadda bejn il-pagament u r-rimbors mill-benefiċjarju.
6. Ir-rata ta' l-interessi għandha tkun dik applikata mill-Istitut Monetarju Ewropew għall-operazzjonijiet tiegħu f'ecu ippubblikati fis-serje 'Ċ' tal-Ġurnal Uffiċjali tal-Komunitajiet Ewropej fis-seħħ fid-data tal-pagament mhux dovut, biż-żieda ta' tliet punti perċentwali.
7. L-ammonti rkuprati, bl-interessi fuqhom, għandhom jitħallsu lill-aġenzija kompetenti tal-ħlas u jitnaqqsu mill-infiq iffinanzjat mill-FAEGG.
Artikolu 21
Artikolu 22
Għall-1997, organizzazzjonijiet tal-produtturi li ssottomettew abbozz ta' programm tax-xogħolijiet għall-approvazzjoni skond l-Artikoli 3 jew 15 tar-Regolament (KE) Nru 411/97 huma hawnhekk awtorizzati sabiex jagħtu, għar-riskju tagħhom, supplimenti għall-kumpens ta' l-irtirar tal-Komunità, skond l-Artikolu 15 (3) (b) tar-Regolament (KE) Nru 2200/96.
Artikolu 23
Ir-Regolamenti (KEE) Nru 3587/86, (KEE) Nru 827/90, (KEE) Nru 2103/90, (KEE) Nru 2276/92 u (KE) Nru 113/97 huma hawnhekk imħassra.
Artikolu 24
Dan ir-Regolament għandu jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 888/97 tas-16 ta’ Mejju 1997 li jemenda ċerti disposizzjonijiet ta’ l-istandards għall-frott u l-ħxejjex friski
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2200/96 tat-28 ta’ Ottubru 1996 dwar l-organizzazzjoni komuni tas-suq fil-frott u l-ħxejjex [1], u b’mod partikolari l-Artikoli 2(2) u 10 tiegħu,
Billi l-Artikolu 2 tar-Regolament (KEE) Nru 2200/96 jistabbilixxi li meta tadotta standards għall-frott u l-ħxejjex friski l-Kummissjoni għandha tieħu akkont ta’ l-istandards internazzjonali tal-Kummissjoni Ekonomika tan-Nazzjoni Uniti għall-Ewropa;
Billi l-istandards tal-Komunità għall-frott u l-ħxejjex friski huma mferrxa matul disposizzjonijiet Komunitarji numerużi; billi wħud minn dawk id-disposizzjonijiet għandhom jiġu armonizzati sabiex jassiguraw l-applikazzjoni uniformi tal-istandards imsemmija u l-verifiki tal-konformita;
Billi l-istandards internazzjonali għall-frott u l-ħxejjex friski stabbiliti mill-Kummissjoni Ekonomika għall-Ewropa jiddefinixxu b’mod ċar kif l-identità ta’ min jippakkja u min jagħmel id-dispaċċ għandha tkun indikata fuq l-ippakkjar; billi, b’mod partikolari għal raġunijiet ta’ kjarezza legali, dawk id-disposizzjonijiet internazzjonali għandhom jiġu inkorporati fl-istandards Komunitarji kollha għall-frott u l-ħxejjex friski;
Billi r-Regolamenti li jistabbilixxu standards għall-qaqoċċ, għall-fażola, għall-piżelli, għall-pastard u għat-tewm ma fihomx disposizzjonijiet dwar l-indikazzjoni tal-pajjiż ta’ l-oriġini fuq l-ippakkjar; billi dawn id-disposizzjonijiet, li huma inklużi fl-istandards internazzjonali eżistenti, għandhom ikunu introdotti;
Billi l-klassi III kienet stabbilita bir-Regolamenti li jistabbilixxi standards għall-kurrat, il-brunġiel, il-qarabagħli, it-tadam, il-basal, iċ-ċikwejra witloof, iċ-ċirasa, il-frawli, il-Brussel sprouts, l-għeneb tal-mejda, il-ħass, l-indivja tal-werqa nnoklata u tal-werqa wiesa’ (Batavjana), il-ħjar, il-frott ċitriku u t-tuffieħ u l-lanġas tad-deżerta; billi l-klassi III kienet applikabbli biss f’sitwazzjonijiet eċċezzjonali u billi kienet tilfet l-importanza tagħha għas-settur tal-frott u l-ħxejjex friski; billi l-istandards internazzjonali ma jagħmlu l-ebda disposizzjoni għal din il-kategorija u billi, bl-iskop tas-simplifikazzjoni, għandha titneħħa mill-istandards Komunitarji;
Billi r-Regolament tal-Kunsill Nru 211/66/KEE ta’ l-14 ta’ Diċembru 1966 li jżid klassi ta’ kwalità supplimentari għall-istandards tal-kwalità ta’ standards komuni għal xi frott u ħxejjex [2], kif l-aħħar emendat bir-Regolament (KEE) Nru 3596/90 [3], ukoll stabbilixxa klassi III għall-pastard; billi għar-raġunijiet stabbiliti hawn fuq, ir-Regolament imsemmi hawn fuq Nru 211/66/KEE għandu jiġi mħassar;
Billi l-miżuri li hemm provvediment dwarhom f’dan ir-Regolament huma skond l-opinjoni tal-Kumitat ta’ Ġestjoni għall-Frott u l-Ħxejjex,
ADOTTAT DAN IR-REGOLAMENT:
(a) Ir-Regolamenti elenkati fl-Anness I huma hawnhekk emendati kif ġej: Il-Punt A
"L-Identifikazzjoni" hi mibdula b’li ġej:
"Min jippakkja u/jew min jagħmel id-dispaċċ: L-isem u l-indirizz jew il-marka tal-kodiċi aċċettata jew maħruġa uffiċċjalment. B’danakollu, fil-każ meta l-marka tal-kodiċi hi użata, ir-referenza "min jippakkja u/jew min jagħmel id-dispaċċ (jew abbrevazzjonijiet ekwivalenti)" għandha tiġi indikata b’konnessjoni mill-qrib mal-marka tal-kodiċi."
(b) Ir-Regolamenti elenkati fl-Anness II huma hawnhekk emendati kif ġej:
Il-Punt Ċ "L-Oriġini tal-Prodott" hu mibdul b’ li ġej:
"Il-Pajjiż ta’ l-oriġini u, mhux obbligatorju, id-distrett ta’ fejn hu mkabbar, jew l-isem tal-post nazzjonali, reġjonali jew lokali."
2. Fir-Regolamenti elenkati fl-Anness III, ir-referenzi kollha għall-klassi III huma mħassra.
3. Ir-Regolament No 211/66/KEE hu hawnhekk imħassar.
Artikolu 2
Dan ir-Regolament għandu jidħol fis-seħħ fl-1 ta’ Lulju 1997.
Dan ir-Regolament għandu jkun jorbot fl-intier tiegħu u japplika direttament fl-Istati Membri kollha.
Ir-Regolament tal-Kummissjoni (KE) Nru 1054/97 tal-11 ta' Ġunju 1997 li jikkonċerna l-klassifikazzjoni ta' ċerta merkanzija fin-nomenklatura magħquda
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2658/87 tat-23 ta' Lulju 1987 dwar it-tariffa u n-nomenklatura statistika u dwar it-Tariffa Doganali Komuni [1], kif l-aħħar emendat mir-Regolament (KE) Nru 866/97 [2], u partikolarment l-Artikolu 9 tiegħu,
Billi sabiex tiġi żgurata l-applikazzjoni uniformi tan-nomenklatura magħquda annessa mar-Regolament imsemmi, huwa meħtieġ li jiġu adottati miżuri li jirrigwardaw il-klassifikazzjoni ta' l-oġġetti riferiti fl-Anness ma' dan ir-Regolament;
Billi r-Regolament (KEE) Nru 2658/87 stabbilixxa r-regoli ġenerali għall-interpretazzjoni tan-nomenklatura magħquda u dawn ir-regoli wkoll japplikaw għal xi nomenklatura oħra li hija kompletament jew parzjalment ibbażata fuqha jew li żżid xi suddiviżjoni addizzjonali magħha u li hija stabbilita minn dispożizzjonijiet speċifiċi tal-Komunità, bl-intenzjoni ta' l-applikazzjoni tat-tariffa u miżuri oħra li jirrigwardaw il-kummerċ ta' l-oġġetti;
Billi, skond ir-regoli ġenerali msemmija, l-oġġetti deskritti fil-kolonna 1 tat-tabella mehmuża ma' dan ir-Regolament iridu jiġu kklassifikati skond il-kodiċijiet approprjati tan-NM indikati fil-kolonna 2, bis-saħħa tar-raġunijiet iddikjarati fil-kolonna 3;
Billi huwa xieraq li, suġġetti għall-miżuri fis-seħħ fil-Komunità dwar sistemi ta' kontroll doppju u għas-sorveljanza ta' qabel u rettrospettiva tal-Komunità ta' prodotti tat-tessuti ma' l-importazzjoni fil-Komunità, informazzjoni tat-tariffa li jorbot fl-affari tal-klassifikazzjoni ta' l-oġġetti fin-nomenklatura magħquda maħruġa mill-awtoritajiet tad-dwana ta' l-Istati Membri li mhumiex konformi ma' dan ir-Regolament jistgħu jkomplu jiġu mitluba skond id-dispożizzjonijiet ta' l-Artikolu 12(6) tar-Regolament tal-Kunsill (KEE) Nru 2913/92 tat-12 t'Ottubru 1992, li tistabbilixxi l-Kodiċi Doganali tal-Komunità [3], kif l-aħħar emendat mir-Regolament (KE) Nru 82/97 [4], għal perijodu ta' 60 ġurnata mid-detentur;
Billi l-miżuri pprovduti f'dan ir-Regolament huma b'mod konformi ma' l-opinjoni tas-sezzjoni tan-nomenklatura tat-tariffa u statistika tal-Kumitat tal-Kodiċi Doganali,
ADOTTAT DAN IR-REGOLAMENT:
L-Artikolu 1
L-oġġetti deskritti fil-kolonna 1 tat-tabella mehmuża huma issa kklassifikati ġewwa n-nomenklatura magħquda fil-kodiċijiet approprjati tan-NM indikati fil-kolonna 2 tat-tabella msemmija.
L-Artikolu 2
Soġġetta għall-miżuri fis-seħħ fil-Komunità dwar sistemi ta' kontroll doppju u għas-sorveljanza ta' qabel u wara tal-Komunità ta' prodotti tat-tessuti ma' l-importazzjoni fil-Komunità, informazzjoni tat-tariffa li torbot fl-affari tal-klassifikazzjoni ta' l-oġġetti fin-nomenklatura magħquda maħruġa mill-awtoritajiet tad-dwana ta' l-Istati Membri li m'għadhomx konformi ma' dan ir-Regolament jistgħu jkomplu jiġu mitluba skond id-dispożizzjonijiet ta' l-Artikolu 12(6) tar-Regolament tal-Kunsill (KEE) Nru 2913/92 għal perijodu ta' 60 ġurnata.
L-Artikolu 3
Dan ir-Regolament għandu jidħol fis-seħħ fil-21 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-kummissjoni (KE) Nru 1059/97 tal-11 ta' Ġunju 1997 li jaġġusta l-qabda kwantità massima ta' sajd annwali għall-ċerti żoni ta' sajd.
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitajiet Ewropej,
Wara li kkunsidrat ir-Regolament tal-Kunsill (KE) Nru 2027/95 tal-15 ta' Ġunju 1995 li jistabbilixxi sistema ta' ġestjoni tal-qabda ta' ħut li għandu x'jaqsam ma' ċerti żoni u riżorsi ta' sajd fil-Komunità [1], u b'mod partikolari it-tieni inċiż ta' l-Artikolu 4 tiegħu,
Billi it-tieni paragrafu ta' l-Artikolu 4 tar-Regolament (KE) Nru 2027/95 jipprovdi li l-Kummisjoni, fuq talba ta' Stat Membru, għandha tieħu l-passi neċessarji biex dak l-iStat Membru partikolari jkun jista' jistad il-kwoti tiegħu, skond kif imniżżel fit-tielet subparagrafu ta' l-Artikolu 6(2) tar-Regolament tal-Kunsill (KE) Nru 685/95 tas-27 ta' Marzu 1995 dwar il-ġestjoni ta' l-ammont ta' sajd li għandu x'jaqsam ma' ċerti żoni u riżorsi ta' sajd fil-Komunità [2];
Billi l-Olanda talbet lill-Kummisjoni biex taġġusta il-qabda massima annwali li l-bċejjeċ tal-baħar tagħha setgħu jagħmlu figward ċerti kwoti allokati għaliha b'mod konformi mar-Regolament tal-Kunsill (KE) Nru 390/97 ta' l-20 ta' Diċembru 1996 li jiffissa għal ċerti riżervi ta' ħut it-total ta' qbid permess għas-sena 1997 u ta' ċerti kondizzjonijiet dwar kif għandhom jiġu maqbuda [3], skond kif l-aħħar emendat permezz tar-Regolament (KE) Nru 711/97 [4];
Billi dan ir-Regolament għandu jidħol fis-seħħ immedjatament sabiex jippermetti l-Olanda tistad skond il-kwota tagħha;
Billi l-miżuri pprovduti f'dan ir-Regolament jaqblu ma' l-opinjoni tal-Kumitat ta' Ġestjoni tas-Sajd u l-Akwakultura,
ADDOTTAT DAN IR-REGOLAMENT:
Artikolu 1
Il-qabda massima annwali ta' ħut għar-Renju ta' l-Olanda fil-kaz ta' speċi ta' ħut tal-qiegħ li biex jinqabdu jintuża xbiek miġbud, kif imsemmi fl-Anness I tar-Regolament (KE) Nru 2027/95, huwa emendat kif stabbilit fl-Anness ma' dan ir-Regolament.
Artikolu 2
Dan ir-Regolament għandu jidħol fis-seħħ fil-jum wara dak tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
tas-16 ta’ Lulju 1997 li jemenda r-Regolament (KE) Nru 716/96 li jadotta miżuri ta’ sostenn eċċezzjonali għas-suq taċ-ċanga fir-Renju Unit
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitajiet Ewropej,
Wara li kkunsidrat ir-Regolament tal-Kunsill (KEE) Nru 805/68 tas-27 ta’ Ġunju 1968 fuq l-organizzazzjoni komuni tas-suq taċ-ċanga u l-vitella [1], kif l-aħħar emendat bir-Regolament (KE) Nru 2222/96 [2], u partikolarment l-Artikolu 23 tiegħu,
Billi r-Regolament tal-Kummissjoni (KE) Nru 716/96 [3], kif l-aħħar emendat bir-Regolament (KE) Nru 2423/96 [4], li jipprovdi għall-miżuri ta’ sostenn eċċezzjonali għas-suq taċ-ċanga fir-Renju Unit, partikolarment billi jħallu li produtturi jitħallsu ECU 0,9 kull kilogramm ta’ piż meta l-annimal ikun ħaj għall-annimali maqtula taħt il-programm introdott bir-Regolament; u fejn, fid-dawl ta’ bidliet ta’ prezzijiet fis-suq tar-Renju Unit, dak l-ammont irid ikun aġġustat għall-baqar, u piż massimu irid ikun stabbilit għall-annimali li jikkwalifikaw għall-arrangamenti kkonċernati; u fejn il-piż massimu jrid jiġi stabbilit fid-dawl tal-piż medju tal-baqar; u fejn, għalhekk, il-kontribuzzjoni tal-Komunità f’ecu għal kull annimal irid ikun aġġustat;
Billi l-Kumitat ta’ Ġestjoni għaċ-Ċanga u l-Vitella ma tax opinjoni fiż-żmien stipulat mill-President tiegħu,
ADOTTAT DAN IR-REGOLAMENT:
Artikolu 1
1. Il-prezz li jrid jitħallas lill-produtturi jew lill-aġenti mill-awtorità kompetenti tar-Renju Unit skond l-Artikolu 1(1) għandu jkun:
- ECU 0,8 kull kilogramma piż kull annimal ħaj għall-baqar,
- ECU 0,9 kull kilogramma piż kull annimal ħaj għall-annimali oħrajn.
L-ebda pagament ma jingħata għall-piż iżjed minn 560 kilogrammi ta’ piż kull annimal ħaj, ikkalkulat fejn neċessarju billi jintuzaw il-koeffiċjenti msemmijin fil-paragrafu 2.
2. Billi huwa neċessarju li l-annimal kkonċernat jintiżen wara li jinqatel, biex b’hekk jiġi kkalkulat x’kien se jkun il-piż ta’ l-annimal ħaj, il-piż ta’ l-annimal mejjet wara li jitneħħew id-demm u l-ġilda, ir-ras, is-saqajn u l-interjuri għandu jiġi mmultiplikat b’ koefficjent ta’:
- 2 fil-każ tal-baqar,
- 1,70 fil-każ ta’ kull annimal ieħor.
3. Il-Komunità se tħallas parti milli ntefaq mir-Renju Unit għax-xiri msemmijin taħt l-Artikolu 1(1) b’rata ta’ ECU 291 kull ras fil-każ tal-baqar u ECU 328 kull ras fil-każ ta’ annimal ieħor li mhux baqra għal kull annimal li jinxtara li jiġi distrutt skond id-disposizzjonijiet ta’ l-Artikolu 1.
Iżda ammont ekwivalenti għal 80 % tal-kontribut tal-Komunità se jiġi avvanzat u dan jitħallas wara li l-annimal ikkonċernat ikun ġie meqrud b’mod konformi ma’ l-Artikolu 1(2).
4. Jekk ix-xiri msemmi fl-Artikolu 1(1) jinvolvi annimal ta’ l-ifrat maskil ikkastrat, il-pagament tal-prezz sħiħ imsemmi fil-‘paragrafu 1 għandu jittieħed bil-kondizzjoni li ebda applikazzjoni għall-primjum ta’ deseasonalization kif imsemmi fl-Artikolu 4ċ tar-Regolament (KEE) Nru 805/68 ma jkun sar għall-annimal li kien mibjugħ.
Il-produttur jew l-aġent irid jara li jkun ċert li dan il-primjum ma jkunx mitlub għall-annimal imsemmi.
Jekk din l-obbligazzjoni ma tkunx mogħtija, l-ammont tal-prezz li jrid jkun imħallas skond il-paragrafu 1 għall-annimal imsemmi għandu jkun imnaqqas b’ammont ekwivalenti għall-ammont applikabbli tal-primjum ta’ deseasonalization. Jekk applikazzjoni għal dan il-primjum hi ppreżentata għal dan l-annimal, il-produttur ikkonċernat huwa obbligat jirrifondi mill-prezz li rrċieva għall-annimal ammont ekwivalenti għall-primjum applikabbli ta’ deseasonalization. F’dawn iż-żewġ każi, ir-rata tal-kontribut tal-Komunità li hemm ipprovdut fil-paragrafu 3 għandu jitnaqqas b’ammont ekwivalenti għall-primjum applikabbli ta’ deseasonalization.
5. Ir-rata ta’ tisrif li trid tapplika se tkun ir-rata ta’ agrikoltura valida fl-ewwel jum tax-xahar li fih l-annimal imsemmi ġie mixtri."
Artikolu 2
Dan ir-Regolament jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 2046/97 tat-13 ta' Ottubru 1997 dwar koperazzjoni bejn it-tramuntana u nofsinhar fil-kampanja kontra d-drogi u l-vizzju ta' drogi
IL-KUNSILL TAL-UNJONI EWROPEA,
Wara li kkonsidra t-Trattat li jistabbilixxi l-Komunità Ewropea, u b'mod partikolari l-Artikolu 130w tiegħu,
Wara li kkonsidra l-proposta tal-Kummissjoni [1],
Waqt li jaġixxi skond il-proċedura stabbilita fl-Artikolu 189c tat-Trattat [2],
Billi l-impatt fuq l-istrutturi ta' soċjeta li qiegħda tiżviluppa fuq ekonomija bbażata fuq il-produzzjoni ta' drogi, jew li tikseb dħul sostanzjali minnhom, jxejjen l-integrazzjoni bla skossi ta' pajjiż fl-ekonomija dinjija;
Billi t-tkissir ta' l-istrutturi soċjali f'pajjiżi li qed jiżviluppaw minħabba l-konsum tad-droga u l-industrija relatata hu detrimentali għall-iżvilupp soċjali sostenibbli u t-twettiq ta' l-objettivi tal-politika Komunitarja fl-isfera tal-koperazzjoni ta' l-iżvilupp kif imfisser fl-Artikolu 130u tat-Trattat;
Billi bħala parti mill-isforz biex wieħed jiġġieled kontra l-provvista tad-drogi hu essenzjali, b'mod partikolari, li jsir tnaqqis radikali fil-faqar fin-nofsinhar u li l-popolazzjoni tingħata alternattiva legali għat-tkabbir ta' uċuħ tar-raba illegali;
Billi għandu jingħata appoġġ istituzzjonali lil dawk il-pajjiżi li qegħdin jiżviluppaw li hekk jitolbu sabiex ikunu jistgħu jiġġieldu kontra d-drogi b'mod aktar effettiv;
Billi permezz ta' komunikazzjoni lill-Parlament u lill-Kunsill datata 23 ta' Ġunju 1994, il-Kummissjoni ppreżentat il-linji ta' gwida tagħha għal pjan ta' azzjoni ta' l-Unjoni Ewropea dwar drogi għall-1995-1999, inklużi miżuri fuq livell internazzjonali;
Billi l-Parlament stqarr il-fehma tiegħu dwar il-linji ta' gwida permezz ta' l-Opinjoni tiegħu dwar il-komunikazzjoni, adottata fil-15 ta' Ġunju 1995;
Billi r-Raba' Konvenzjoni ta' l-ACP-KE u l-koperazzjoni, l-assoċjazzjoni u l-ftehim dwar sħubija konklużi bejn il-Komunità Ewropea u l-pajjiżi li qegħdin jiżviluppaw jinkludu klawsoli dwar koperazzjoni sabiex jiġu mxejjna l-abbuż tad-droga u t-traffikar ta' droga, is-sorvelljanza tal-kummerċ fi prekursuri, prodotti kimiċi u sustanzi psikotropiċi u l-iskambju ta' informazzjoni rilevanti, inklużi miżuri fil-qasam tal-ħasil ta' flus; billi hemm relazzjoni bejn il-kampanja kontra d-drogi u d-dipendenza fuq id-drogi u l-għanijiet tal-politika ta' koperazzjoni mħaddna mill-Komunità u l-isħab tagħha li huma pajjiżi li qegħdin jiżviluppaw;
Billi l-istrateġija tal-komunita internazzjonali sabiex ixxejjen l-abbuż tad-droga u t-traffikar tad-droga hija bbażata fuq l-adeżjoni universali għall-Konvenzjoni Waħdanija dwar drogi narkotiċI ta' l-1961, kif emendata bil-Protokoll ta' l-1972, il-Konvenzjoni dwar sustanzi psikotropiċI ta' l-1971 u l-Konvenzjoni Internazzjonali kontra t-traffiku illeċtu ta' drogi narkotiċi u sustanzi psikotropiċi ta' l-1988, u fuq l-implimentazzjoni sistematika ta' dawk il-konvenzjonijiet fuq livell nazzjonali u internazzjonali;
Billi l-Komunità Ewropea hija waħda mill-partijiet tal-Konvenzjoni ta' l-1988, b'mod partikolari bis-saħħa ta' l-Artikolu 12 ta' dik il-Konvenzjoni, u adottat leġislazzjoni tal-Komunità bbażata fuq ir-rakkomandazzjonijiet tal-Forza tax-Xogħol u Azzjoni dwar il-Kimiċi stabbilit permezz tal-G7 u l-President tal-Kummissjoni fl-1989, li permezz ta' l-adozzjoni tal-leġislazzjoni rilevanti u proċeduri f'partijiet oħra tad-dinja jagħmluhom aktar effettivi;
Billi azzjoni effettiva kontra d-drogi għandha tkopri wkoll miżuri kontra l-ħasil tal-flus ġejjin mit-traffikar ta' drogi, bħal ma hu l-adozzjoni ta' qafas legali xieraq u mekkaniżmi approprjati fil-pajjiżi in kwestjoni;
Billi d-drittijiet umani għandhom ikunu rispettti kif jixraq fil-miżuri ta' implimentazzjoni taħt dan ir-Regolament;
Billi l-Istati Membri tal-Komunità Ewropea ffirmaw id-dikjarazzjoni ta' politika u l-pjan ta' azzjoni ġenerali adottat mill-Assemblea Ġenerali tal-ĠM fis-17-il sessjoni speċjali tagħha;
Billi ammont ta' referenza finanzjarju skond it-tifsira tal-punt 2 tad-Dikjarazzjoni tas-6 ta' Marzu 1995 mill-Parlament Ewropew, il-Kunsill u l-Kummissjoni hu inkluż f'dan ir-Regolament għall-perjodu bejn l-1998-2000, mingħajr ma jaffettwa l-poteri ta' l-awtorità ta' l-estimi kif imfissra mit-Trattat,
ADOTTA DAN IR-REGOLAMENT:
Artikolu 1
Fil-qafas tal-politika dwar koperazzjoni ta' żvilupp u meta wieħed jikkonsidra l-effetti dannużi fuq l-isforzi għall-żvilupp tal-produzzjoni, kummerċ u konsum tad-drogi, il-Komunità għandha twettaq attivitajiet ta' koperazzjoni fil-qasam tad-drogi u d-dipendenza fuq id-drogi f'pajjiżi li qed jiżviluppaw, billi tingħata prijorità lil dawk li wrew rieda politika fl-ogħla livell biex isolvu l-problema tagħhom tad-drogi. L-eżistenza ta' dik ir-rieda tista' tintwera fost l-oħrajn bir-ratifikazzjoni tal-Konvenzjoni Waħdanija ta' l-1961 kif emendata bil-Protokoll ta' l-1972, il-Konvenzjoni ta' l-1971 u l-Konvenzjoni ta' l-1988. L-impenn minn naħa tal-pajjiżi li qegġdin jiżviluppaw għandha tieħu l-forma, fost l-oħrajn, ta' l-implimentazzjoni ta' leġislazzjoni domestika kontra l-ħasil tal-flus ġenerat permezz tad-drogi illeċiti.
Artikolu 2
L-assistenza provduta taħt dan ir-Regolament għandha tikkumplimenta u tirrinforza l-assistenza provduta taħt strumenti oħra ta' koperazzjoni dwar l-iżvilupp.
Artikolu 3
Il-Komunità għandha tagħti prijorità fuq talba ta' pajjiż sieħeb biex tappoġġja it-tħejjija ta' pjan ġenerali dwar il-kontroll nazzjonali tad-drogi, b'konsultazzjoni mill-qrib mal-Programm Internazzjonali tal-Kontroll tad-Droga (UNDCP) tan-Nazzjonijiet Uniti. Dawn il-pjanijiet għandhom jidentifikaw l-objettivi, l-istrateġiji u l-prijoritajiet fil-kampanja kontra d-drogi u r-rekwiżiti ta' riżorsi relatati (inklużi r-rekwiżiti finanzjarji), u għalhekk jistabilixxu metodu integrat, multidixxiplinarju u multisettorali mfassal sabiex jilħaq l-ogħla effiċjenza dwar programmi nazzjonali ta' kontroll tad-drogi u assistenza internazzjonali.
Il-prevenzjoni tad-dipendenza fuq id-drogi, flimkien mat-tnaqqis fid-domanda, għandha tkun indirizzata permezz ta' politika konsistenti li tinkludi edukazzjoni u informazzjoni objettiva dwar il-konsegwenzi tad-dipendenza, immirata b'mod speċjali lejn iż-żgħażagħ.
Il-Koperazzjoni Komunitarja għandha sseħħ fi spirtu ta' djalogu li jirrifletti d-differenzi kulturali ġenwini li jaffettwaw il-mod kif wieħed iħares lejn il-problemi relatati mad-drogi, u dan peress li huwa kruċjali biex tiġi assigurata l-vijabbiltà politika ta' strateġiji dwar il-kontroll tad-drogi.
Artikolu 4
Preferibbilment b'operat fil-qafas strateġiku stabbilit bil-pjanijiet nazzjonali, il-Komunità għandha wkoll tappoġġja operazzjonijiet speċifiċi li huma kapaċi jagħmlu impatt li jista' jitkejjel (jiġifieri riżultati effettivi u tanġibbli fi żmien stabbilit bil-quddiem) f'dawn l-oqsma:
- – l-iżvilupp ta' kapaċità istituzzjonali, b'mod partikolari għall-implimentazzjoni ta':
- Pjanijiet Nazzjonali dwar il-Kontroll tad-Drogi minn pajjiżi li qegħdin jiżviluppaw,
- ftehim bejn il-Komunità u ċerti pajjiżi li qegħdin jiżviluppaw, b'mod partikolari sabiex jiġu miġġielda d-devjazzjoni tal-prekursuri kimiċi u sabiex jiġi ristrett il-ħasil tal-flus,
- tnaqqis fid-domanda, b'mod partikolari permezz ta' analiżi ta' xejriet lokali, l-introduzzjoni ta' miżuri biex jikkontrollaw il-kummerċ fi u l-konsum ta' narkotiċi u sustanzi psikotropiċi, it-trattament u ri-integrazzjoni ta' nies dipendenti fuq id-drogi, kif ukoll il-limitazzjoni tar-riskju. Dawn il-miżuri għandhom ikunu integrati f'linji ta' politika dwar is-saħħa u l-edukazzjoni, l-iżvilupp u l-ġlieda kontra l-faqar u l-esklużjoni soċjali u ekonomika,
- il-promozzjoni ta' proġetti piloti dwar l-iżvilupp alternattiv, imfassal bħala proċess li permezz tiegħu il-produzzjoni tal-pjanti illeċti tad-drogi jiġi eventwalment miġġieled u eliminat permezz ta' miżuri rurali ta' żvilupp xierqa fil-kuntest tat- tkabbir ekonomiku nazzjonali sostnut. Dawn il-proġetti għandhom jinkludu miżuri soċjali u ekonomiċi li jieħdu in konsiderazzjoni l-fatturi li jikkontribwixxu lejn il-produzzjoni illeċita kif ukoll miżuri li jistgħu jiffaċilitaw l-użu mtejjeb ta' preferenzi kummerċjali. F'dan ir-rigward, għandu jkun hemm eżami sistematiku dwar jekk ikunx possibbli li jsir aktar użu minn sturmenti finanzjarji oħra tal-Komunità (eż. ALA) u l-Fond Ewropew ta' l-Iżvilupp għal proġetti alternattivi ta' żvilupp,
- il-finanzjament ta' studji, seminars u fora għall-iskambju ta' esperjenza fl-oqsma msemmija hawn fuq.
Għandha tingħata attenzjoni partikolari għall-parteċipazzjoni ta' persuni mil-lokal u gruppi immirati sabiex jiġu identifikati, pjanati u mwettqa l-operazzjonijiet.
Il-Komunità għandha tiffinanza biss proġetti fejn ikun hemm garanzija ta' rispett għad-drittijiet tal-bniedem.
Artikolu 5
Is-sħab li jikkoperaw li jkunu eliġibbli għal appoġġ finanzjarju taħt dan ir-Regolament huma dawk l-organizzazzjonijiet reġjonali u internazzjonali, b'mod partikolari l-UNDCP, l-organizzazzjonijiet mhux governattivi li jkunu tal-lokal u bbażati fi Stati Membri, dipartimenti u aġenziji nazzjonali, provinċjali u tal-gvernijiet lokali, organizzazzjonijiet li jkunu bbażati fil-komunità, istituti u operaturi pubbliċi u privati.
Artikolu 6
1. L-istrumenti li għandhom jintużaw matul l-operazzjonijiet msemmija fl-Artikoli 3 u 4 għandhom jinkludu studji, assistenza teknika, taħriġ u servizzi oħra, fornituri u xogħolijiet, kif ukoll il-verifika u l-missjonijiet ta' evalwazzjoni u sorvelljanza.
2. Skond il-ħtiġiet ta' l-operazzjonijiet in kwistjoni, il-finanzjament Komunitarju jista' jkopri kemm investiment kaptiali, minbarra x-xiri ta' proprjetà immobbli, u spejjeż ta' l-operat f'muniti barranin jew lokali. Madanakollu, bl-eċċezzjoni ta' programmi ta' taħriġ, l-ispejjeż ta' l-operat jistgħu normalment jiġu koperti biss matul il-fażi inizzjali u fuq bażi digressiva.
3. Kontribuzzjoni finanzjarja mill-isħab definiti fl-Artikolu 5 għandha tintalab għal kull operazzjoni ta' koperazzjoni. Il-kontribuzzjoni tagħhom għandha tintalab fil-limiti tal-possibiltajiet disponibbli għall-partijiet interessati u skond in-natura ta' l-operazzjoni involuta.
4. Kontribuzzjoni finanzjarja minn sħab lokali, b'mod partikolari għar-rigward ta' l-ispejjeż ta' l-operat, għandha tintalab bħala miżura ta' prijorità fil-każ ta' proġetti intenzjonati li jniedu attivitajiet fit-tul, sabiex tiġi assigurata l-vijabbiltà ta' dawk il-proġetti meta l-finanzjament tal-Komunità jispiċċa.
5. Jisgħu jiġu mfittxa opportunitajiet għall-kofinanzjament ma' sorsi oħra li jipprovdu l-fondi, u b'mod speċjali ma' l-Istati Membri.
6. Il-Kummissjoni għandha tassigura li jispikka l-karattru Komunitarju ta' l-għajnuna provduta taħt dan ir-Regolament.
7. Sabiex jintlaħqu l-għanijiet ta' konsistenza u kumplimentarjetà msemmija fit-Trattat u bil-iskop li tiġi garantita l-effettività massima ta' dawn l-operazzjonijiet kollha, il-Kummissjoni tista' tieħu dawk il-miżuri kollha ta' koperazzjoni meħtieġa, inkluż b'mod partikolari:
(a) sistema ta' skambju sistematiku u analiżi ta' informazzjoni dwar operazzjonijiet finanzjati u dawk li l-Komunità u l-Istati Membri jipproponu li jiffinanzjaw;
(b) kordinazzjoni fuq il-post ta' l-implimentazzjoni ta' l-operazzjonijiet permezz ta' laqgħat regolari u skambju ta' informazzjoni bejn ir-rappreżentanti tal-Kummissjoni u ta' l-Istati Membri fil-pajjiż benefiċjarju.
8. Sabiex jinkiseb l-aqwa impatt globali u nazzjonali possibbli, il-Kummissjoni, bi sħab ma' l-Istati Membri, għandha tieħu kull inizzjattiva meħtieġa sabiex tassigura kordinazzjoni kif suppost u kollaborazzjoni mill-qrib mal-pajjiżi benefiċjarji u dawk li jipprovdu fondi u aġenziji oħra internazzjonali involuti, b'mod partikolari dawk li jiffurmaw parti mis-sistema tan-Nazzjonijiet Uniti u b'mod speċifiku l-UNDCP.
Artikolu 7
L-appoġġ finanzjarju taħt dan ir-Regolament għandu jieħu l-forma ta' għotjiet.
Artikolu 8
L-ammont ta' referenza finanzjarju għall-implimentazzjoni ta' dan il-programm matul il-perjodu 1998-2000 għandu jkun ta' 30 miljun ECU.
L-approprjazzjonijiet annwali għandhom ikunu awtorizzati mill-awtorità ta' l-estimi fil-limiti tal-perspettivi finanzjarji.
Artikolu 9
1. Il-Kummissjoni għandha tkun responsabbli biex tevalwa, tapprova u tamministra operazzjonijiet koperti b'dan ir-Regolament skond il-proċeduri ta' l-estimi u oħrajn fis-seħħ, u b'mod partikolari dawk stabbiliti fir-Regolament Finanzjarju applikabbli għall-estimi ġenerali tal-Komunitajiet Ewropej.
2. L-evalwazzjoni tal-proġetti u programmi għandha tieħu in konsiderazzjoni l-fatturi li ġejjin:
- l-effettività u l-vijabbiltà ta' l-operazzjonijiet,
- l-aspetti kulturali, soċjali, ta' sess u dawk ambjentali,
- l-iżvilupp istituzzjonali meħtieġ biex jintlaħqu l-objettivi tal-proġetti,
- l-esperjenza miksuba minn operazzjonijiet ta' l-istess xorta.
3. Deċiżjonijiet relatati ma' għotjiet ta' aktar minn 2 miljun ECU għal operazzjonijiet individwali finanzjati taħt dan ir-Regolament u kull tibdiliet li jirriżultaw f'żjieda ta' aktar minn 20 % tas-somma approvata inizzjalment għal dik l-operazzjoni għandhom jiġu adottati skond il-proċedura li tinsab fl-Artikolu 10.
Il-Kummissjoni għandha tinforma lill-Kumitat imsemmi fl-Artikolu 10 b'mod konċiż dwar id-deċiżjonijiet dwar finanzjament li tkun beħsiebha tieħu għar-rigward ta' proġetti u programmi ta' anqas minn 2 miljun ECU fil-valur. L-informazzjoni għandha tkun disponibbli mbux aktar tard minn ġimgħa qabel ma tittieħed id-deċiżjoni.
4. Il-Kummissjoni għandha tkun awtorizzata li tapprova, mingħajr il-ħtieġa li tirrikorri għall-opinjoni tal-Kumitat msemmi fl-Artikolu 10, kull rabtiet supplimentari meħtieġa biex ikopru eċċessi fl-ispejjeż mistennija jew reali in konnessjoni ma' l-operazzjonijiet, meta l-eċċess jew il-ħtieġa addizzjonali tkun anqas minn jew daqs 20 % tar-rabta inizzjali ffissata permezz tad-deċiżjoni dwar il-finanzjament.
5. Kull ftehim dwar finanzjament jew kuntratti konklużi taħt dan ir-Regolament għandhom jipprovdu sabiex il-Kummissjoni u l-Qorti ta' l-Awdituri jmexxu kontrolli fuq il-post skond il-proċeduri normali stabbiliti mill-Kummissjoni taħt ir-regoli li jkunu fis-seħħ, u b'mod partikolari dawk tar-Regolament Finanzjarju applikabbli għall-estimi ġenerali tal-Komunitajiet Ewropej.
6. Meta l-operazzjonijiet ikunu soġġetti għal ftehim dwar finanzjament bejn il-Komunità u l-pajjiż riċevitur, dak il-ftehim għandu jistabilixxi li l-ħlas ta' taxxi, dazji jew kull piżijiet oħrajn ma tridx tagħmel tajjeb għalihom il-Komunità.
7. Parteċipazzjoni għal sejħiet ta' offerti u l-għoti ta' kuntratti għandhom ikunu miftuħa fuq bażi ugwali għal persuni fisiċi u ġuridiċi ta' l-Istati Membri u tal-pajjiż riċevitur. Din tista' tiġi estiża għal pajjiżi oħra li qegħdin jiżviluppaw.
8. Il-provvisti għandhom joriġinaw fl-Istati Membri, fil-pajjiż riċevitur jew f'pajjiżi oħra li qegħdin jiżviluppaw. F'każijiet eċċezzjonali, meta ċ-ċirkostanzi jkunu hekk jeħtieġu, il-provvisti jistgħu joriġinaw minn x'imkien ieħor.
9. Attenzjoni partikolari għandha tingħata lil:
- it-tfittxija għall-effettività fl-infiq u l-impatt sostenibbli fid-disinn tal-proġett,
- id-definizzjoni u s-sorvelljanza ċari ta' l-oġġettivi u l-indikazzjoni tal-ksib tal-proġetti kollha.
Artikolu 10
1. Il-Kummissjoni għandha tkun assistita mill-kumitat li jkun magħżul fuq bażi ġeografika li jkun kompetenti għall-iżvilupp.
2. Ir-rappreżentant tal-Kummissjoni għandu jissottometti lill-kumitat abbozz tal-miżuri li għandhom jittieħdu. Il-Kumitat għandu jagħti l-opinjoni tiegħu dwar l-abbozz, f'perjodu ta' żmien li jistabbilixxi l-president skond l-urġenza tal-każ. L-opinjoni għandha tingħata permezz tal-maġġoranza stabbilita fl-Artikolu 148(2) tat-Trattat fil-każ ta' deċiżjonijiet li l-Kunsill ikun meħtieġ li jadotta fuq proposta mill-Kummissjoni. Il-voti tar-rappreżentanti ta' l-Istati Membri fil-kumitat għandu jiġu mwieżna skond il-manjiera stabbilita f'dak l-Artikolu. Il-President ma jistax jivvota.
Il-Kummissjoni għandha tadotta l-miżuri previsti jekk dawn ikunu skond l-opinjoni tal-kumitat.
Jekk il-miżuri previsti ma jkunux skond l-opinjoni tal-kumitat, jew fin-nuqqas ta' xi opinjoni, il-Kummissjoni għandha minnufih tissotometti lill-Kunsill proposta li tirreferi għall-miżuri li għandhom jittieħdu. Il-Kunsill għandu jaġixxi permezz ta' maġġoranza kwalifikata.
Jekk, wara li jiskadi perjodu ta' tlett xhur mid-data li fiha ssir ir-riferta lill-Kunsill, il-Kunsill ma jkunx aġixxa, il-miżura proposti għandhom jiġu adottati mill-Kummissjoni.
3. Kull skambju ta' ideat għandu jsir darba fis-sena fuq il-bażi ta' preżentazzjoni minn rappreżentant tal-Kummissjoni tal-linji ta' gwida ġenerali għall-operazzjonijiet li jkunu sejrin isiru fis-sena li ġejja, fil-qafas ta' laqgħa konġunta tal-kumitati msemmija fil-paragrafu 1.
Artikolu 11
1. Fit-tmiem ta' kull sena finanzjarja, il-Kummissjoni għandha tippreżenta rapport lill-Parlament u lill-Kunsill li jkun fih sommarju ta' l-operazzjonijiet finanzjati matul dik is-sena u li jevalwa l-implimentazzjoni ta' dan ir-Regolament matul dak il-perjodu
Is-sommarju għandu b'mod partikolari jinkludi informazzjoni dwar dawk li magħhom ikunu ġew konklużi l-kuntratti.
2. Il-Kummissjoni għandha tevalwa b'mod regolari l-operazzjonijiet finanzjati mill-Komunità bil-għan li jiġi stabbilit jekk l-oġġettivi li għalihom ikunu mmirati dawk l-operazzjonijiet ikunux intlaħqu u biex jiġu stabbiliti linji ta' gwida sabiex titjieb l-effettività ta' l-operazzjonijiet futuri. Il-Kummissjoni għandha tissottometti lill-Kumitat imsemmi fl-Artikolu 10 sommarju ta' l-evalwazzjonijiet magħmula li, jekk meħtieġ, jista' jiġi eżaminat mill-Kumitat. Ir-rapporti dwar l-evalwazzjoni għandhom ikunu disponibbli lil kull Stat Membru li jeħtieġhom.
3. Il-Kummissjoni għandha tinforma lill-Istati Membri, sa mhux aktar tard minn xahar wara d-deċiżjoni tagħha, dwar l-operazzjonijiet u l-proġetti approvati, u għandha tiddikjara l-prezz u n-natura tagħhom, il-pajjiż riċevitur u s-sħab.
Artikolu 12
1. Dan ir-Regolament għandu jidħol fis-seħħ fit-tielet jum wara dak tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
li tirrigwarda kwestjonarju għar-rapporti ta' l-Istati Membri dwar l-implimentazzjoni tad-Direttiva tal-Kunsill 94/67/KE dwar l-inċinerazzjoni ta' ċertu skart ta' riskju (l-implimentazzjoni tad-Direttiva tal-Kunsill 91/692/KEE) (Test b'rilevanza għaż-ŻEE) (98/184/KE)
Il-KUMMISSJONI TAL- KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 91/692/KEE tat-23 ta' Diċembru 1991 dwar ir-rapporti ta' l-istandardizzazzjoni u r-razzjonalizzazzjoni rigward l-implimentzzjoni ta' ċerti Direttivi li għandhom x’jaqsmu ma’ l-ambjent [1] u b'mod partikolari l-Artikoli 5 u 6,
Wara li kkunsidrat id-Direttiva tal-Kunsill 94/67/KE dwar l-inċinerazzjoni ta' l-iskart tar-riskju [2],
Billi l-Artikolu 17 tad-Direttiva 94/7/KE jeħtieġ li l-Istati Membri jirrapportaw dwar l-implimentazzjoni ta' din id-Direttiva skond l-Artikolu 5 tad-Direttiva tal-Kunsill 91/692/KEE;
Billi dan ir-rapport għandu jkun stabbilit fuq bażi ta' kwestjonarju jew deskrizzjoni magħmul mill-Kummissjoni skond il-proċedura stabbilita f'Artiklu 6 tad-Direttiva 91/692/EEC;
Billi l-ewwel rapport irid ikopri l-perjodu taż-żmien mis-sena 1998 sas-sena 2000 inklussivi;
Billi l-miżuri previsti b'din id-Deċiżjoni huma skond l-opinjoni espressa mill-Kumitat stabbilit skond l-Artikolu 6 tad-Direttiva msemmija hawn fuq,
ADOTTAT DIN ID-DEĊIŻJONI:
Artikolu 1
Huwa hawnhekk adottat il-kwestjonarju mehmuż ma’ din id-Deċiżjoni, li għandha x'taqsam mad-Direttiva tal-Kunsill 94/67/KE dwar l-inċinerazzjoni ta' l-iskart tar-riskju.
Artikolu 2
L-Istati Membri jridu jużaw dan il-kwestjonarju bħala bażi għalbiex jitfassal ir-rapport li huma meħtieġa li jissottomettu lill-Kummissjoni skond l-Artikolu 5 tad-Direttiva 91/692/KEE u l-Artikolu 17 tad-Direttiva tal-Kunsill 94/6/KE.
Artikolu 3
Din id-Deċiżjoni hija indirizzata lill-Istati Membri.
li temenda d-Deċiżjoni tal-Kunsill 96/411/KE dwar titjib fl-istatistiċi fil-qasam agrikolu tal-Komunità (notifikata taħt dokument numru C(1998) 2135) (Test b’rilevanza għaż-ŻEE) (98/514/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Deċiżjoni tal-Kunsill 96/411/KE tal-25 ta’ Ġunju 1996 dwar titjib fl-istatistiċi fil-qasam agrikolu tal-Komunità [1], kif emendata bid-Deċiżjoni 98/3/KE [2], u partikolarment l-Artikolu 8 ta’ l-istess Deċiżjoni,
Billi l-ippreservar tal-kwalita ta’ l-ambjent rurali huwa wieħed mill-għanijiet tal-politika dwar l-iżvilupp rurali;
Billi għal dak il-għan id-Deċiżjoni 96/411/KE għandha tiġi emendata billi jinbidel l-Anness II ta’ l-istess Deċiżjoni;
Billi l-miżuri elenkati f’din id-Deċiżjoni huma skond l-opinjoni mwassla mill-Kumitat Permanenti dwar Statistiċi ta’ l-Agrikoltura,
ADOTTAT DIN ID-DEĊIŻJONI:
Artikolu 1
L-Anness II tad-Deċiżjoni 96/411/KE qed jiġi mibdul permezz ta’ l-Anness għal din id-Deċiżjoni.
Artikolu 2
Din id-Deċiżjoni hija indirizzata lill-Istati Membri.
tal-20 ta' Lulju 1998 fuq il-konklużjoni ta' ftehim fuq ir-rikonoxximent reċiproku bejn il-Komunita Ewropeja u l-Kanada (98/566/KE)
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi il-Komunità Ewropea, u partikolarment l-Artikolu 113, flimkien ma’ l-Artikolu 228(2) l-ewwel sentenza, u l-Artikolu 228(3), l-ewwel sotto-paragrafu u l-Artikolu 228(4) tiegħu,
Wara li kkunsidra l-proposta mill-Kummissjoni,
Billi l-Ftehim fuq ir-rikonoxximent reċiproku bejn il-Komunità Ewropea u l-Kanada, iffirmat f'Londra fl-14 ta' Mejju 1998, ġie negozjat u għandu jkun approvat;
Billi ċerti xogħlijiet għall-implimentazzjoni ġew attribwiti lill-Kumitat Konġunt imwaqqaf mill-Ftehim, u partikolarment is-setgħa li jkunu emendati ċerti aspetti ta' l-Annessi Settorali tiegħu;
Billi l-proċeduri xierqa interni għandhom ikunu stabbiliti biex jiżguraw it-tħaddim xieraq tal-Ftehim, u billi huwa meħtieġ li l-Kummissjoni tingħata s-setgħa li tagħmel ċerti emendi tekniċi għall-Ftehim u li jittieħdu ċerti deċiżjonijiet għall-implimentazzjoni tiegħu,
IDDEĊIEDA KIF ĠEJ:
Artikolu 1
Il-Ftehim fuq ir-rikonoxximent reċiproku bejn il-Komunità Ewropea u l-Kanada, inkluż l-Annessi tiegħu, huwa b'dan approvat għan-nom tal-Komunità Ewropea.
It-test tal-Ftehim u l-Annessi tiegħu huma mehmuża ma’ din id-Deċiżjoni.
Artikolu 2
Il-President tal-Kunsill għandu, għan-nom tal-Komunità, jittrasmetti n-nota provista fl-Artikolu XIX tal-Ftehim.
Artikolu 3
1. Il-Kummissjoni għandha tirrapreżenta lill-Komunità fil-Kumitat Konġunt u fil-gruppi konġunti settorali stabbiliti mill-Annessi Settorali, provduti fl-Artikoli XI u XII tal-ftehim, assistita mill-kumitat speċjali maħtur mill-Kunsill. Il-Kummissjoni għandha tipproċedi, wara konsultazzjoni ma’ dan il-kumitat speċjali, għall-appuntamenti, skambju ta' tagħrif u talbiet għall-verifiki msemmija fl-Artikoli IX, X, XI(3)(c) u (e), XII(2)(b) u XIII tal-Ftehim u d-disposizzjonijiet ekwivalenti ta' l-Annessi Settorali.
2. Il-pożizzjoni tal-Komunità fir-rigward ta' deċiżjonijiet meħuda mill-Kumitat Konġunt jew, jekk xieraq, fil-gruppi settorali konġunti għandha tkun determinata, fir-rigward ta' l-emendi ta' l-Annessi Settorali (l-Artikolu XI(3)(a) u l-Artikolu XI(4) tal-Ftehim) u l-verifika ta' l-osservanza skond l-Artikolu VIII u XI(4)(c) tal-Ftehim, mill-Kummissjoni, wara li tikkonsulta l-Kumitat speċjali, msemmi fil-paragrafu 1 ta' dan l-Artikolu.
3. Fil-każijiet l-oħra kollha l-pożizzjoni tal-Komunità fil-Kumitat Konġunt jew gruppi konġunti settorali għandhom ikunu determinati mill-Kunsill, li jaġixxi b'maġġoranza kwalifikata fuq proposta mill-Kummissjoni. L-istess proċedura għandha tapplika għal-deċiżjonijiet meħuda mill-Komunità fil-qafas ta' l-Artikoli XV(3) u XIX(4) tal-Ftehim.
Id-Direttiva tal-Kunsill 98/29/KE tas-7 ta' Mejju 1998 dwar l-armonizzazzjoni tad-disposizzjonijiet prinċipali fir-rigward ta' l-assigurazzjoni tal-kreditu għall-esportazzjoni għal transazzjonijiet b' kopertura għall-perjodu ta' żmien medju jew twil
IL-KUNSILL TA' L-UNJONI EWROPEA,
Wara li kkonsidra t-Trattat illi jistabbilixxi l-Komunità Ewropea, u b'mod partikolari l-Artikolu 113 tiegħu,
Wara li kkonsidra il-proposta tal-Kummissjoni,
(1) Billi l-assigurazzjoni tal-kreditu għall-esportazzjoni għall-perjodu ta' żmien twil u medju għandu rwol kruċjali fil-kummerċ internazzjonali u jikkostitwixxi strument ta' politiku kummerċjali maġġuri;
(2) Billi l-assigurazzjoni tal-kreditu għall-esportazzjoni għall-perjodu ta' żmien twil u medju għandha rwol kruċjali fil-kummerċ mal-pajjiżi illi għadhom qed jiżviluppaw u allura tippromwovi l-integrazzjoni tagħhom fl-ekonomija dinjija, illi huwa għan ta' l-iżvilupp tal-politika tal-Komunità;
(3) Billi d-differenzi bejn is-sistemi uffiċjali ta' l-assigurazzjoni tal-kreditu għall-esportazzjoni illi fil-preżent qegħdin jitħaddmu fl-Istati Membri fir-rigward tal-kostitwenti tal-koperatura, il-premium u l-polza tal-koperatura jistgħu joħolqu distorsjoni tal-kompetizzjoni bejn l-impriżi fil-Komunità;
(4) Billi huwa xieraq illi l-miżuri previsti f'din id-Direttiva m' għandhomx imorru lil hinn dak illi huwa meħtieġ sabiex jintlaħqu l-għanijiet ta' l-armoniżazzjoni meħtieġa sabiex jiġi assigurat illi l-politika ta' l-esportazzjoni tiġi ibbażata fuq prinċipji uniformi u illi l-kompetizzjoni bejn l-impriżi fil-Komunità ma tkunx distorta;
(5) Billi sabiex titnaqqas id-distorsjoni tal-kompetizzjoni, huwa mixtieq illi s-sistemi uffiċjali differenti ta' l-assigurazzjoni tal-kreditu għall-esportazzjoni jiġu armoniżżati, kif huwa intiż fl-Artikolu 112 tat-Trattat fuq il-bażi tal-prinċipji uniformi u b' tali mod illi jiġu jiffurmaw parti integrali mill-politika kummerċjali komuni;
(6) Billi d-disposizzjonijiet mill-gvernijiet (jew l-istituzzjonijiet speċjali kontrollati mill-gvernijiet) tal-garanziji tal-kreditu għall-esportazzjoni jew programmi ta' assigurazzjoni b' rati ta' premium illi ma jkunux biżżejjed sabiex ikopru l-ispejjeż operattivi għall-perjodu twil u t-telf tal-programmi illi huma klassifikati bħala sussidju għall-esportazzjoni illi huma projbiti fil-Ftehim dwar is-Sussidji u l-Miżuri ta' Dazju Kompensatorju milħuq fil-qafas tal-Laqgħat ta' l-Uruguay fuq in-negozjati multilaterali dwar il-kummerċ (mill-1986 sa l-1994) [1], u partikolarment taħt l-Artikolu 3(1)(a) u l-paragrafu (j) ta' l-Anness I tiegħu;
(7) Billi l-premium mitlub mill-assiguraturi tal-kreditu għandha tikkorrispondi mar-riskju assigurat;
(8) Billi l-armonizzazzjoni tista' titlob koperazzjoni bejn l-assiguraturi tal-kreditu illi jkunu qegħdin jaġixxu f'isem l-Istati jew bl-appoġġ ta' l-Istat u b' koperazzjoni msaħħa fost l-impriżi fil-Komunità kif previst fl-Artikolu 130 tat-Trattat;
(9) Billi kemm l-armoniżazzjoni kif ukoll il-koperazzjoni huma fatturi maġġuri u kruċjali fil-kompetività ta' l-esportaturi tal-Komunità fis-swieq li mhumiex tal-Komunità;
(10) Billi l-Karta l-Bajda tal-Kummissjoni dwar it-tlestija tas-suq intern adottata mill-Kunsill Ewropew f'Ġunju 1985 temfasiżża l-importanza ta' atmosfera illi twassal għall-koperazzjoni bejn l-impriżi tal-Komunità;
(11) Billi, b' Deċiżjoni datata s-27 ta' Settembru 1960 [2], il-Kunsill stabbilixxa Grupp ta' Politika Kordinata għall-Assigurazzjoni tal-Kreditu, Garanziji tal-Kreditu u Krediti Finanzjarji;
(12) Billi fil-15 ta' Mejju 1991 l-imsemmi Grupp ta' Politika Kordinata dak iż-żmien qabbad esperti minn kull Stat Membru illi, bħala l-Grupp ta' Esperti tas-Suq Waħdieni 1992, issottomettew rapporti illi kien fihom sett ta' proposti fis-27 ta' Marzu, 1992, fil-11 ta' Ġunju 1993 u d-9 ta' Frar 1994;
(13) Billi bid-Deċiżjoni Nru. 93/112/KEE [3], il-Kunsill implimenta fil-liġi tal-Komunità l-Arranġament ta' l-OECD fuq il-Linji Gwida għall-Appoġġ Uffiċjali tal-Krediti għall-Esportazzjoni;
(14) Billi d-Direttiva tal-Kunsill 70/509/KEE tas-27 ta' Ottubru 1970 dwar l-adozzjoni ta' politika ta' assigurazzjoni tal-kreditu komuni għat-transazzjonijiet ta' perjodu ta' żmien medju u fit-tul ma' xerrejja pubbliċi [4] u d-Direttiva tal-Kunsill Nru. 70/510/KEE tas-27 ta' Ottubru 1970 dwar l-adozzjoni ta' politika ta' assigurazzjoni tal-kreditu komuni għat-transazzjonijiet ta' perjodu ta' żmien medju u fit-tul ma' xerrejja privati [5] għandhom jiġu sostitwiti permezz ta' din id-Direttiva;
(15) Billi din l-armoniżazzjoni inizzjali ta' assigurazzjoni tal-kreditu għall-esportazzjoni għandha tiġi kunsidrata bħala pass lejn il-konverġenza tas-sistemi diversi ta' l-Istati Membri,
ADOTTAT DIN ID-DIRETTIVA:
Artikolu 1
Applikabbilità
Din id-Direttiva tapplika għall-kopertura tat-transazzjonijiet illi jirrigwardaw l-esport tal-merkanzija u/jew servizzi illi joriġinaw fi Stat Membru, jekk kemm-il darba dan is-sostenn jiġi provdut direttament jew indirettament għal, jew bis-sostenn ta', wieħed jew aktar Stati Membri, illi jinvolvi perjodu totali ta' riskju ta' sentejn jew aktar, u ċioe', il-perjodu tal-ħlas lura jkun jinkludi l-perjodu tal-manifattura.
Din id-Direttiva ma tapplikax għall-kopertura għal offerta, ħlas bil-quddiem, bonds ta' prestazzjoni jew ritenzjoni. Lanqas ma tapplika għall-kopertura tar-riskji illi jirrelataw ma' l-apparat tal-kostruzzjoni u l-materjal meta jkun użat lokalment għall-prestazzjoni tal-kuntratti kummerċjali.
Artikolu 2
Obbligazzjonijiet ta' l-Istati Membri
L-Istati Membri għandhom jassiguraw illi kwalunkwe istituzzjoni illi tipprovdi kopertura direttament jew indirettament fil-forma ta' assigurazzjoni tal-kreditu għall-esportazzjoni, garanziji jew rifinanzjament għall-kont ta' l-Istati Membri jew bl-appoġġ ta' l-Istati Membri illi jirrappreżentaw lill-Gvern innifsu jew ikkontrollata minn u/jew illi taġixxi taħt l-awtorità tal-gvern illi jipprovdi l-kopertura, hawnhekk iżjed ‘il quddiem msejjaħ "assiguratur", tkopri transazzjonijiet illi jirrigwardaw l-esportazzjoni tal-merkanzija u/jew servizzi skond id-disposizzjonijiet imniżżlin fl-Anness, meta jkunu destinati għall-pajjiżi barra mill-Komunità u finanzjati mill-kreditu ta' xerrej jew fornitur jew imħallas bi flus in kontanti.
Artikolu 3
Implimentazzjoni tad-deċiżjonijiet
Id-deċiżjonijiet imsemmijin fil-punt 46 ta' l-Anness għandhom jittieħdu mill-Kummissjoni skond il-proċedura stabbilita fl-Artikolu 4.
Artikolu 4
Kumitat
Il-Kummissjoni għandha tkun assistita minn kumitat illi fih ikollha r-rappreżentanti ta' l-Istati Membri liema kumitat ikun presjedut minn rappreżentant tal-Kummissjoni.
Ir-rappreżentant tal-Kummissjoni għandu jissottometti lill-kumitat abbozz tal-miżuri li għandhom jittieħdu. Il-kumitat għandu jagħti l-opinjoni tiegħu fuq l-abbozz f'terminu ta' żmien illi l-president jista' jistabbilixxi skond l-urġenza tal-kwestjoni. L-opinjoni għandha tingħata bil-maġġoranza preskritta fl-Artikolu 148(2) tat-Trattat fil-każ tad-deċiżjonijiet li l-Kunsill ikun meħtieġ li jadotta fuq proposta mill-Kummissjoni. Il-voti tar-rappreżentanti ta' l-Istati Membri fil-kumitat għandu jkollhom is-saħħa skond il-manjiera provduta f'dak l-Artikolu. Il-President m' għandux jivvota.
Il-Kummissjoni għandha tadotta l-miżuri li għandhom japplikaw fil-pront. Iżda, jekk dawn il-miżuri ma jkunux skond l-opinjoni tal-kumitat, dawn għandhom jiġu komunikati mill-Kummissjoni lill-Kunsill minnufih. F'dak il-każ,
- il-Kummissjoni għandha tiddifferixxi l-applikazzjoni tal-miżuri illi hija tkun iddeċidiet għal perjodu illi ma jistax jaqbeż xahar mid-data tal-komunikazzjoni,
- il-Kunsill, filwaqt illi jaġixxi b' maġġoranza kwalifikata, jista' jieħu deċiżjoni differenti fit-terminu ta' żmien imsemmi fl-ewwel inċiż.
Artikolu 5
Rapport u reviżjoni
Il-Kummissjoni għandha tagħti rapport lill-Kunsill sal-31 ta' Diċembru 2001 dwar l-esperjenza illi tkun ġiet miksuba u l-konverġenza milħuqa fl-applikazzjoni tad-disposizzjonijiet ta' din id-Direttiva.
Artikolu 6
Relazzjoni mal-proċeduri oħra
Il-proċeduri stabbiliti permezz ta' din id-Direttiva jissupplimentaw dawk stabbilliti mid-Deċiżjoni 73/391/KEE [6].
Artikolu 7
Revoka
Id-Direttiva 70/509/KEE u d-Direttiva 70/510/KEE qegħdin jiġu hawnhekk imħassrin.
Artikolu 8
Trasposizzjoni
Artikolu 9
Dħul fis-seħħ
Id-Direttiva tal-Kunsill 98/49/KE tad-29 ta' Ġunju 1998 dwar is-salvagwardja tad-drittijiet tal-pensjoni supplimentari ta' persuni impjegati u dawk li jaħdmu għal rashom li jiċċaqilqu fi ħdan il-Komunità.
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea, u partikolarment l-Artikoli 51 u 235,
Wara li kkunsidra il-proposta tal-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kunsill Ekonomiku u Soċjali [3],
(1) Billi waħda mil-libertajiet fundamentali tal-Komunità hija l-libertà tal-moviment tal-persuni; billi t-Trattat jipprovdi li l-Kunsill għandu, b'mod unanimu, jadotta dawn il-miżuri fil-qasam tas-sigurtà soċjali neċessarji sabiex jipprovdi libertà ta' moviment tal-ħaddiema;
(2) Billi l-protezzjoni soċjali tal-ħaddiema hija żgurata bl-iskemi legali tas-sigurtà soċjali kkomplimentati mill-iskemi tas-sigurtà soċjali supplimentari;
(3) Billi l-leġislazzjoni adottata mill-Kunsill bl-iskop li tħares id-drittijiet soċjali tal-ħaddiema li jiċċaqilqu fi ħdan il-Komunità u ta' membri tal-familja tagħhom, jiġifieri r-regolamenti tal-Kunsill (KEE) Nru 1408/71 ta' l-14 ta' Ġunju 1971 dwar l-implimentazzjoni ta' l-iskemi tas-sigurtà soċjali lil persuni impjegati, lil persuni li jaħdmu għal rashom u lill-membri tal-familji tagħhom li jiċċaqilqu fi ħdan il-Komunità [4] u (KEE) Nru 574/72 tal-21 ta' Marzu 1972 li jiddetta il-proċedura dwar l-implimentazzjoni tar-Regolament (KEE) Nru 1408/71 dwar l-applikazzjoni ta' skemi tas-sigurtà soċjali lil persuni impjegati, lil persuni li jaħdmu għal rashom u lill-membri tal-familji tagħhom li jiċċaqilqu fi ħdan il-Komunità [5], jikkonċerna biss skemi ta' pensjoni statutorja; billi s-sistema ta' koordinazzjoni kif hemm ipprovdut f'dawk ir-Regolamenti ma testendix għal skemi ta' pensjoni supplimentari, bl-eċċezzjoni ta' skemi li huma koperti bil-kliem "leġislazzjoni" kif definit fl-ewwel sub-paragrafu ta' l-Artikolu 1(j) tar-Regolamenti (KEE) Nru 1408/71 jew fejn jidħol l-Istat Membru li jagħmel dikjarazzjoni taħt dak l-Artikolu;
(4) Billi l-Kunsill għandu diskrezzjoni wiesgħa fir-rigward ta' l-għażla ta' miżuri l-aktar approprjati sabiex jintlaħqu l-iskopijiet ta' l-Artikolu 51 tat-Trattat; u billi s-sistema ta' koordinazzjoni kif hemm ipprovdut fir-Regolamenti (KEE) Nru 1408/71 u (KEE) Nru 574/72, u partikolarment ir-regoli dwar l-aggregazzjoni, mhumiex approprjati għal skemi supplimentari ta' pensjoni, barra minn skemi li huma koperti mill-kelma "leġislazzjoni" kif definit fl-ewwel sub-paragrafu ta'Artikolu 1(j) tar-Regolament (KEE) Nru 1408/71 jew li dwarhom Stat Membru jagħmel dikjarazzjoni taħt dak l-Artikolu, u għandu għaldaqstant ikun suġġett għal miżuri speċifiċi, li tagħhom din id-direttiva hija l-ewwel, sabiex tkun ikkunsidrata n-natura speċjali tagħhom u l-karatteristiċi u d-diversità ta' skemi bħal dawn fi u bejn l-Istati Membri;
(5) Billi l-ebda pensjoni jew benefiċċju m'għandu jkun suġġett kemm għad-dispożizzjonijiet ta' din id-Direttiva u dawk ta' Regolamenti (KEE) Nru 1408/71 u (KEE) Nru 574/72, u għalhekk kull skema ta' pensjoni supplimentari li taqa' taħt il-kamp ta' applikazzjoni ta' dawk ir-Regolamenti, minħabba li Stat Membru jkun għamel dikjarazzjoni għal dan l-iskop taħt l-Artikolu 1(j) tar-Regolament (KEE) Nru 1408/71, ma tistax tkun suġġetta għad-dispożizzjonijiet ta' din id-Direttiva;
(6) Billi fir-Rakkomandazzjonijiet tiegħu 92/442/KEE tas-27 ta' Lulju 1992 dwar il-konverġenzi ta' oġġettivi u ta' politika ta' protezzjoni soċjali [6] l-Kunsill irrakkomanda li l-Istati Membri għandhom jippromwovu, fejn meħtieġ, bidliet għall-kundizzjonijiet li jirregolaw l-akkwist ta' pensjoni u, speċjalment, drittijiet għall-pensjoni supplimentari bil-ħsieb li jkunu eliminati ostakoli għall-moviment ta' ħaddiema impjegati;
(7) Billi tista' ssir kontribuzzjoni għal dan l-iskop jekk ħaddiema li jiċċaqilqu jew li l-post tax-xogħol tagħhom jiċċaqlaq minn Stat Membru għal ieħor huma ggarantiti trattament ugwali fir-rigward tal-protezzjoni tad-drittijiet tal-pensjoni supplimentari tagħhom ma' ħaddiema li jibqgħu jew li l-post tagħhom ta' impjieg jinbidel imma jibqa' fl-istess Stat Membru;
(8) Billi l-moviment liberu tal-persuni, li huwa wieħed mid-drittijiet bażiċi mħarsa mit-Trattat, mhuwiex limitat għal persuni impjegati imma jestendi wkoll għal persuni li jaħdmu għal rashom;
(9) Billi t-Trattat ma jipprovdix poteri ħlief dawk ta' l-Artikolu 235 sabiex jittieħdu miżuri approprjati fi ħdan il-qasam tas-sigurtà soċjali għal persuni impjegati għal rashom;
(10) Billi, sabiex ikun iggarantit l-eżerċizzju tad-dritt tal-libertà tal-movement, ħaddiema u oħrajn li huma intitulati għandhom ikollhom ċerti garanziji għal trattament ugwali rigward il-ħarsien tad-drittijiet tal-pensjoni ta' interess personali għalihom li ġejjin mill-iskemi ta' pensjoni supplimentari;
(11) Billi l-Istati Membri għandhom jieħdu l-miżuri meħtieġa sabiex jiżguraw illi benefiċċji taħt skemi ta' pensjoni supplimentari jitħallsu lill-membri u lill-ex membri kif ukoll oħrajn li huma intitulati minn skemi bħal dawn fl-Istati Membri kollha, ladarba r-restrizzjonijiet kollha fuq il-moviment liberu ta' ħlasijiet u tal-kapital huma pprojbiti permezz taħt l-Artikolu 73b tat-Trattat;
(12) Billi sabiex ikun iffaċilitat l-eżerċizzju tad-dritt għal moviment liberu, ir-regolamenti nazzjonali għandhom, fejn meħtieġ, ikunu aġġustati sabiex jippermettu li kontribuzzjonijiet ikomplu jsiru għall-iskemi ta' pensjonijiet supplimentari mwaqqfa fi Stat Membru wieħed minn jew f'isem il-ħaddiema li huma mibgħuta fi Stat Membru ieħor skond ir-Titolu II tar-Regolament (KEE) Nru 1408/71;
(13) Billi f'dan ir-rigward it-Trattat jitlob mhux biss it-tneħħija ta' kull diskriminazzjoni bbażata fuq nazzjonalità bejn ħaddiema ta' l-Istati Membri imma wkoll l-eliminazzjoni ta' kull miżura nazzjonali li tista' timpedixxi jew tirrendi anqas attraenti għall-ħaddiema l-eżerċizzju tal-libertajiet fundamentali ggarantiti mit-Trattat kif interpretat mill-Qorti tal-Ġustizzja tal-Komunitajiet Ewropej f'sentenzi suċċessivi;
(14) Billi ħaddiema li jeżerċitaw drittijiethom tal-moviment liberu għandhom ikunu mgħarrfa adegwatament minn min iħaddimhom, amministraturi jew oħrajn responsabbli għat-tmexxija ta' skemi ta' pensjoni supplimentari, partikolarment fir-rigward ta' l-għażliet u l-alternattivi disponibbli għalihom;
(15) Billi din id-direttiva ma taffettwax il-liġijiet ta' l-Istati Membri li jikkonċernaw azzjoni kollettiva biex tiddefendi l-interessi ta' snajja' u professjonijiet;
(16) Billi, minħabba d-diversità ta' skemi tas-sigurtà soċjali supplimentari, l-Komunità għandha tistipula biss qafas ġenerali ta' skopijiet u għalhekk Direttiva hija l-istrument legali approprjat;
(17) Billi, skond il-prinċipji tas-sussidjarjetà u proporzjonalità kif stabbiliti fl-Artikolu 3b tat-Trattat, l-iskopijiet ta' din id-Direttiva ma jistgħux jintlaħqu biżżejjed mill-Istati Membri u għaldaqstant jistgħu jintlaħqu aħjar mill-Komunità; billi din id-Direttiva ma tmurx lil hinn minn dak meħtieġ sabiex jintlaħqu dawk l-iskopijiet,
ADOTTA DIN ID-DIRETTIVA:
IL-KAPITOLU I
L-GĦAN U L-KAMP TA' APPLIKAZZJONI
L-Artikolu 1
L-għan ta' din id-Direttiva huwa li tipproteġi d-drittijiet ta' membri ta' skemi ta' pensjoni supplimentari li jiċċaqilqu minn Stat Membru għal ieħor, u b'hekk tikkontribwixxi għat-tneħħija ta' ostakoli għall-moviment liberu ta' persuni impjegati u dawk li jaħdmu għal rashom fil-Komunità. Din l-protezzjoni tirreferi għal drittijiet ta' pensjoni kemm taħt skemi ta' pensjoni supplimentari volontarji kif ukoll obbligatorji, bl-eċċezzjoni ta' skemi koperti mir-Regolament (KEE) Nru 1408/71.
L-Artikolu 2
Din id-Direttiva għandha tapplika għall-membri ta' skemi ta' pensjoni supplimentari u oħrajn li huma intitolati taħt dawn l-iskemi li jakkwistaw jew qegħdin fil-proċess li jakkwistaw drittijiet f'wieħed jew aktar Stati Membri.
IL-KAPITOLU II
DEFINIZZJONIJIET
L-Artikolu 3
Għall-iskop ta' din id-Direttiva:
(a) "pensjoni supplimentarja" tirreferi għal pensjonijiet ta' rtirar u, fejn ikun ipprovdut mir-regoli ta' skema ta' pensjoni supplimentarja stabbilita konformità ma' leġislazzjoni u mal-prattika nazzjonali, benefiċċji ta' invalidità u tas-superstiti, maħsuba li jissupplimentaw jew jissostitwixxu dawk ipprovduti għall-istess kontinġenzi minn skemi ta' sigurtà soċjali legali;
(b) "skema ta' pensjoni supplimentari" tfisser kull skema ta' pensjoni tax-xogħol stabbilita inkonformità mal-leġislazzjoni u l-prattika nazzjonali bħal kuntratt ta' grupp ta' assigurazzjoni jew skema pay-as-you-go miftiehma minn waħda jew aktar fergħat jew setturi, skemi ta' fondi jew wegħda ta' pensjoni garantita minn riservi fl-estimi, jew kull arranġament kollettiv jew arranġament komparabbli maħsub li jipprovdi pensjoni supplimentari għall-persuni impjegati jew persuni li jaħdmu għal rashom;
(ċ) "drittijiet tal-pensjoni" tfisser kull benefiċċju li għalih membri u oħrajn li jħaddnu intitolament huma intitolati taħt ir-regoli ta' skemi ta' pensjoni supplimentari u, meta applikabbli, taħt leġislazzjoni nazzjonali;
(d) "drittijiet ta' pensjoni akkwiżiti" tfisser kull intitolament għal benefiċċji ottenut wara t-twettiq tal-kundizzjonijiet meħtieġa mir-regoli ta' skemi ta' pensjoni supplimentari u, meta applikabbli, taħt leġislazzjoni nazzjonali;
(e) "ħaddiem kollokat" tfisser persuna li tintbagħat taħdem fi Stat Membru ieħor u li skond il-kondizzjonijiet tat-Titolu II tar-Regolament (KEE) Nru 1408/71 tissokta tkun suġġetta għal-leġislazzjoni ta' l-Istat Membru ta' l-oriġini, u "l-kollokament" għandu jkun interpretat f'dan is-sens;
(f) "kontribuzzjoni" tfisser kull ħlas magħmul jew meqjus li sar lil skema supplimentari ta' pensjoni.
IL-KAPITOLU III
MIŻURI GĦALL-ĦARSIEN TAD-DRITTIJIET SUPPLIMENTARI TAL-PENSJONI TA' ĦADDIEMA LI JIĊĊAQILQU FI ĦDAN IL-KOMUNITÀ
L-Artikolu 4
It-Trattament ugwali fir-rigward ta' preservazzjoni tad-drittijiet tal-pensjoni
L-Istati membri għandhom jieħdu l-miżuri meħtieġa sabiex jiżguraw il-konservazzjoni tad-drittijiet tal-pensjoni akkwiżiti minn membri ta' skema ta' pensjoni supplimentarja li fir-rigward tagħhom il-kontribuzzjonijiet m'għadhomx isiru għal dik l-iskema bħala konsegwenza taċ-ċaqliq tagħhom minn Stat Membru għal ieħor, fuq l-istess livell daqslikieku għall-membri li fir-rigward tagħhom il-kontribuzzjonijiet m'għadhomx isiru imma li jibqgħu fl-istess Stat Membru. Dan l-Artikolu għandu wkoll japplika għall-persuni oħra li huma intitulati skond ir-regoli ta' l-iskema supplimentari ta' pensjoni inkwistjoni.
L-Artikolu 5
Ħlasijiet 'il barra mill-fruntieri
L-Istati Membri għandhom jiżguraw li, fir-rigward ta' membri ta' skemi supplimentari ta' pensjoni, kif ukoll bħal oħrajn li huma intitolati taħt skemi bħal dawn, skemi supplimentari ta' pensjonijiet jħallsu fi Stati Membri oħra, netti minn kull taxxi u ħlasijiet ta' transazzjonijiet li jistgħu jkunu applikabbli, minn kull benefiċċju dovut taħt skemi bħal dawn.
L-Artikolu 6
Kontribuzzjonijiet għal skemi supplimentari ta' pensjonijiet minn jew f'isem ħaddiem mibgħut
1. L-Istati Membri għandhom jadottaw miżuri bħal dawn kif meħtieġa sabiex jippermettu li jitkomplew isiru kontribuzzjonijiet għal skema supplimentari ta' pensjoni stabbilita fi Stat Membru minn jew f'isem ħaddiem mibgħut li hu membru ta' skema bħal din matul il-perijodu tal-kollokament tiegħu jew tagħha fi Stat Membru ieħor.
2. Meta, skond il-paragrafu 1, il-kontribuzzjonijiet jibqgħu jsiru għal skema supplimentari ta' pensjoni fi Stat Membru wieħed, il-ħaddiem mibgħut, u meta applikabbli, min iħaddmu għandhom ikunu eżentati minn kull obbligu li jagħmlu kontribuzzjonijiet għal skemi supplimentari ta' pensjoni fi Stat Membru ieħor.
L-Artikolu 7
Informazzjoni għall-membri ta' l-iskemi
L-Istati Membri għandhom jieħdu miżuri sabiex jiżguraw li min iħaddem, l-amministraturi jew oħrajn responsabbli għat-tmexxija ta' skemi supplimentari ta' pensjoni jipprovdu tagħrif approprjat lill-membri ta' l-iskemi, meta jiċċaqilqu lejn Stat Membru ieħor, fir-rigward tad-drittijiet tal-pensjoni tagħhom u l-għażliet li huma disponibbli għalihom taħt l-iskema. Din l-informazzjoni għandha għallinqas tikkorrispondi għal tagħrif mogħti lill-membri ta' skema li fir-rigward tagħhom il-kontribuzzjonijiet ma jibqgħux isiru imma li jibqgħu fl-istess Stat Membru.
IL-KAPITOLU IV
DISPOŻIZZJONIJIET FINALI
L-Artikolu 8
L-Istati Membri jistgħu jipprovdu li d-dispożizzjonijiet ta' l-Artikolu 6 għandhom japplikaw biss għal stazzjonamenti li jibdew fil-jew wara l-25 ta' Lulju 2001.
L-Artikolu 9
L-Istati Membri għandhom jintroduċu fis-sistemi legali nazzjonali tagħhom miżuri kif meħtieġa sabiex jippermettu lill-persuni kollha li jikkonsidraw lilhom infushom aggravati minħabba li ma ġewx applikati d-diżposizzjonijiet ta' din id-Direttiva sabiex jieħdu d-drittijiet tagħhom permezz ta' proċess ġudizzjarju wara rikors possibbli għal awtoritajiet kompetenti oħrajn.
L-Artikolu 10
1. L-Istati Membri għandhom iġibu fis-seħħ il-liġijiet, ir-regolamenti u d-dispożizzjonijiet amministrattivi meħtieġa sabiex ikunu konformi ma' din id-Direttiva mhux aktar tard minn 36 xahar mid-data li tkun daħlet fis-seħħ, jew għandhom jiżguraw sa mhux aktar tard minn dik id-data li l-imsieħba soċjali jintroduċu d-dispożizzjonijiet mitluba minn dan ftehim. L-Istati Membri għandhom jieħdu l-miżuri kollha neċessarji sabiex jippermettu lilhom nfushom f'kull ħin li jiggarantixxu r-riżultati imposti minn din id-Direttiva. Għandhom jgħarrfu lill-Kummissjoni immedjatament.
Meta l-Istati Membri jadottaw dawn id-dispożizzjonijiet, dawn għandhom ikollhom referenza għal din id-Direttiva jew għandhom ikollhom magħhom din ir-referenza fiż-żmien tal-pubblikazzjoni uffiċjali tagħhom. Il-proċedura għal din ir-referenza għandha tkun adottata mill-Istati Membri.
Għandhom jgħarrfu lill-Kummissjoni ta' l-awtoritajiet nazzjonali li għandhom ikunu kkuntattjati fir-rigward ta' l-applikazzjoni ta' din id-Direttiva.
2. Sa mhux aktar tard mill-25 ta' Jannar 2002 l-Istati Membri għandhom jikkomunikaw lill-Kummissjoni t-test tad-dispożizzjonijiet tal-liġi nazzjonali li jadottaw fil-qasam kopert minn din id-Direttiva.
3. Fuq il-bażi ta' l-informazzjoni mgħoddija mill-Istati Membri, l-Kummissjoni għandha tissottometti rapport lill-Parlament Ewropew, lill-Kunsill u lill-Kumitat Ekonomiku u Soċjali, fi żmien sitt snin mid-dħul fis-seħħ ta' din id-Direttiva.
Ir-rapport għandu jittratta l-applikazzjoni ta' din id-Direttiva u għandu, fejn approprjat, jipproponi kull emenda li tista' ssir meħtieġa.
L-Artikolu 11
ta’ l-20 ta’ Lulju 1998 dwar il-kontroll tar-Ralstonia solanacearum (Smith) Yabuuchi et al.
IL-KUNSILL TA’ L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea, u partikolarment l-Artikolu 43 tiegħu,
Wara li kkunsidra l-proposta mill-Kummissjoni [1],
Wara li kkunsidra l-Opinjoni tal-Parlament Ewropew 4 [2],
Wara li kkunsidra l-Opinjoni tal-Kumitat Ekonomiku u Soċjali [3],
Billi l-organiżmu li jagħmel ħsara magħruf bħala Ralstonia solanacearum (Smith) Yabuuchi et al. kien magħruf qabel bħala Pseudomonas solanacearum (Smith) Smith; billi r-Ralstonia solanacearum (Smith) Yabuuchi et al. x’aktarx isir l-isem li jkun ġeneralment aċċettat għal dan l-organiżmu; billi d-Direttiva preżenti għandha tikkunsidra dan l-iżvilupp xjentifiku;
Billi l-produzzjoni tal-patata u tat-tadam tokkupa post importanti fl-agrikoltura tal-Komunità; billi l-produzzjoni tal-patata u tat-tadam hija b’mod kostanti mhedda minn organiżmi li jagħmlu l-ħsara;
Billi, permezz tal-protezzjoni tal-kultivazzjoni tal-patata u tat-tadam kontra dawn l-organiżmi li jagħmlu ħsara, mhux biss il-kapaċità produttiva għandha tinżamm iżda wkoll il-produttività agrikola għandha wkoll tiżdied;
Billi l-miżuri protettivi biex jipprevjienu l-introduzzjoni ta’ l-organiżmi li jagħmlu ħsara fit-territorju ta’ Stat Membru probabbilment ikollhom biss effett limitat li kieku dawn l-organiżmi ma jkunux ikkontrollati simultanjament u metodikament fil-Komunità kollha u ma kellhomx jitħallew milli jixxerdu;
Billi wieħed mill-organiżmi li jagħmlu ħsara lill-patata u lit-tadam huwa dak tar-Ralstonia solanacearum (Smith) Yabuuchi et al., l-aġent patoġeniku tal-marda tat-taħsir kannella fil-patata u ta’ nxif batterjoloġiku fil-patata u fit-tadam; billi l-epidemiji tal-mard ikkawżati minn dan il-patoġenu seħħew f’ċerti partijiet tal-Komunità u xi ftit sorsi limitati ta’ l-infezzjoni għadhom jeżistu;
Billi hemm riskju konsiderevoli għall-kultivazzjoni tal-patata u tat-tadam fil-Komunità kollha jekk ma jittieħdux il-miżuri effettivi, fejn huma kkonċernati dawn il-ħxejjex, biex ikun lokalizzat dan l-organiżmu u tiġi stabbilita d-distribuzzjoni tiegħu, biex ma jħalluhx milli jibqa’ jeżisti u jinxtered, u, jekk jinstab, biex ma jħallux il-firxa tiegħu tkompli u jkun ikkontrollat bl-għan li dan jiġi meqrud;
Billi, biex ikun assigurat dan, għandhom jittieħdu ċerti miżuri fi ħdan il-Komunità; billi l-Istati Membri għandhom, barra minnhekk, jieħdu miżuri addizzjonali jew aktar stretti fejn ikun meħtieġ, sakemm ma jkunx hemm ostaklu għall-moviment tal-patata u tat-tadam fil-Komunità, ħlief għal kif inhu stabbilit s’issa fid-Direttiva tal-Kunsill 77/93/KEE tal-21 ta’ Diċembru 1976 dwar il-miżuri protettivi kontra l-introduzzjoni fil-Komunità ta’ l-organiżmi li jagħmlu ħsara lill-pjanti jew lill-prodotti tal-pjanti u kontra l-firxa ta’ dawn fil-Komunità [4]; billi miżuri bħal dawn għandhom ikunu nnotifikati lill-Istati Membri l-oħrajn u lill-Kummissjoni;
Billi l-miżuri għandhom jikkunsidraw li stħarriġ uffiċjali sistematiku huwa meħtieġ biex jillokalizza l-patoġenu; billi dan l-istħarriġ għandu jinkludi proċeduri ta’ spezzjoni u, meta jkun xieraq, jekk taħt ċerti ċirkustanzi ambjentali l-marda tista’ tibqa’ moħbija u mhux osservata kemm fil-pjanta tal-patata ta’ meta qed tikber u kemm f’tuberi tal-patata maħżuna, għandu jinkludi proċeduri ta’ teħid ta’ kampjuni u ttestjar; billi l-firxa tal-patoġenu fil-pjanta li qed tikber mhuwiex l-iktar fattur importanti, iżda billi l-patoġenu jista’ jinfirex bl-ilma tal-wiċċ u b’ċerti pjanti solanini selvaġġi assoċjati, u għalhekk l-irrigazzjoni tal-pjanti tal-patata u tat-tadam bl-użu ta’ l-ilma kkontaminat jidher li joħloq riskju għall-infezzjoni ta’ dawn il-ħxejjex; billi wkoll il-patoġenu jista’ jeżisti fix-xitwa fi pjanti tal-patata u tat-tadam li jinżergħu weħidhom (voluntiera) u dawn jistgħu jkunu sors ta’ infezzjoni billi dawn jinġarru minn staġun għall-ieħor; billi l-patoġenu jinxtered ukoll bil-kontaminazzjoni tal-patata permezz ta’ kuntatt ma’ patata infettata u permezz ta’ kuntatt mat-tagħmir tal-kultivazzjoni, tal-ħsad u t-tħaddim jew inkella kontenituri tat-trasport u tal-ħażna li jkunu kkontaminaw ruħhom ma’ l-organiżmu permezz ta’ kuntatt minn qabel mal-patata infettata;
Billi l-firxa tal-patoġenu tista’ titnaqqas jew ma titħalliex permezz tad-dekontaminazzjoni ta’ l-oġġetti bħal dawn; billi kwalunkwe kontaminazzjoni tal-patata taż-żriegħ tpoġġi riskju ikbar għall-firxa tal-patoġenu; b’mod simili l-infezzjoni moħbija taż-żriegħ tal-patata tpoġġi riskju akbar għall-firxa tal-patoġenu u dan jista’ ma jitħalliex bl-użu tal-patata taż-żriegħ prodotta fi programm approvat uffiċjalment meta l-patata taż-żriegħ tkun ġiet ittestjata u nstabet li hija ħielsa mill-infezzjoni;
Billi l-għarfien preżenti tal-bioloġija u l-epidemoloġija tal-Ralstonia solanacearum (Smith) Yabuuchi et al. taħt kondizzjonijiet Ewropej mhuwiex komplut u huwa antiċipat li sejjer ikun meħtieġ li l-miżuri proposti jkunu riveduti f’diversi staġuni; b’mod simili it-titjib għall-proċeduri tat-test huma antiċipati fid-dawl ta’ aktar riċerka speċjalment dwar is-sensittività u l-ispeċifiċità tal-metodi tat-test biex jintgħażlu u jkunu standardizzati l-aħjar metodi tat-testijiet disponibbli;
Billi, għad-determinazzjoni tad-dettalji ta’ dawn il-miżuri ġenerali, kif ukoll għal dawk il-miżuri addizzjonali jew aktar stretti meħuda mill-Istati Membri biex ma titħalliex l-introduzzjoni tal-patoġenu fil-konfini tagħhom, huwa meħtieġ għall-Istati Membri li jikkooperaw mill-qrib mal-Kummissjoni fi ħdan il-Kumitat Permanenti dwar is-Saħħa tal-Pjanti (minn issa ’il quddiem imsejjaħ ‘il-Kumitat’),
ADOTTA DIN ID-DIRETTIVA:
Artikolu 1
Din id-Direttiva tikkonċerna l-miżuri li għandhom jittieħdu fl-Istati Membri kontra r-Ralstonia solanacearum (Smith) Yabuuchi et al., magħrufa qabel bħala l-Pseudomonas solanacearum (Smith) Smith, (minn issa ’il quddiem imsejħa ‘l-organiżmu’), biex, fejn huma kkonċernati l-pjanti ospitanti ta’ l-organiżmu elenkat fl-Anness I tas-Sezzjoni 1, (minn issa ’il quddiem imsejjaħ ‘il-materjal tal-pjanta elenkat fil-lista’):
(a) jillokalizzawh u jistabbilixxu d-distribuzzjoni tiegħu;
(b) jipprevjienu għall-iskoppjar u l-firxa tiegħu; u
(ċ) jekk jinstab, ma titħalliex il-firxa tiegħu u biex ikun ikkontrollat bl-għan li dan jinqered.
Artikolu 2
1. Ta’ kull sena l-Istati Membri għandhom iwettqu stħarriġ uffiċjali sistematiku għall-organiżmu fuq il-materjal tal-pjanti elenkat fil-lista li joriġina fil-konfini tagħhom. Biex ikunu identifikati sorsi possibbli oħra ta’ kontaminazzjoni li jheddu l-produzzjoni tal-pjanti li jidhru fil-lista, l-Istati Membri għandhom jagħmlu estimi tar-riskju u, sakemm ma jkun ġie identifikat l-ebda riskju ta’ firxa tal-organiżmu matul dawk l-estimi, dawn għandhom, fiż-żoni tal-produzzjoni tal-pjanti msemmija, imexxu stħarriġ uffiċjali mmirat apposta għall-organiżmu fuq pjanti oħrajn għajr dawk il-pjanti elenkati fil-lista, inkluż il-pjanti ospitanti solanini selvaġġi, kif ukoll fuq l-ilma tal-wiċċ li jintuża għall-irrigazzjoni jew għall-bexx tal-pjanti msemmija u fuq skart likwidu li joħroġ mill-bini ta’ l-ipproċessar jew ta’ l-ippakkjar industrijali li jittratta dawn il-pjanti u użat għall-irrigazzjoni jew għall-bexx tal-pjanti msemmija. Il-limitu ta’ dan l-istħarriġ għandu jiġi stabbilit skond ir-riskju li jkun ġie identifikat. L-Istati Membri jistgħu jmexxu wkoll stħarriġ uffiċjali għall-organiżmu fuq il-materjal, bħal ma huma l-medja tat-tkabbir, il-ħamrija u l-iskart solidu li joħroġ mill-bini ta’ l-ipproċessar u l-ippakkjar industrijali.
2. L-istħarriġ uffiċjali li hemm provvediment dwaru fil-paragrafu 1 għandu jitwettaq:
(a) għall-materjal tal-pjanti elenkati, skond id-dettalji stabbiliti fil-punt 1 tas-Sezzjoni II, ta’ l-Anness I; u,
(b) għall-pjanti ospitanti għajr dawk li hemm fil-lista, u għall-ilma inkluż l-iskart likwidu, b’konformità mal-metodi adatti u, meta jkun xieraq, għandhom jittieħdu kampjuni li jkunu suġġetti għal testijiet uffiċjali, jew li jkunu sorveljati uffiċjalment, fil-laboratorju;
(ċ) meta jkun xieraq għal materjal ieħor, b’konformità mal-metodi adatti.
Għal dan l-istħarriġ, dettalji oħra tal-proċeduri ta’ l-ispezzjoni u n-numru, l-oriġini, l-istratifikazzjoni u t-teħid tal-ħin għall-ġbir tal-kampjuni għandhom ikunu deċiżi mill-korpi uffiċjali responsabbli fi ħdan it-tifsira tad-Direttiva 77/93/KEE ibbażata fuq prinċipji xjentifiċi u statistiċi b’saħħithom u l-bioloġija ta’ l-organiżmu u li jikkunsidraw fl-Istat Membru kkonċernat, is-sistemi tal-produzzjoni partikolari tal-materjal tal-pjanti elenkati fil-lista u, kif inhu xieraq, ta’ pjanti ospitanti oħra ta’ l-organiżmu.
3. Id-dettalji u r-riżultati ta’ l-istħarriġ uffiċjali li hemm provvediment dwaru fil-paragrafu 1 għandhom ikunu nnotifikati kull sena lill-Istati Membri l-oħra u lill-Kummissjoni b’konformità mad-disposizzjonijiet tal-punt 2 tas-Sezzjoni II, ta’ l-Anness I. Dawn in-notifiki għandhom jingħataw sal-1 ta’ Ġunju ħlief għall-patata użata bħala zerriegħa mfaddla-tar-razzett li għaliha n-notifika għandha tingħata sal-1 ta’ Settembru. Id-dettalji u r-riżultati għall-uċuh tar-raba’ għandhom ikunu mqabbla mal-produzzjoni tas-sena ta’ qabel. Id-dettalji ta’ dawn in-notifki jistgħu jingħataw lill-Kumitat.
4. Id-disposizzjonijiet li ġejjin għandhom ikunu adottati b’konformità mal-proċedura stabbilita fl-Artikolu 16a tad-Direttiva 77/93/KEE:
- il-metodi adatti għall-istħarriġ u t-testijiet li jsiru fil-laboratorju li hemm provvediment dwarhom fil-paragrafu 2, l-ewwel subparagrafu, (b).
5. Id-disposizzjonijiet li ġejjin jistgħu jiġu adottati b’konformità mal-proċedura stabbilita fl-Artikolu 16a tad-Direttiva 77/93/KEE:
- il-metodi adatti għall-istħarriġ li hemm provvediment dwarhom fil-paragrafu 2, l-ewwel subparagrafu, (c),
- id-dettalji l-oħrajn ta’ l-istħarriġ li hemm provvediment dwarhom fil-paragrafu 2, it-tieni subparagrafu, bil-ħsieb li jkunu assigurati livelli kumparabbli ta’ l-assigurazzjoni bejn l-Istati Membri.
Artikolu 3
L-Istati Membri għandhom jassiguraw li l-preżenza suspettata jew il-konferma ta’ l-organiżmu fit-territorju tagħhom għandha tiġi rrappurtata lill-korpi uffiċjali responsabbli tagħhom.
Artikolu 4
1. F’kull każ ta’ preżenza suspettata, il-korpi uffiċjali responsabbli ta’ l-Istat(i) Membru(i) kkonċernat(i) għandhom jassiguraw it-tkomplija tat-testijiet uffiċjali, jew sorveljati b’mod uffiċjali, li jsiru fil-laboratorju billi jintuża, għall-materjal tal-pjanti li jidhru fil-lista, il-metodu relevanti stabbilit fl-Anness II u b’konformità mal-kondizzjonijiet speċifikati fil-punt 1 ta’ l-Anness III, jew, fil-każi l-oħrajn kollha, kwalunkwe metodu ieħor approvat uffiċjalment, biex jikkonferma jew jirrifjuta l-preżenza suspettata. Fil-każ ta’ konferma, il-kriterji stabbiliti fil-punt 2 ta’ l-Anness III għandhom ikunu applikabbli.
2. Sakemm iddum biex tkun ikkonfermata jew miċħuda l-preżenza suspettata permezz tal-paragrafu 1, f’kull każ ta’ preżenza suspettata meta, jew:
(i) sintomi dijagnostiċi tal-marda kkawżati mill-organiżmu jkunu dehru u għalhekk jinkiseb riżultat pożittiv mit-test(ijiet) ta’ l-istħarriġ rapidu, kif speċifikat fl-Anness II, is-sezzjoni I, il-punt 1 u s-sezzjoni II; jew,
(a) jipprojbixxu l-moviment tal-pjanti u t-tuberi mill-uċuh kollha tar-raba’, mil-lottijiet jew mill-konsenji li minnhom ikunu ttieħdu l-kampjuni, ħlief jekk dawn ikunu taħt il-kontroll tagħhom u sakemm ikun ġie stabbilit li ma jkun hemm l-ebda riskju identifikabbli tal-firxa ta’ l-organiżmu;
(b) jieħdu l-miżuri meħtieġa biex jidentifikaw l-oriġini tal-preżenza suspettata;
(ċ) jintroduċu miżuri adatti ta’ prekawzjoni addizzjonali bbażati fuq il-livell ikkalkolat tar-riskju, partikolarment b’relazzjoni mal-produzzjoni tal-materjal tal-pjanti elenkati u l-moviment tal-lottijiet tal-patata taż-żriegħ għajr dawk riferiti fil-punt (a), prodotti fuq il-post tal-produzzjoni li minnu l-kampjun riferit fil-punt (a) ikun ittieħed, biex jipprevjienu kwalunkwe firxa ta’ l-organiżmu.
3. F’dawk il-każi ta’ preżenza suspettata fejn ikun hemm riskju ta’ kontaminazzjoni tal-materjal tal-pjanti msemmija jew ta’ l-ilma tal-wiċċ minn jew ġewwa Stat(i) Membru(i) ieħor(oħrajn), l-Istat Membru li fih il-preżenza suspettata tkun ġiet irrappurtata għandu javża minnufih, skond ir-riskju identifikat, id-dettalji tal-preżenza suspettata msemmija lill-Istat(i) Membru(i) l-ieħor(l-oħra) ikkonċernat(i), u għandu jkun hemm ko-operazzjoni xierqa bejn l-Istati Membri msemmija. L-Istat(i) Membru(i) hekk kif ikunu avżati, għandhom jintroduċu mużuri ta’ prekawzjoni b’konformità mal-paragrafu 2(c) u jieħdu kwalunkwe azzjonijiet oħra, skond kif ikun xieraq, b’konformità mal-paragrafi 1 u 2.
4. Id-disposizzjonijiet li ġejjin jistgħu jkunu adottati b’konformità mal-proċedura stabbilita fl-Artikolu 16a tad-Direttiva 77/93/KEE:
- il-miżuri riferiti fil-paragrafu 2(c).
Artikolu 5
1. Jekk test uffiċjali jew sorveljat b’mod uffiċjali li jsir f’laboratorju, li juża, għall-materjal tal-pjanti msemmija, il-metodu relevanti stabbilit fl-Anness II jew, jew fil-każi l-oħrajn kollha, kwalunkwe metodu ieħor approvat uffiċjalment, jikkonferma l-preżenza ta’ l-organiżmu f’kampjun meħud skond din id-Direttiva, il-korpi uffiċjali responsabbli ta’ l-Istat Membru, wara li jkunu kkunsidraw prinċipji xjentifiċi tajba, il-bioloġija ta’ l-organiżmu u l-produzzjoni partikolari, il-marketing, u s-sistemi ta’ l-ipproċessar tal-pjanti ospitanti ta’ l-organiżmu f’dak l-Istat Membru, għandhom:
(a) għall-materjal tal-pjanti msemmija;
(i) jistabbilixxu investigazzjoni biex ikun stabbilit il-limitu u s-sors(i) primarju(i) tal-kontaminazzjoni b’konformità mad-disposizzjonijiet ta’ l-Anness IV, permezz ta’ testijiet oħra b’konformità ma’ l-Artikolu 4(1), fuq, minn ta’ l-inqas, il-lottijiet kollha tal-patata taż-żriegħ klonalment relatata, u,
(ii) jiddikjaraw bħala kontaminati l-materjal tal-pjanti msemmija, il-konsenji u/jew il-lottijiet li minnhom il-kampjun ikun ittieħed, u l-makkinarju, il-vetturi, ir-reċipjenti, l-imħażen, jew l-unitajiet ta’ dawn, u kwalunkwe oġġetti oħra inkluż il-materjal ta’ l-ippakkjar li jkun ġie f’kuntatt mal-materjal tal-pjanti msemmija li minnhom ikun ittieħed il-kampjun; jiddikjaraw ukoll bħala kontaminati, meta ikun xieraq, l-għalqa (jew l-għelieqi), l-unitajiet tal-produzzjoni protetta ta’ l-uċuħ tar-raba’ u l-postijiet tal-produzzjoni li minnhom il-materjal tal-pjanti msemmija kien miġbur u li minnhom kien ittieħed il-kampjun; u għal dawk il-kampjuni li jkunu ttieħdu waqt l-istaġun tat-tkabbir, jiddikjaraw bħala kontaminati l-għelieqi, il-postijiet tal-produzzjoni, u, meta jkun xieraq, l-unitajiet tal-produzzjoni protetta ta’ l-uċuħ tar-raba’ li minnhom ikun ittieħed il-kampjun, u,
(iii) jistabbilixxu, b’konformità mad-disposizzjonijiet tal-punt 1 ta’ l-Anness V, il-limitu tal-kontaminazzjoni probabbli permezz tal-kuntatt ta’ qabel jew ta’ wara l-ħsad, permezz ta’ rabtiet mal-produzzjoni, l-irrigazzjoni jew il-bexx, jew permezz tar-relazzjonijiet klonali mal-kontaminazzjoni iddikjarata, u,
(iv) jiddemarkaw żona fuq il-bażi tad-dikjarazzjoni tal-kontaminazzjoni permezz tal-punt (ii), id-determinazzjoni tal-limitu tal-kontaminazzjoni probabbli taħt il-punt (iii), u l-firxa possibbli ta’ l-organiżmu, b’konformità mad-disposizzjonijiet tal-punt 2(i) ta’ l-Anness V;
(b) għal uċuħ tar-raba’ tal-pjanti ospitanti għajr dawk imsemmija fil-punt (a) meta l-produzzjoni tal-materjal tal-pjanti msemmija tkun identifikata li tinsab f’riskju,
(i) li jistabbilixxu investigazzjoni b’konformità mal-punt (a)(i); u
(ii) jiddikjaraw bħala kontaminati l-pjanti ospitanti ta’ l-organiżmu li minnhom il-kampjun ikun ittieħed; u
(iii) jistabbilixxu l-kontaminazzjoni probabbli u jiddemarkaw żona b’konformità mal-punti (a)(iii); u (iv), ripsettivament, f’relazzjoni mal-produzzjoni tal-materjal tal-pjanti msemmija;
(ċ) għall-ilma tal-wiċċ (inkużi l-emissjonijiet ta’ l-iskart likwidu mill-bini industrijali ta’ l-ipproċessar jew l-ippakkjar li jittratta l-materjal tal-pjanti msemmija) u pjanti ospitanti solanini selvaġġi assoċjati, fejn il-produzzjoni tal-materjal tal-pjanti msemmija tkun identifikata li hija f’riskju permezz ta’ l-irrigazzjoni, il-bexx, jew it-tifqigħ ta’ l-ilma tal-wiċċ,
(i) jistabbilixxu investigazzjoni li tkun tinkludi stħarriġ uffiċjali fi żminijiet addattati fuq kampjuni ta’ l-ilma tal-wiċċ u, jekk ikunu preżenti pjanti ospitanti solanini selvaġġi, biex jistabbilixxu l-limitu tal-kontaminazzjoni; u
(ii) jiddikjaraw bħala kontaminat l-ilma tal-wiċċ li minnu l-kampjun(i) kien ittieħed, sal-limitu li hu xieraq u fuq il-bażi tal-investigazzjoni permezz tal-punt (i); u
(iii) jistabbilixxu l-kontaminazzjoni probabbli u jiddemarkaw żona fuq il-bażi tad-dikjarazzjoni tal-kontaminazzjoni taħt il-punt (ii), u l-firxa possibbli ta’ l-organiżmu waqt li jikkunsidraw id-disposizzjonijiet tal-punti 1 u 2(ii) ta’ l-Anness V.
2. L-Istati Membri għandhom jinnotifikaw minnufih lill-Istati Membri l-oħra u lill-Kummissjoni, b’konformità mad-disposizzjonijiet tal-punt 3 tal-Anness V, dwar kwalunkwe kontaminazzjoni ddikjarata taħt il-paragrafi 1(a)(ii) u 1(ċ)(ii) u d-dettalji tad-demarkazzjoni taż-żona taħt il-pargrafu 1(a)(iv) u, meta jkun applikabbli, taħt il-paragrafu 1(c)(iii). Id-dettalji tan-notifika taħt dan il-paragrafu tista’ tkun ippreżentata lill-Kumitat.
L-Istati Membri għandhom fl-istess ħin jissottomettu lill-Kummissjoni n-notifika addizzjonali stabbilita fil-punt 4 ta’ l-Anness V. Id-dettalji tan-notifika taħt dan is-subparagrafu għandhom ikunu sottomessi minnufih lill-membri tal-Kumitat.
3. Bħala riżultat tan-notifika taħt il-paragrafu 2 u l-elementi msemmija fiha, l-Istati Membri l-oħrajn iddettaljati fin-notifika għandhom jistabbilixxu investigazzjoni b’konformità mal-paragrafu 1(a)(i) u, meta jkun applikabbli, il-paragrafu 1(ċ)(i) u jieħdu aktar azzjoni, kif ikun xieraq, b’konformità mal-paragrafi 1 u 2.
Artikolu 6
1. L-Istati Membri għandhom jippreskrivu li l-materjal tal-pjanti msemmija u ddikjarati bħala kontaminati taħt l-Artikolu 5(1)(a)(ii) ma jistax ikun miżrugħ u li, taħt il-kontroll u l-approvazzjoni tal-korpi uffiċjali responsabbli tagħhom, dan għandu jkun suġġett għal waħda mid-disposizzjonijiet tal-punt 1 ta’ l-Anness VI, b’tali mod li jkun stabbilit li ma jkunx hemm riskju identifikabbli tal-firxa ta’ l-organiżmu.
2. L-Istati Membri għandhom jippreskrivu li l-materjal tal-pjanti msemmija u stabbiliti bħala probabbilment ikkontaminati taħt l-Artikolu 5(1)(a) (iii) u (ċ)(iii) inkluż il-materjal tal-pjanti msemmija li għalihom ġie identifikat riskju, prodotti f’postijiet ta’ produzzjoni u stabbiliti bħala probabbilment ikkontaminati taħt l-Artikolu 5(1)(a)(iii), ma jkunx jista’ jiġi miżrugħ u għandu, taħt il-kontroll tal-korpi uffiċjali responsabbli tagħhom, jitpoġġa għall-użu xieraq jew disponibbiltà kif speċifikat fil-punt 2 ta’ l-Anness VI, b’tali mod li jkun stabbilit li m’hemmx riskju identifikabbli tal-firxa ta’ l-organiżmu.
3. L-Istati Membri għandhom jippreskrivu li kwalunkwe makkinarju, vettura, reċipjent, maħżen, jew unitajiet ta’ dawn, u kwalunkwe oġġetti oħra li jinkludu l-materjal ta’ l-ippakkjar, iddikjarati bħala ikkontaminati taħt l-Artikolu 5(1)(a)(ii) jew stabbiliti bħala probabbilment ikkontaminati taħt l-Artikolu 5(1)(a)(iii) u (ċ)(iii), għandu jew jinqered jew ikun iddekontaminat billi jintużaw metodi adatti kif speċifikat fil-punt 3 ta’ l-Anness VI. Wara d-dekontaminazzjoni, kwalunkwe oġġetti bħal dawn m’għandhomx jitqiesu aktar bħala kkontaminati.
4. Mingħajr preġudizzju għall-miżuri implimentati taħt il-paragrafi 1, 2 u 3, l-Istati Membri għandhom jippreskrivu li, fiż-żona ddemarkata taħt l-Artikolu 5(1)(a)(iv) u (ċ)(iii), serje ta’ miżuri, kif speċifikat fil-punti 4.1 u 4.2 ta’ l-Anness VI, għandhom ikunu implimentati. Dettalji ta’ dawn il-miżuri għandhom ikunu nnotifikati ta’ kull sena lill-Istati Membri l-oħrajn u lill-Kummissjoni. Id-dettalji ta’ din in-notifika jistgħu jiġu ppreżentati lill-Kumitat.
Artikolu 7
1. L-Istati Membri għandhom jippreskrivu li l-patata taż-żriegħ għandha tilħaq il-kriterji tad-Direttiva 77/93/KEE u għandhom jiksbu f’linja diretta mill-patata l-materjal miksub taħt programm approvat uffiċjalment li jkun instab ħieles mill-organiżmu f’testijiet uffiċjali jew sorveljati b’mod uffiċjali billi jintuża l-metodu relevanti stabbilit fl-Anness II.
It-testijiet msemmija hawn fuq għandhom isiru minn Stat Membru:
(a) f’każi fejn ikun ġie kkonfermat li hemm preżenza ta’ l-organiżmu fil-produzzjoni tagħhom tal-patata taż-żriegħ,
(i) billi jittestjaw il-propagazzjonijiet ta’ qabel, inklużi l-għażla klonali tal-bidu u l-ittestjar sistematiku ta’ kloni ta’ żerriegħa bażika tal-patata; jew
(ii) fil-każi fejn ikun ġie stabbilit li m’hemm l-ebda relazzjoni klonali, bl-ittestjar tal-kloni kollha taż-żriegħ bażika tal-patata jew tal-propagazzjonijiet ta’ qabel, inkluża l-għażla klonali tal-bidu, u
(b) fil-każi l-oħra, jew fuq kull pjanta ta’ l-għażla klonali inizjali jew fuq il-kampjun rappreżentattiv taż-żriegħ bażika tal-patata jew tal-propagazzjonijiet ta’ qabel.
2. Id-disposizzjonijiet li ġejjin jistgħu jkunu adottati b’konformità mal-proċedura stabbilita fl-Artikolu 16a tad-Direttiva 77/93/KEE:
- ir-regoli dettaljati ta’ l-applikazzjoni tal-paragrafu 1, it-tieni subparagrafu, il-punt (a),
- ir-regoli li jikkonċernaw il-kampjun rappreżentattiv li hemm provvediment dwaru fil-paragrafu 1, it-tieni subparagrafu, il-punt (b).
Artikolu 8
L-Istati Membri għandhom jipprojbixxu ż-żamma u l-immaniġġjar ta’ l-organiżmu.
Artikolu 9
Mingħajr preġudizzju għad-disposizzjonijiet tad-Direttiva 77/93/KEE, l-Istati Membri jistgħu jawtorizzaw derogi mill-miżuri msemmija fl-Artikoli 6 u 8 ta’ din id-Direttiva b’konformità mad-disposizzjonijiet stabbiliti fid-Direttiva 95/44/KE [5] għal għanijiet ta’ prova jew xjentifiċi, u għal xogħol fuq selezzjonijiet varjetali.
Artikolu 10
Artikolu 11
Emenedi għall-Annessi għal din id-Direttiva, li għandhom isiru fid-dawl ta’ l-iżvilupp ta’ l-għarfien xjentifiku u tekniku, għandhom ikunu adottati b’konformità mal-proċedura stabbilita fl-Artikolu 16a tad-Direttiva 77/93/KEE. Fil-każ tal-metodi stabbiliti fl-Anness II u l-miżuri fil-paragrafi 4.1 u 4.2 ta’ l-Anness VI għal din id-Direttiva, għandu jitħejja rapport mill-Kummissjoni li fih ikunu riveduti dawn il-metodi u l-miżuri fid-dawl ta’ l-esperjenza miksuba, u r-rapport għandu jkun ippreżentat lill-Kumitat qabel l-1 ta’ Jannar 2002.
Artikolu 12
1. L-Istati Membri għandhom iġibu fis-seħħ il-liġijiet, ir-regoli u d-disposizzjonijiet amministrattivi meħtieġa biex dawn ikunu konformi ma’ din id-Direttiva b’effett mill-21 ta’ Awissu 1999. Huma għandhom jinfurmaw minnufih lill-Kummissjoni dwar dan.
Meta l-Istati Membri jadottaw dawn il-miżuri, dawn għandu jkollhom referenza għal din id-Direttiva jew inkella jkunu akkumpanjati b’tali referenza fl-okkażjoni tal-pubblikazzjoni uffiċjali tagħhom. Il-metodi ta’ kif issir tali referenza għandhom ikunu adottati mill-Istati Membri.
2. L-Istati Membri għandhom jikkomunikaw minnufih lill-Kummissjoni d-disposizzjonijiet tal-liġi nazzjonali li huma jadottaw fil-qasam irregolat b’din id-Direttiva. Il-Kummissjoni għandha tinforma lill-Istati Membri l-oħrajn dwar dan.
Artikolu 13
ta’ l-14 ta’ Diċembru 1998 li temenda d-Direttiva 68/414/KEE li timponi obbligu fuq l-Istati Membri tal-KEE li jżommu ħażniet minimi ta’ prodotti taż-żejt mhux maħdum u/jew prodotti petroliferi
IL-KUNSILL TA’ L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea, u partikolarment l-Artikolu 103a(1) miġjub fih,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
(1) Billi l-Kunsill adotta d-Direttiva 68/414/KEE ta’ l-20 ta’ Diċembru 1968 li timponi obbligu fuq l-Istati Membri tal-KEE li jżommu ħażniet minimi ta’ żejt mhux maħdum u/jew prodotti petroliferi [4];
(2) Billi ż-żejt mhux maħdum importat u l-prodotti petroliferi u l-petrol ikomplu jilgħabu parti importanti fil-provvisti ta’ l-enerġija tal-Komunità; billi kwalunkwe diffikultà, anki temporanja, li jkollha l-effett li tnaqqas il-provvisti ta’ dawk il-prodotti, jew li tgħolli b’mod sinjifikanti l-prezzijiet tagħhom fis-swieq internazzjonali, tista’ tikkawża disturbi gravi fl-attività ekonomika tal-Komunità; billi l-Komunità trid tkun f’pożizzjoni li tpatti għal jew għall-anqas tnaqqas kwalunkwe effetti ta’ ħsara f’każ bħal dan; billi jinħtieġ li tiġi aġġornata d-Direttiva 68/414/KEE sabiex tiġi adattata għar-realtà tas-suq intern tal-Komunità u l-evoluzzjoni tas-swieq taż-żejt;
(3) Billi fid-Direttiva 73/238/KEE [5] il-Kunsill iddeċieda dwar miżuri xierqa — inkluż it-teħid minn ħażniet taż-żejt — li għandhom jittieħdu f’każ ta’ diffikultajiet fil-provvista ta’ żejt mhux maħdum u prodotti petroliferi lejn il-Komunità; billi l-Istati Membri ħadu fuqhom obbligazzjonijiet simili fil-Ftehim dwar "Programm Internazzjonali ta’ l-Enerġija";
(4) Billi huwa importanti li s-sigurtà tal-provvista taż-żejt tkun imsaħħa;
(5) Billi huwa meħtieġ li l-arranġamenti organizzattivi għall-provvisti taż-żejt ma jippreġudikawx it-tmexxija bla ntoppi tas-suq intern;
(6) Billi d-dispożizzjonijiet ta’ din id-Direttiva ma jaffettwawx l-applikazzjoni sħiħa tat-Trattat, b’mod partikolari d-dispożizzjonijiet li jikkonċernaw is-suq intern u l-kompetizzjoni;
(7) Billi, skond il-prinċipju tas-sussidjarjetà u skond il-prinċipju ta’ proporzjonalità kif stipulati fl-Artikolu 3b tat-Trattat, l-għan li jinżamm livell ogħli ta’ sigurtà tal-provvista taż-żejt fil-Komunita permezz ta’ mekkaniżmi ta’ min iserraħ fuqhom u trasparenti bbażati fuq is-solidarjetà bejn l-Istati Membri u, fl-istess ħin, li jikkonformaw mar-regoli tas-suq intern u tal-kompetizzjoni, jistgħu jitwettqu aħjar fuq il-livell ta’ Komunità; billi din id-Direttiva ma teċċedix dak li huwa meħtieġ sabiex jintlaħaq dan l-għan;
(8) Billi jinħtieġ li l-ħażniet ikunu għad-dispożizzjoni ta’ l-Istati Membri f’każ li jinqalgħu diffikultajiet fil-provvista ta’ żejt; billi l-Istati Membri għandu jkollhom il-poteri u l-kapaċità li jikkontrollaw l-użu tal-ħażniet sabiex ikunu jistgħu isiru disponibbli mill-ewwel fl-oqsma li l-aktar jiġu bżonn provvisti ta’ żejt;
(9) Billi arranġamenti organizzattivi għaż-żamma ta’ ħażniet għandhom jassikuraw id-disponibilità tal-ħażniet u l-aċċessibilità għall-konsumatur;
(10) Billi huwa xieraq li arranġamenti organizzattivi għall-manteniment tal-ħażniet ikunu trasparenti, u jassikuraw qsim imparzjali u non-diskriminatorju tal-piż ta’ l-obbligazzjoni li jinżammu l-ħażniet; billi għalhekk, informazzjoni dwar l-ispiża meħtieġa biex jinżammu ħażniet ta’ żejt jistgħu jintgħamlu disponibbli mill-Istati Membri għall-partijiet interessati;
(11) Billi, sabiex jorganizzaw iż-żamma tal-ħażniet, l-Istati Membri jistgħu jirrikorru għal sistema bbażata fuq korp jew entità li tkun iżżomm il-ħażniet, li jkun iżomm il-ħażniet kollha jew parti minnhom, mill-ħażniet li jikkomprendu l-obbligazzjoni tagħhom ta’ żamma ta’ ħażniet; billi l-bilanċ, jekk ikun hemm, għandu jkun miżmum mir-raffinaturi u operaturi oħrajn fis-suq; billi sħubija bejn il-Gvern u l-industriji hija essenzjali sabiex jitħaddmu mekkaniżmi ta’ żamma ta’ ħażniet effiċjenti u ta’ min joqgħod fuqhom;
(12) Billi produzzjoni lokali tinkkontribwixxi fiha nfisha għas-sigurtà tal-provvista; billi l-evoluzzjoni tas-suq taż-żejt tista’ tiġġustifika deroga adattata mill-obbligazzjoni li jinżammu ħażniet ta’ żejt għall-Istati Membri bi produzzjoni lokali taż-żejt; billi, skond il-prinċipju tas-sussidjarjetà, l-Istati Membri jistgħu jeżentaw impriżi mill-obbligazzjoni li jżommu ħażniet fir-rigward ta’ ammont li ma jaqbiżx il-kwantità ta’ prodotti li dawk l-impriżi jimmanifatturaw minn żejt mhux maħdum prodott lokalment;
(13) Billi huwa xieraq li jiġu addottati atitudnijiet li huma diġà segwiti mill-Komunità u l-Istati Membri fl-obbligazzjonijiet u l-patti ta’ ftehim internazzjonali tagħhom; billi, minħabba f’bidliet fix-xejra tal-konsum taż-żejt, il-bunkers ta’ l-avjazzjoni internazzjonali saru komponent importanti ta’ dan il-konsum;
(14) Billi hemm il-ħtieġa li jiġi adattat u simplifikat il-mekkaniżmu ta’ rapportaġġ statistiku tal-Komunità li jirrigwarda ħażniet taż-żejt;
(15) Billi l-ħażniet taż-żejt jistgħu, fil-prinċipju, jinżammu fi kwalunque post fil-Komunità u għalhekk huwa xieraq li tiġi faċilitata ż-żamma ta’ ħażniet barra t-territorju nazzjonali; billi huwa meħtieġ li deċiżjonijiet għaż-żamma ta’ ħażniet barra t-territorju nazzjonali jittieħdu mill-Gvern ta’ l-Istat Membru konċernat skond il-ħtiġiet tiegħu u l-konsiderazzjonijiet dwar sigurtà ta’ provvista; billi fil-każ ta’ ħażniet miżmuma għad-dispożizzjoni ta’ impriża jew korp/entità oħra, regoli aktar dettaljati huma meħtieġa sabiex tkun garantita d-disponibilità u l-aċċessibilità tagħhom f’każ ta’ diffikultajiet fil-provvisti taż-żejt;
(16) Billi huwa mixtieq, sabiex tiġi aċċertata t-tmexxija bla intoppi tas-suq intern, li jiġi mħeġġeġ l-użu ta’ patti ta’ ftehim bejn l-Istati Membri dwar żamma minima ta’ ħażniet sabiex jissaħħaħ l-użu ta’ faċilitajiet ta’ ħażna fi Stati Membri oħrajn; billi huwa f’idejn l-Istati Membri konċernati li jieħdu d-deċiżjoni li jikkonkludu tali patti ta’ ftehim;
(17) Billi huwa xieraq li tissaħħaħ is-sorveljanza amministrattiva tal-ħażniet u li jiġu stabbiliti mekkaniżmi effiċjenti għall-kontroll u verifikar ta’ ħażniet; billi reġim ta’ sanzjonijiet huwa meħtieġ sabiex jiġi impost tali kontroll;
(18) Billi d-Direttiva 72/425/KEE tellgħet minn 65 għal 90 ġurnata il-perjodu ta’ referenza li jidher fl-ewwel paragrafu ta’ l-Artikolu 1 tad-Direttiva 68/414/KEE u stabbilixxiet il-kondizzjonijiet sabiex tiġi implimentata dik iż-żjieda; billi dik id-Direttiva ġiet reża skaduta minn din id-Direttiva; billi d-Direttiva 72/425/EEC għandha għalhekk tiġi mħassra;
(19) Billi huwa xieraq li jiġi informat il-Kunsill fuq bażi regolari dwar is-sitwazzjoni fir-rigward ta’ ħażniet ta’ sigurtà fil Komunità,
ADOTTA DIN ID-DIRETTIVA:
Artikolu 1
Id-Direttiva 68/414/KEE hija b’dan emendata kif ġej:
1. L-Istati Membri għandhom jadottaw dawk il-liġijiet, regolamenti jew dispożizzjonijiet amministrattivi li jkunu xierqa sabiex iżommu ġewwa l-Komunità Ewropea f’kull żmien, bla ħsara għad-dispożizzjonijiet ta’ l-Artikolu 7, il-ħażniet tagħhom ta’ prodotti ta’ żejt, mhux raffinat f’livell li jikkorrispondi, għal kull waħda mill-kategoriji ta’ prodotti petroliferi imniżżla fl-Artikolu 2, għal ta’ l-anqas 90 ġurnata konsum intern medju ta’ kuljum fis-sena kalendarja li tiġi qabel imsemmija fl-Artikolu 4.
2. Dik il-parti tal-konsum intern li tiġi soddisfatta permezz ta’ derivattivi ta’ prodotti petroliferi prodotti lokalment mill-Istat Membru konċernat tista’ tiġi mnaqqsa sa massimu ta’ 25 % ta’ dak il-konsum. Id-distribuzzjoni ġewwa l-Istat Membru tar-riżultat ta’ dak it-tnaqqis għandha tiġi deċiża mill-Istat Membru konċernat."; 2. L-Artikolu 2 għandu jiġi mħassar;
3. l-Artikolu 3 eżistenti għandu jsir l-Artikolu 2 u għandu jkun supplimentat bil-paragrafu li ġej:
3. Sabiex iħarsu l-ħtiġiet tal-paragrafi 1 u 2, l-Istati Membri jistgħu jiddeċiedu li jirrikorru għal korp jew entità li jżomm ħażna li tkun responsabbli għaż-żamma tal-ħażniet kollha jew parti minnhom.
"L-Artikolu 4
L-Istati Membri għandhom jagħtu lill-Kummissjoni sommarju statistiku li juri l-ħażniet eżistenti fl-aħħar ta’ kull xahar, redatt skond l-Artikoli 5 u 6 u li jispeċifika n-numru ta’ ġranet ta’ konsum medju fis-sena kalendarja preċedenti li dawk il-ħażniet jirrappresentaw. Dan is-sommarju għandu jingħata sa mhux aktar tard mill-25 ġurnata tat-tieni xahar wara x-xahar li għandu jiġi rappurtat.
A L-obbligazzjoni taż-żamma ta’ ħażniet ta’ Stat Membru għandha tkun ibbażata fuq il-konsum intern tas-sena kalendarja li tiġi qabel. Fil-bidu ta’ kull sena kalendarja, l-Istati Membri għandhom jirrikalkulaw l-obbligazzjoni taż-żamma ta’ ħażniet tagħhom sa mhux aktar tard mill-31 ta’ Marzu ta’ kull sena u jassikuraw illi huma jkunu jikkonformaw ma’ l-obbligazzjonijiet ġodda tagħhom mill-aktar fis possibbli u, fi kwalunkwe każ, mhux atar tard mill-31 ta’ Lulju ta’ kull sena.
Fis-sommarju statistiku, ħażniet ta’ karburant ta’ l-ajruplani jet tat-tip tal-pitrolju għandhom ikunu rapportati separatament taħt il-kategorija II."; 6. L-Artikolu 5 għandu jiġi sostitwit b’dan li ġej:
"L-Artikolu 5
Ħażniet meħtieġa li jinżammu mill-Artikolu 1 jistgħu ikunu miżmuma f’forma ta’ żejt mhux maħdum u prodotti intermedji, kif ukoll f’forma ta’ prodotti lesti.
Fis-sommarju statistiku tal-ħażniet hekk kif provdut għalih fl-Artikolu 4, prodotti lesti għandhom ikunu kalkolati skond it-tunnellaġġ attwali tagħhom; żejt mhux maħdum u prodotti intermedji għandhom ikunu kalkolati:
- fil-proporzjonijiet tal-kwantitajiet għal kull kategorija ta’ prodotti miksuba matul is-sena kalendarja preċedenti mir-raffineriji ta’ l-Istat konċernat, jew
- fuq il-bażi tal-programmi ta’ produzzjoni tar-raffineriji ta’ l-Istat konċernat għas-sena kurrenti, jew
- fuq il-bażi tal-proporzjon bejn il-kwantità totali manifatturata matul is-sena kalendarja preċedenti fl-Istat konċernat ta’ prodotti koperti mill-obbligazzjoni sabiex iżommu ħażniet u l-ammont totali ta’ żejt mhux maħdum użat matul dik is-sena; dak imsemmi hawn fuq għandu japplika għal mhux aktar minn 40 % ta’ l-obbligazzjoni totali għall-ewwel u t-tieni kategoriji (żjut ta’ petrol u diżil) u sa mhux aktar minn 50 % għat-tielet kategorija (żjut karburanti).
Komponenti għat-taħlit, meta intiżi biex jiġu proċessati fil-prodotti finali elenkati fl-Artikolu 3, jistgħu jiġu sostitwiti bil-prodotti li għalihom huma intiżi."; 7. L-Artikolu 6 għandu jiġi emendat kif ġej:
(a) L-Artikolu 1 għandu jiġi sostitwit b’dan li ġej:
"1. Meta jkun qed jiġi ikkalkulat il-livell ta’ ħażniet minimi li għalih jipprovdi l-Artikolu 1, dawk il-kwantitajiet biss li jkunu miżmuma skond l-Artikolu 3(1) għandhom jiġu inklużi fis-sommarju statistiku."; (b) Il-paragrafu 2 għandu jiġi sostitwit b’dan li ġej:
"2. Għall-finijiet ta’ l-implimentazzjoni ta’ din id-Direttiva, jistgħu jiġu stabbiliti ħażniet, taħt patti ta’ ftehim bejn il-Gvernijiet, ġewwa t-territorju ta’ Stat Membru, akkont ta’ impriżi, jew korpi/entitajiet, stabbiliti fi Stat Membru ieħor. Huwa l-Gvern ta’ l-Istat Membru konċernat li għandu jiddeċiedi jekk iżommx jew le parti mill-ħażniet tiegħu barra t-territorju nazzjonali.
F’każijiet bħal dawn, l-Istat Membru li fuq it-territorju tiegħu huma miżmuma l-ħażniet fi hdan il-qafas ta’ dak il-ftehim m’għandux jopponi għat-trasferiment ta’ dawn il-ħażniet lill-Istati Membri l-oħrajn li għan-nom tagħhom il-ħażniet huma miżmuma taħt dak il-ftehim; huwa għandu jivverifika fuq dawk ħażniet skond il-proċeduri speċifikati f’dak il-ftehim iżda m’għandux jinkludihom fis-sommarju tiegħu ta’ l-istatistika. L-Istat Membru li f’ismu l-ħażniet ikunu qed jinżammu jista’ jinkludihom fis-sommarju statistiku tiegħu.
F’dawk il-każijiet, flimkien mas-sommarju statistiku li jipprovdi għalih l-Artikolu 4, kull Stat Membru għandu jibgħat rapport lill-Kummissjoni dwar il-ħażniet miżmuma ġewwa t-territorju tiegħu għall-benfiċċju ta’ Stat Membru ieħor, kif ukoll il-ħażniet, miżmuma fi Stati Membri oħrajn għall-benefiċċju tiegħu stess. Fiż-żewġ każijiet, is-siti tal-ħażna u/jew kumpanniji li jżommu l-ħażniet, kwantitajiet u kategorija tal-prodotti — jew żejt mhux maħdum — maħżuna għandhom ikunu ndikati fir-rapport.
Abbozzi tal-patti ta’ ftehim imsemmija fl-ewwel subparagrafu għandhom jintbagħtu lill-Kummissjoni, li tista twassal il-kummenti tagħha lill-Gvernijiet konċernati. L-arranġamenti, ġaladarba konklużi, għandhom jiġu notifikati lill-Kummissjoni, li għandha tinforma bihom lill-Istati Membri l-oħrajn.
Il-patti ta’ ftehim għandhom jissoddisfaw il-kondizzjonijiet li ġejjin:
- għandhom jikkonċernaw żejt mhux maħdum u l-prodotti kollha ta’ żejt mhux raffinat koperti minn din id-Direttiva,
- għandhom jippreskrivu l-kondizzjonijiet u arranġamenti għaż-żamma ta’ ħażniet bil-għan li jitħares il-kontroll u d-disponibilità ta’ dawn il-ħażniet,
- għandhom jispeċifikaw il-proċedura għall-ivverifikar u l-identifikazzjoni tal-ħażniet li hemm provdut għalihom, inter alia, il-metodi għat-twettieq u kooperazzjoni fi spezzjonijiet,
- huma għandhom bħala regola ġenerali jkunu konklużi għal perjodu mhux limitat,
- huma għandhom jiddikjaraw li, fejn issir dispożizzjoni għal terminazzjoni unilaterali, dan ta’ l-aħħar m’għandux jiġi utilizzat f’każ ta’ kriżi ta’ provvista u li, fi kwalunkwe każ, il-Kummissjoni għandha tirċievi informazzjoni minn qabel ta’ kull terminazzjoni.
Meta ħażniet stabbiliti taħt dawk il-patti ta’ ftehim ma jkunux proprjetà ta’ impriża, jew korp/entità, li għandha obbligazzjoni li żżomm ħażniet, iżda huma miżmuma għad-dispożizzjoni ta’ din l-impriża, jew korp/entità, minn impriża oħra, il-kondizzjonijiet li ġejjin għandhom jitħarsu:
- l-impriża benefiċjarja, jew korp/entità, għandu jkollha d-dritt kuntrattwali li takkwista dawn il-ħażniet matul il-perjodu tal-kuntratt; il-metodoloġija sabiex jiġu stabbiliti l-prezzijiet ta’ dak l-akkwist għandha tiġi miftiehma bejn il-partijiet konċernati,
- il-perjodu minimu ta’ dak il-kuntratt għandu jkun ta’ 90 ġurnata,
- is-sit tal-ħażna u/jew kumpanniji li jżommu l-ħażniet għad-dispożizzjoni ta’ l-impriża benefiċjarja, jew korp/entità, kif ukoll il-kwantità u l-kategorija ta’ prodott, jew żejt mhux maħdum, maħżun f’dak is-sit għandu jkun speċifikat,
- id-disponibilità attwali tal-ħażniet għall-impriża benefiċjarja, jew korp/entità, għandha tkun garantita, f’kull żmien matul il-perjodu tal-kuntratt, mill-impriża jew korp/entità li għandha l-ħażniet għad-dispożizzjoni ta’ l-impriża benefiċjarja, jew korp/entità,
- l-impriża jew korp/entità li tkun qed iżżomm il-ħażniet għad-dispożizzjoni ta’l-impriża benefiċjarja, jew korp/entità, trid tkun waħda li hija ‘l hinn mill-ġurisdizzjoni ta’ l-Istat Membru li fuq it-territorju tiegħu ikunu jinstabu l-ħażniet f’dak li jirrigwarda s-setgħat legali ta’ dak l-Istat Membru li jikkontrolla u jivverifika l-eżistenza tal-ħażniet konċernati."; (ċ) Il-paragrafu 3, it-tieni subparagrafu, għandu jiġi sostitwit b’dan li ġej:
"Konsegwentement dan li ġej għandu, b’mod partikolari, jiġi eskluż mis-sommarju statistiku: żejt mhux maħdum lokali li għadu ma ġiex imtella’; provvisti intiżi għall-bunkers ta’ bastimenti li jbaħħru; provvisti fi transitu dirett minbarra l-ħażniet imsemmija fil-paragrafu 2; provvisti f’pajplajns, f’tankers tat-triq, u vaguni-tankijiet ferrovjarji, fit-tankijiet tal-ħażna ta’ ħwienet li jbiegħu bl-imnut, u dawk miżmuma minn konsumaturi zgħar. Kwantitajiet miżmuma għand il-forzi armati u dawk li jkunu qed jinżammu għalihom mill-kumpaniji taż-żejt għandhom ukoll jiġu esklużi mis-sommarju statistiku."; 8. l-Artikolu li ġej għandu jiġi mdaħħal:
"L-Artikolu 6a
L-Istati Membri għandhom jadottaw id-dispożizzjonijiet kollha meħtieġa u jieħdu l-passi kollha meħtieġa sabiex jaċċertaw ruħhom mill-kontroll u sorveljanza tal-ħażniet. Huma għandhom jattwaw mekkaniżmi sabiex jivverifikaw il-ħażniet skond id-dispożizzjonijiet ta’ din id-Direttiva."
9. l-Artikolu li ġej għandu jiddaħħal:
"L-Artikolu 6b
L-Istati Membri għandhom jistabbilixxu l-penalitajiet applikabbli għall-ksur tad-dispożizzjonijiet nazzjonali adottatti skond din id-Direttiva u għandhom jieħdu kull miżura meħtieġa sabiex jassiguraw l-implimentazzjoni ta’ dawn id-dispożizzjonijiet. Il-penali għandhom ikunu effettivi, proporzjonali u deterrenti."
Artikolu 2
Id-Direttiva 72/425/KEE għandha tiġi mħassra b’effett mill-31 ta’ Diċembru 1999.
Artikolu 3
1. L-Istati Membri għandhom iġibu fis-seħħ il-liġijiet, ir-regolamenti u d-dispożizzjonijiet amministrattivi meħtieġa biex jikkonformaw din id-Direttiva qabel l-1 ta’ Jannar 2000. Huma għandhom jinformaw minnufih b’dan lill-Kummissjoni.
2. Meta l-Istati Membri jadottaw dawn il-miżuri, għandu jkun fihom referenza għal din id-Direttiva jew għandhom ikunu akkumpanjati b’dik ir-referenza fl-okkażjoni tal-pubblikazzjoni uffiċjali tagħhom. Il-metodi ta’ kif għandha ssir dik ir-referenza għandhom ikunu stipulati mill-Istati Membri.
Artikolu 4
Minħabba l-karatteristiċi speċifiċi tagħha, ir-Repubblika tal-Greċja għandha tingħata perjodu addizzjonali li ma jiġġeddidx ta’ tliet snin sabiex matulu tapplika l-obbligazzjonijiet ta’ din id-Direttiva fir-rigward ta’ l-inklużjoni ta’ provvisti tal-bunkers għall-avjazzjoni internazzjonali fil-kalkolu tal-konsum intern.
Artikolu 5
Il-Kummissjoni għandha tippresenta regolarment lill-Kunsill rapport dwar is-sitwazzjoni fir-rigward ta’ ħażniet fil-Komunità, inkluż fejn xieraq dwar il-ħtieġa ta’ armonizzazzjoni sabiex jiġi aċċertat kontroll effettiv u sorveljanza ta’ ħażniet.
Artikolu 6
tas-16 ta’ Jannar 1998 li jemenda l-Annessi I, II u III ma’ Regolament tal-Kunsill (KEE) Nru 2377/90 li jistabbilixxi proċedura tal-Komunità għall-istabbiliment ta’ limiti massimi ta’ residwu ta’ prodotti mediċinali veterinarji f’affarijiet ta’ l-ikel u ta’ oriġini mill-annimali (Test b’ rilevanza KEE)
IL-KUMMISSJONI TAL-KOMUNITAJIET EWROPEJ,
Wara li kunsidrat it-Trattat li jistabbilixxi il-Komunità Ewropea,
Wara li kunsidrat Regolament tal-Kunsill (KEE) Nru 2377/90 tas-26 ta’ Ġunju 1850 li jistabbilixxi proċedura tal-Komunità għall-istabiliment tal-limiti ta’ residwi massimi ta’ prodotti mediċinali veterinarji f’affarijiet ta’ l-ikel [1], kif l-aħħar emendat minn Regolament tal-Kummissjoni (EC) Nru 2010/97 [2] u b’ mod partikolari l-Artikoli 6, 7 u 8 ta’ dan,
Billi, bi qbil ma Regolament (KEE) Nru 2377/90, limiti ta’ residwu massimu jridu jkunu stabbiliti progressivament għal kull sustanza farmakoloġikament attiva li hi wżata fil-Komunità fi prodotti mediċinali veterinarji intiżi għall-amministrazzjoni lill-annimali li jipproduċu l-ikel;
Billi limiti ta’ residwu massimu suppost ikunu stabbiliti biss wara eżami fil-Komunità għall-Prodotti Mediċinali Veterinarji ta’ l-informazzjoni rilevanti kollha li tikkonċerna s-sigurtà ta’ residwi tas-sustanza kkunċernata għall-konsumatur jew affarijiet ta’ l-ikel ta’ oriġini mill-annimali u l-impass ta’ residwi fuq l-ipproċessar industrijali ta’ l-affarijiet ta’ l-ikel.
Billi, fl-istabbiliment tal-limiti ta’ residwu massimu għal residwi ta’ prodotti mediċinali veterinarji fl-affarijiet ta’ l-ikel ta’ oriġini mill-annimali, huwa neċessarju li tkun speċifikata l-ispeċi ta’ l-annimali f’liema residwi jistgħu ikunu preżenti, l-livelli jistgħu ikunu preżenti f’kull wieħed mit-tessuti tal-laħam rilevanti ottenuti mill-annimal ittrattat (tessut speċifiku) u n- natura tar-residwu li hi rilevanti għall-kontroll ta’ residwi (limitu tar-residwu);
Billi, għall-kontroll ta’ residwi, kif ipprovdut f’leġislazzjoni xierqa tal-Komunità, limiti ta’ residwu massimi suppost is-soltu jkunu stabbiliti għat-tessuti speċifiċi ta’ fwied jew kliewi; billi, iżda, l-fwied u l-kliewi huma ta’ spiss imneħħija mill-karkassi li jiċċaqalqu fil-kummerċ internazzjonali, u limiti ta’ residwu massimu suppost għalhekk dejjem ikunu stabbiliti għall-tessuti ta’ muskolu u xaħam;
Billi, fil-każ ta’ prodotti mediċinali veterinarji intiżi għall-użu f’għasafar li jbidu, annimali li jagħmlu l-ħalib jew żunżan li jagħmlu l-għasel, limiti ta’ residwu massimu jridu jkunu stabbiliti għall-bajd, ħalib jew għasel;
Billi danofloksaċina, ċefażolina u trimetorprima suppost ikunu mdaħħlin f’L-Anness I lill-Regolament (KEE) Nru 2377/90;
Billi linoleju. Aċidu foliku, betain u ċefażolina suppost ikunu imdaħħla f’L-Anness I lill-Regolament (KEE) Nru 2377/90;
Billi, sabiex tippermetti għall-kompletazzjoni ta’ l-istudji xjentifiċi, id- durazzjoni tal-validità tal-limiti ta’ residwu proviżjonali iddefinita qabel f’L-Anness III għal Regolament (KEE) Nru 2377/90 suppost tkun estiża għal penethamate;
Billi perjodu ta’ 60 ġurnata suppost ikun permess qabel id-dħul fis-seħħ ta’ dan ir-Regolament sabiex jippermetti lill-Istati Membri biex jagħmlu kwalunkwe bidla li tista’ tkun neċessarja għall-awtorizzazzjonijiet biex tippjazza l-prodotti mediċinali veterinarji kkonċernati fuq is-suq li ġew mogħtija bi qbil ma Direttiva tal-Kunsill 81/851/KEE [3], kif l-aħħar emendata minn Direttiva 93/40/KEE [4] biex jittieħed kont tad- dispożizzjonijiet ta’ dan ir-Regolament;
Billi l-miżuri li għalihom hemm dispożizzjoni f’dan ir-Regolament huma skond l-opinjonijiet tal-Kumitat Permanenti fuq prodotti Mediċinali Veterinarji,
ADOTTAT DAN IR-REGOLAMENT:
Artikolu 1
L-Annessi I, II u III għal Regolament (KEE) Nru 2377/90 huma minn hawn emendati kif imfassal fl-Anness hawnhekk.
Artikolu 2
Dan ir-Regolament ser jidħol fis-seħħ fis-sittin ġurnata wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
tat-23 ta' Jannar 1998 li jemenda r-Regolament tal-Kunsill Nru 3051/95 dwar l-immaniġġjar tas-sigurtà fuq il-vapuri tal-passiġġieri roll-on/roll-off (il-vapuri ro-ro)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 3051/95 tat-8 ta' Diċembru 1995 dwar l-immaniġġjar tas-sigurtà tal-vapuri tal-passiġġieri roll-on/roll-off (vapuri ro-ro) [1], u b'mod partikolari l-Artikolu 9 tiegħu,
Billi r-Regolament (KE) Nru 3051/95 jipprovdi li l-kumpaniji u l-Istati Membri għandhom jikkonformaw mad-dispożizzjonijiet tal-Kodiċi Internazzjonali dwar l-Immaniġġjar tas-Sigurtà addottat mill-Organizzazzjoni Marittima Internazzjonali (OMI) permezz tar-Riżoluzzjoni ta' l-Assemblea A/741 (18) ta' l-4 ta' Novembru 1993, fir-rigward tal-vapuri ro-ro li joperaw minn u lejn il-portijiet ta' l-Istati Membri tal-Komunità;
Billi bil-għan li tiġi żgurata implimentazzjoni uniformi tal-Kodiċi ta' l-Immaniġġjar Internazzjonali tas-Sigurtà (SMI), ġew addottati linji ta' gwida dwar l-implimentazzjoni tal-Kodiċi Internazzjonali dwar l-Immaniġġjar tas-Sigurtà (SMI) fit-23 ta' Novembru 1995 mill-OMI bir-Riżoluzzjoni A.788 (19);
Billi huwa meħtieġ li wieħed iqis l-iżviluppi f'livell internazzjonali bl-introduzzjoni ta' regoli dettaljati rigward il-ħruġ ta' dokumenti u ċertifikati internazzjonali u l-forma tad-dokumenti u ċ-ċertifikati ta' l-SMI, kif ukoll ċerti normi dwar l-arranġamenti dwar iċ-ċertifikazzjoni ta' l-SMI;
Billi huwa xieraq li wieħed jiżgura li l-validità ta' ċerti dokumenti u ċertifikati diġà maħruġa ma tiġix effettwata;
Billi r-Reġolament (KEE) Nru 3051/95 għandu għalhekk jiġi emendat;
Billi l-miżuri provduti f'dan ir-Reġolament huma konformi ma' l-opinjoni tal-Kumitat kif provdut fl-Artikolu 12 tad-Direttiva tal-Kunsill 93/75/KEE [2], kif l-aħħar emendata mid-Direttiva tal-Kummissjoni 97/43/KE [3],
ADOTTAT DAN IR-REGOLAMENT
Dan ir-Regolament għandu jidħol fis-seħħ fl-20 jum ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) nru 496/98 tas-27 ta' Frar 1998 dwar il-klassifika ta' oġġetti fin-Nomenklatura Magħquda
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2658/87 [1] dwar in-nomenklatura għat-tariffa u l-istatistika u dwar it-Tariffa Doganali Komuni, kif l-aħħar emendat bir-Regolament tal-Kummissjoni (KE) Nru 2509/97 [2], u partikolarment l-Artikolu 9 tiegħu,
Billi sabiex tiġi żgurata l-applikazzjoni uniformi tan-Nomenklatura Magħquda annessa mar-Regolament imsemmi, huwa meħtieġ li jiġu adottati miżuri dwar il-klassifika ta' l-oġġetti msemmijin fl-Anness ta' dan ir-Regolament;
Billi r-Regolament (KEE) Nru 2658/87 stabbilixxa r-regoli ġenerali għall-interpretazzjoni tan-Nomenklatura Magħquda u dawk ir-regoli wkoll japplikaw għal xi nomenklatura oħra li hija kompletament jew parzjalment ibbażata fuqha jew li żżid xi subdiviżjoni addizzjonali magħha u li hija stabbilita minn dispożizzjonijiet speċifiċi tal-Komunità, bil-ħsieb ta' l-applikazzjoni tat-tariffa u miżuri oħra li jirrigwardaw il-kummerċ tal-merkanzija;
Billi l-miżuri previsti f'dan ir-Regolament huma skond l-opinjoni tat-Taqsima dwar in-Nomenklatura tat-Tariffa u ta' l-Istatistika tal-Kumitat tal-Kodiċi Doganali,
ADOTTAT DAN IR-REGOLAMENT:
L-Artikolu 1
L-oġġetti deskritti fil-kolonna 1 tat-tabella mehmuża huma issa kklassifikati fin-Nomenklatura Magħquda fil-kodiċijiet approprjati tan-NM indikati fil-kolonna 2 tat-tabella msemmija.
L-Artikolu 2
L-informazzjoni tat-tariffa li torbot maħruġa mill-awtoritajiet doganali ta' l-Istati Membri li mhix konformi mad-drittijiet stabbiliti minn dan ir-Regolament tista' tkompli tiġi invokata skond id-dispożizzjonijiet ta' l-Artikolu 12(6) tar-Regolament (KEE) Nru 2913/92 għal perjodu ta' tliet xhur.
L-Artikolu 3
Dan ir-Regolament għandu jidħol fis-seħħ fil-21 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
tad-9 ta’ Marzu 1998 li jemenda r-Regolament (KEE) Nru 3077/78 dwar l-ekwivalenza maċ-ċertifikati ta’ attestazzjonijiet tal-Komunità li jakkompanjaw il-ħops importat minn pajjiżi li m’humiex membri
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabilixxi l-Komunitajiet Ewropej,
Wara li kkunsidrat ir-Regolament tal-Kunsill (KEE) Nru 1696/71 tas-26 ta’ Lulju 1971 dwar l-organizzazzjoni komuni tas-suq fil-ħops [1], kif l-aħħar emendat bir-Regolament (KE) Nru 1554/97 [2], u b’mod partikolari l-Artikolu 5(2) tiegħu,
Billi r-Regolament tal-Kummissjoni (KEE) Nru 3077/78 [3], kif l-aħħar emendat bir-Regolament (KE) Nru 2132/95 [4], jagħraf l-ekwivalenza maċ-ċertifikati ta’ attestazzjonijiet tal-Komunità li jakkompanjaw il-ħops importat minn ċerti pajjiżi li m’ humiex membri u jadotta l-lista ta’ aġenziji f’dawk il-pajjiżi awtorizzati biex joħorġu attestazzjonijiet ta’ ekwivalenza u ta’ prodotti koperti; billi, bħala riżultat ta’ l-informazzjoni mogħtija mill-Polonja, l-Anness għar-Regolament (KEE) Nru 3077/78 għandu għalhekk jiġi emendat;
Billi l-miżuri provduti f’dan ir-Regolament huma skond l-opinjoni tal-Kumitat ta’Ġestjoni tal-Ħops,
ADOTTAT DAN IR-REGOLAMENT:
Artikolu 1
L-Anness għar-Regolament (KEE) Nru 3077/78 huwa mibdul bl-Anness t’hawn taħt.
Artikolu 2
Dan ir-Regolament jibda jseħħ fis-seba’ jum mill-pubblikazzjoni tiegħu fil-Ġurnal Uffiċjali tal-Komunitajiet Ewropej.
li jemenda r-Regolament (KE) Nru 2543/95 li jistabbilixxi regoli dettaljati speċjali għall-applikazzjoni tas-sistema ta’ liċenzji ta’ l-esportazzjoni għaż-żejt taż-żebbuġa
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitajiet Ewropej,
Wara li kkunsidrat ir-Regolament tal-Kunsill Nru 136/66/KEE tat-22 ta’ Settembru, 1966 dwar it-twaqqif ta’ organizzazzjoni komuni tas-suq fi żjut u xaħmijiet [1], kif l-aħħar emendat bir-Regolament (KE) Nru 1581/96 [2], u b’mod partikolari l-Artikoli 2 u 3 ta’ dan,
Billi r-Regolament tal-Kummissjoni (KE) Nru 2543/95 [3], kif emendat bir-Regolament (KE) Nru 2126/96 [4], jistabbilixxi regoli dettaljati speċjali dwar l-applikazzjoni tas-sistema dwar il-liċenzji ta’ esportazzjoni għal żejt taż-żebbuġa; billi, bil-ħsieb li jkun imtejjeb il-mod ta’ kif taħdem is-sistema, għandhom ikunu stabbiliti regoli dettaljati speċifiċi dwar l-applikazzjoni għal liċenzji mingħajr iffissar bil-quddiem ta’ rifużjoni b’mod partikolari rigward ir-rata ta’ garanzija u l-iskeda ta’ żmien għas-sottomissjoni ta’ applikazzjonijiet għal liċenzji u l-ħruġ tagħhom; billi l-esperjenza wriet li l-ammont ta’ garanzija u l-perjodi għas-sottomissjoni ta’ applikazzjonijiet għal liċenzji u l-ħruġ tagħhom għandha tiġi aġġustata; billi biex ma tkunx imfixkla l-operazzjoni tas-soltu ta’ esportazzjonijiet mingħajr rifużjoni, il-miżuri meħuda fejn hemm riskju li l-kwantitajiet għal bejgħ normali jinqabżu għandhom ikunu ristretti għal liċenzji ta’ esportazzjoni li jintitolaw il-ħlas ta’ rifużjoni; billi, biex ikun ikkontrollat aħjar il-mod ta’ kif isiru l-esportazzjonijiet, għandha tkun speċifikata l-informazzjoni mogħtija mill-Istati Membri;
Billi r-raba’ inċiż ta’ l-Artikolu 5(1) tar-Regolament tal-Kummissjoni (KEE) Nru 3719/88 tas-16 ta’ Novembru, 1988 li jistabbilixxi regoli dettaljati komuni dwar l-applikazzjoni tas-sistema ta’ liċenzji ta’ importazzjoni u esportazzjoni u ffissar bil-quddiem ta’ ċertifikati għal prodotti agrikoli [5], kif l-aħħar emendat bir-Regolament (KE) Nru 1404/97 [6], jiddikjara li ma tinħtieġ l-ebda liċenzja għal esportazzjonijiet fejn il-garanzija tkun ta’ EUR 5 jew inqas; billi l-livell baxx ta’ dik il-garanzija għal esportazzjoni mingħajr rifużjoni jfisser li jistgħu jsiru għadd kbir ta’ esportazzjonijiet mingħajr liċenzji, li jdgħajjfu l-kontroll tal-kwantitajiet konċernati; billi, biex ikun evitat dak ir-riskju, għandhom japplikaw kundizzjonijiet speċjali f’dawn il-każi;
Billi l-miżuri li għalihom hemm dispożizzjoni għalih f’dan ir-Regolament huma fi qbil ma’ l-opinjoni tal-Kumitat ta’ Ġestjoni għal Żjut u Xaħmijiet,
ADOTTAT DAN IR-REGOLAMENT:
Artikolu 1
Ir-Regolament (KE) Nru 2543/95 huwa emendat kif ġej:
1. Fl-Artikolu 2(2), "11-il ċifrar" jinbidel bi "12-il ċifra".
2. Fl-Artikolu 2:
(1) il-paragrafu 3 jinbidel bi:
"3. Il-garanzija għal liċenzji ta’ esportazzjoni għandha tkun:
(a) ECU 10 għal kull 100 kilogramm netti fil-każ ta’ liċenzji fejn ir-rifużjoni tkun iffissata minn qabel;
(b) ECU 1 għal kull 100 kilogramm netti f’każi oħra."
(2) jiżdied il-paragrafu li ġej:
"4. Minkejja r-raba’ inċiż ta’ l-Artikolu 5(1) tar-Regolament (KEE) Nru 3719/88, il-liċenzja ma tkunx meħtieġa meta tkun esportata kwantità ta’ 50 kilogramm jew aktar."
3. Fl-Artikolu 3:
(1) il-paragraftu 1 jinbidel bi:
"1. Applikazzjonijiet għal liċenzji ta’ esportazzjoni b’iffissar ta’ rifużjoni minn qabel għandhom ikunu sottomessi ma’ l-awtoritajiet kompetenti mit-Tlieta sal-Ħamis ta’ kull ġimgħa. Applikazzjonijiet sottomessi l-Ġimgħa u t-Tnejn għandhom jinftiehmu li kienu sottomessi t-Tlieta ta’ wara."
(2) l-ewwel subparagrafu tal-paragrafu 2 jinbidel bi:
"2. Liċenzji ta’ esportazzjoni b’iffissar ta’ rifużjoni minn qabel għandhom jinħarġu fl-ewwel ġurnata ta’ xogħol mit-Tlieta tal-ġimgħa li tiġi wara l-perjodu li għalih jirreferi l-paragrafu 1, sakemm li ebda miżura partikolari li għaliha jirreferi l-paragrafu 3 ma tkun ittieħdet mill-Kummissjoni minn dak iż-żmien lil hawn."
(3) l-aħħar sentenza tal-paragrafu 3 titbiddel bi:
"Dawn il-miżuri jirrelataw għal liċenzji ta’ esportazzjoni b’iffissar minn qabel ta’ rifużjoni u jvarjaw skond il-kodiċi tal-prodott fin-nomenklatura ta’ prodotti agrikoli għal rifużjoni ta’ esportazzjoni."
(4) fl-aħħar inċiż ta’ l-Artikolu 3(5), "It-Tnejn" jinbidel bi "It-Tlieta" u tiżdied is-sentenza li ġejja:
"Fejn il-perċentwali waħdieni ta’ aċċettazzjoni inqas minn 80 % jikkonċerna biss liċenzji li jagħtu intitolament għal rifużjoni, l-operatur jista’ jitlob li liċenzja li ma tagħtix titolu għal rifużjoni tinħareġ għall-kwantità li jifdal fi ħdan l-istess limitu ta’ żmien."
(5) jiżdied il-paragrafu li ġej:
"6. Applikazzjonijiet għal liċenzji ta’ esportazzjoni mingħajr iffissar minn qabel tar-rifużjoni għandhom ikunu sottomessi ma’ l-awtoritajiet kompetenti mit-Tnejn sal-Ġimgħa ta’ kull ġimgħa. Il-liċenzji għandhom jinħarġu minnufih."
4. L-Artikolu 5 jkun emendat kif ġej:
(1) fil-parti introduttorja tal-paragrafu 1, "Il-Ħamis" tinbidel b’ "Il-Ġimgħa";
(2) il-paragrafu 1 (a) jitbidel bi:
"(a) applikazzjonijiet għal liċenzji ta’ esportazzjoni b’iffissar ta’ rifużjoni minn qabel sottomessi mit-Tlieta sal-Ħamis fi qbil ma’ l-Artikolu 3(1);"
(3) fil-paragrafu 1 (b), "iTnejn ta’ qabel" jitbidel b’"bejn il-Ġimgħa ta’ qabel u l-Ħamis ta’ dik il-ġimgħa, jitniżżlu separatament il-liċenzji b’iffissar minn qabel ta’ rifużjoni u dawk mingħajr iffissar minn qabel tar-rifużjoni";
(4) fil-paragrafu 2, il-parti tas-sentenza li tiġi qabel l-inċiżi jitbidel bi:
"In-notifika ta’ l-applikazzjonijiet li għalihom jirreferi l-paragrafu 1 (a) u, fejn japplika l-Artikolu 3(5), l-informazzjoni li għaliha jirreferi l-paragrafu 1 (b) għandha tispeċifika".
(5) "fejn xieraq," tiżdied qabel "ir-rata" fit-tielet inċiż tal-paragrafu 2;
(6) is-subparagrafu li ġej jiżdied mal-paragrafu 2:
"Din l-informazzjoni għandha tingħata separatament fejn il-liċenzji għandhom jinħargu għal operazzjonijiet ta’ għajnuna bl-ikel."
(7) li ġej jiżdied fl-aħħar tal-paragrafu 3:
"…, jiddikjara s-sena ta’ bejgħ li matulha tkun inħarġet il-liċenzja."
5. Il-partijiet B u D ta’ l-Anness jitbidlu b’dawk fl-Anness ma’ dan ir-Regolament.
Artikolu 2
li jemenda Regolament (KEE) Nru 1722/93 li jistabbilixxi regoli dettaljati għall-applikazzjoni tar-Regolamenti tal-Kunsill (KEE) Nru 1766/92 u (KEE) Nru 1418/76 dwar rifużjonijiet tal-produzzjoni fis-setturi taċ-ċereali u r-ross rispettivament
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 1766/92 tat-30 ta’ Ġunju 1992 fuq l-organizzazzjoni komuni tas-suq fiċ-ċereali [1], kif l-aħħar emendat bir-Regolament tal-Kummissjoni (KEE) Nru 923/96 [2] u partikolarment l-Artikolu 7(3) tiegħu,
Wara li kkunsidrat ir-Regolament tal-Kunsill (KE) Nru 3072/95 tat-22 ta’ Diċembru 1995 dwar l-organizzazzjoni komuni tas-suq fir-ross [3], kif emendat bir-Regolament (KE) Nru 192/98 [4], u partikolarment l-Artikolu 7 tiegħu
Billi r-Regolament (KEE) Nru 1722/93 tal-Kummissjoni tat-30 ta’ Ġunju 1993 li jistabbilixxi regoli dettaljati għall-applikazzjoni tar-Regolamenti tal-Kunsill (KEE) Nru 1766/92 u (KEE) Nru 1418/76 dwar ir-rifużjonijiet tal-produzzjoni fis-setturi taċ-ċereali u r-ross rispettivament [5], kif l-aħħar emendat bir-Regolament tal-Kummissjoni (KE) Nru 1516/95 [6], jipprevedi, għall-metodu tal-kalkolazzjoni tar-rifużjoni tal-produzzjoni, distinzjoni bejn lamti li fihom il-qamħirrum, il-qamħ, il-patata u r-ross fuq naħa waħda u lamti li fihom ix-xgħir u l-ħafur fuq in-naħa l-oħra; billi l-esperjenza wriet li l-iffissar ta’ ammont speċifiku għall-prodott li fih ix-xgħir u l-ħafur m’għadux neċessarju u li l-ammont uniku tar-rifużjoni jista’ għalhekk japplika għal kull lamtu mingħajr ir-riskju ta’ kumpens mhux xieraq.
Billi miżuri individwali għandhom ikunu antiċipati fiż-żmien tal-bidla tas-sena tas-suq, fir-rigward tat-terminu ta’ validità taċ-ċertifikati tar-rifużjoni u l-adattar ta’ l-ammont tar-rifużjoni unika;
Billi, għall-liberazzjoni tal-garanzija individwali b’mod partikolari għall-lamti esterifikati u eterifikati, huwa importanti li tiġi speċifikata il-ħtiega ewlenija li għandha tiġi mħarsa; billi mad-disposizzjonijiet speċjali applikabbli għal dawn il-prodotti xorta għandhom jiġu miżjuda ċerti miżuri immirati lejn l-effettività tal-kontrolli u s-sanzjonijiet fil-każ ta’ nuqqas ta’ osservanza tat-trasformazzjoni jew l-użu tal-kundizzjonijiet;
Billi r-regolament jistabbilixxi attwalment li l-Istati Membri għandhom jgħarrfu kull xahar lill-Kummissjoni bl-informazzjoni ta’ l-istatistika li tkopri fl-istess ħin il-kwantitajiet tal-lamtu li benefikaw mir-rifużjoni tal-produzzjoni u l-prodotti li għalihom intuża’ l-lamtu; billi deher li dan r-ritmu ta’ informazzjoni huwa wisq frekwenti u li hu neċessarju li jiġi sostitwit b’notifikazzjoni ta’ kull tliet xhur;
Billi l-Kumitat ta’ l-Immaniġġjar għaċ-Ċereali ma tax opinjoni fil-limitu taż-żmien stipulat mill-President tiegħu,
ADDOTTAT DAN IR-REGOLAMENT:
"Artikolu 3
1. F’każijiet fejn tingħata rifużjoni, din tkun stabbilita darba f’xahar. Iżda, jekk il-prezzijiet tal-qamħirrum u/jew qamħ fil-Komunità jew fis-suq dinji jinbidlu b’mod sinifikanti, ir-rifużjoni kkalkolata skond il-paragrafu 2 tista’ tkun modifikata matul dan ix-xahar biex jittieħed qies ta’ dawn il-bidliet.
2. Ir-rifużjoni għal kull tunnellata metrika ta’ lamtu ta’ qamħirrum, qamħ, xgħir, ħafur, patata, ross jew ross imkisser huwa kkalkolat b’mod partikolari fuq il-bażi tad-differenza bejn:
(i) il-prezz tas-suq tal-qamħirrum fil-Komunità, validu matul il-ħamest ijiem preċedenti għall-ġurnata ta’ l-iffissar, meta wieħed iqis il-livelli tal-prezz konstatat għall-qamħ; u
(ii) il-medja tal-prezzijiet rappreżentattivi cif tal-importazzjoni ta’ Rotterdam użati biex jiġu determinati d-dazji fuq l-importazzjoni tal-qamħirrum, konstatati matul il-ħamest ijiem preċedenti għall-ġurnata tal-bidu ta’ l-applikazzjoni,
multiplikati b’koeffiċjenti ta’ 1,60.
3. Ir-rifużjoni li għandha titħallas tkun dik kalkolata skond il-paragrafu 2 u moltiplikata bil-koeffiċjenti indikat fl-Anness II li jikkorrispondi għall-Kodiċi NM tal-lamtu attwalment użat għall-fabbrikazzjoni tal-prodotti approvati.
4. Id-deċiżjonijiet imsemmija f’dan l-artikolu għandhom jiġu adottati mill-Kummissjoni bi qbil mal-proċedura stabbilita fl-Artikolu 23 tar-Regolament (KEE) Nru 1766/92"
2. Fl-Artikolu 6, paragrafi 3 u 4 huma mibdula b’dan li ġej:
"3. Iċ-ċertifikat tar-rifużjoni għandu jinkludi l-informazzjoni msemmija fl-Artikolu 5(2) kif ukoll ir-rata tar-rifużjoni li għandha titħallas u l-ġurnata finali tal-validità taċ-ċertifikat li għandha tkun l-aħħar ġurnata tal-ħames xahar wara x-xahar tal-ħarġa.
Iżda, matul Lulju, Awissu u sa l-24 ta’ Settembru inkluż, il-validita’ taċ-ċertifikati mitluba matul il-perjiodi inkwistjoni hija limitata għal 30 jum mill-ġurnata tal-ħarġa tagħhom, mingħajr ma jkun possibbli li jiġi maqbuż il-limitu tat-30 ta’ Settembru.
4. Ir-rata tar-rifużjoni applikabbli u indikata fuq iċ-ċertifikat tikkorrispondi ma’ dik valida fil-jum ta’ meta ġiet irċevuta t-talba.
Iżda, fejn xi kwantitajiet ta’ lamtu indikati fuq iċ-ċertifikat huma proċessati waqt is-sena tat-tqegħid fis-suq taċ-ċereali ta’ wara dik li fiha tkun ġiet irċevuta l-applikazzjoni, ir-rifużjoni li għandha titħallas għal dak il-lamtu li hu pproċessat fis-sena l-ġdida tat-tqegħid fis-suq għandu jkun adattat skond id-differenza bejn il-prezz ta’ l-intervent applikabbli matul ix-xahar tal-konsenja taċ-ċertifikat ta’ restituzzjoni, u dak applikabbli fix-xahar ta’ l-ipproċessar, moltiplikat b’ koeffiċjenti ta’ 1,60. Ir-rata tal-kambju li għandha tintuża’ biex jiġi espress l-ammont tar-rifużjoni f’munita nazzjonali għandha tkun dik valida fil-ġurnata li fiha kien ġie pproċessat il-lamtu."
3. Fl-Artikolu 9, mal-paragrafu 2 jiġi miżjud is-subparagrafu li ġej:
"Il-ħtiega ewlenija, skond l-Artikolu 20 tar-Regolament (KEE) Nru 2220/85, tikkostitwixxi l-użu jew l-esportazzjoni tal-prodott skond id-disposizzjonijiet rispettivi tas-subparagrafi (a) u (b) ta’ paragrafu 1 ta’ l-Artikolu 10 ta’ dan ir-Regolament. L-użu jew l-esportazzjoni għandu jiġi effettwat fi żmien 12-il xahar wara d-data ta’ l-egħluq tal-validità taċ-ċertifikat. Tista’ tiġi kunsidrata estensjoni ta’ mhux aktar minn sitt xhur mnn din id-data ta’ l-egħluq fuq bażi ta’ talba debitament ġustifikata ppreżentata lill-awtorità kompetenti."
4. Ma’ l-Artikolu 10(4) jiġi miżjud is-subparagrafu li ġej:
"Iżda, ix-xerrejja li, kull tliet xhur, jużaw kwantità tal-prodotti li jaqgħu taħt il-Kodiċi NM li hi inqas minn 1000 kg, jistgħu jkunu eżentati minn dan l-obbligu."
5. L-Artikolu 12 huwa mibdul b’dan li ġej:
"Fi żmien tliet xhur mit-tmiem ta’ kull perijodu ta’ tliet xhur tas-sena kalendarja, l-Istati Membri għandhom jgħarrfu lill-Kummissjoni bit-tip, kwantitajiet u oriġni tal-lamtu (qamħirrum, qamħ, patata, xgħir, ħafur jew ross) li għalih tħallsu rifużjonijiet u t-tip u l-kwantitajiet ta’ prodotti li għalihom ntuża’ l-lamtu."
Artikolu 2
Dan ir-Regolament jibda jseħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
li jissupplimenta l-Anness mar-Regolament (KE) Nru 1107/96 dwar ir-reġistrazzjoni ta' l-indikazzjonijiet ġeografiċi u d-denominazzjoni ta' l-oriġini skond il-proċedura stabbilita fl-Artikolu 17 tar-Regolament tal-Kunsill (KEE) Nru 2081/92 (Test b'rilevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill(KEE) Nru 2081/92 ta' l-14 ta' Lulju 1992 dwar il-protezzjoni ta' l-indikazzjonijiet ġeografiċi u d-denominazzjoni ta' l-oriġini għall-prodotti u l-oġġetti ta' l-ikel agrikoli [1], kif l-aħħar emendat bir-Regolament tal-Kummissjoni (KEE) Nru 1068/97 [2], u b'mod partikolari l-Artikolu 17(2) tiegħu,
Billi, għal ċerti ismijiet innotifikati mill-Istati Membri skond l-Artikolu 17 tar-Regolament (KEE) Nru 2081/92, intalab tagħrif addizzjonali sabiex jiġi żgurat illi ħarsu l-Artikoli 2 u 4 ta' dan ir-Regolament; billi dan it-tagħrif addizzjonali juri illi d-denominazzjonijiet iħarsu l-Artikoli msemmija; billi għalhekk għandhom jiġu rreġistrati u miżjuda fl-Anness mar-Regolament tal-Kummissjoni (KEE) Nru 1107/96 [3], kif l-aħħar emendat bir-Regolament (KE) Nru 644/98 [4];
Billi, wara l-adeżjoni ta' tliet Stati Membri ġodda, il-perjodu taż-żmien ta' sitt xhur ipprovdut bl-Artikolu 17 tar-Regolament (KEE) Nru 2081/92 irid jibda mid-data ta' l-adeżjoni tagħhom; billi wħud mid-denominazzjonijiet innotifikati minn dawn l-Istati Membri jħarsu l-Artikoli 2 u 4 ta' dan ir-Regolament u għalhekk għandhom jiġu rreġistrati;
Billi l-miżuri pprovduti f'dan ir-Regolament huma skond l-opinjoni tal-Kumitat Regolatorju dwar l-Indikazzjonijiet Ġeografiċi u d-denominazzjoni ta' l-Oriġini,
ADOTTAT DAN IR-REGOLAMENT:
L-Artikolu 1
Id-denominazzjoni fl-Anness ma' dan ir-Regolament huma hawnhekk miżjuda fl-Anness mar-Regolament (KE) Nru 1107/96.
L-Artikolu 2
Dan ir-Regolament għandu jidħol fis-seħħ fil-jum tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
ta' l-4 ta' Settembru 1998 li jemenda l-Anness I għar-Regolament tal-Kunsill (KEE) Nru 2092/91 dwar il-produzzjoni organika ta' prodotti agrikoli u l-indikazzjonijiet li jirreferu għalihom fil-prodotti agrikoli u fl-oġġetti ta' l-ikel
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2092/91 tal-24 ta' Ġunju 1991 dwar il-produzzjoni organika ta' prodotti agrikoli u l-indikazzjonijiet li jirreferu għalihom fil-prodotti agrikoli u fl-oġġetti ta' l-ikel [1], kif emendat l-aħħar permezz tar-Regolament tal-Kummissjoni (KE) Nru 1488/97 [2], u b'mod partikolari l-Artikolu 13, l-ewwel u t-tieni inċiż,
Billi dispożizzjonijiet li jirregolaw il-karatteristiċi ta' substrati għal produzzjoni ta' faqqiegħ għandhom jiġu inklużi fl-Anness I, sabiex jippermettu l-produzzjoni organika ta' faqqiegħ fl-Istati Membri skond l-istess kondizzjonijiet ta' produzzjoni;
Billi l-komponenti agrikoli ta' dawn is-substrati għandhom jiġu in prinċipju, mill-proprjetajiet li jipproduċu skond il-metodu ta' produzzjoni organika;
Billi madankollu ċerti komponenti, b'mod partikolari t-tiben u d-demel, fil-preżent ma jistgħux jinkisbu fi kwantitajiet suffiċjenti minn produzzjoni organika; billi għalhekk huwa xieraq li jiġi previst perijodu transitorju xieraq biex jippermetti lill-produtturi jadattaw għar-rekwiżiti ġodda;
Billi l-Artikolu 7(2), t-tielet inċiż, jistabilixxi l-possibilità li jiġu definiti rekwiżiti ta' tikkettjar partikolari għal prodotti miksubin bl-għajnuna ta' ċerti prodotti msemmijin fl-Anness II għar-Regolament (KEE) Nru 2092/91; billi f'din il-produzzjoni partikolari, huwa xieraq li wieħed jipprevedi tikkettjar informattiv f'dak illi jirrigwarda l-oriġini mhux organika tal-komponenti tas-substrata matul il-perijodu transitorju;
Billi raffinament ulterjuri tar-rekwiżiti kif stipulati f'dan ir-Regolament għandhom jitqiesu, b'mod partikolari f'dak illi jirrigwarda l-kondizzjonijiet ta' użu inkluż il-perċentwali massimu ta' demel mhux minn proprjetajiet li jipproduċu skond il-metodu ta' produzzjoni organika, il-karrateristiċi u l-oriġini tal-mycelium; billi l-ħidma preparatorja f'dan ir-rigward għandu jinbeda fiż-żmien dovut sabiex jiġi ffinalizzat qabel it-tmiem tal-perijodu transitorju;
Billi t-tul tal-perijodu transitorju għandu jiġi rivedut fid-dawl ta' kull żvillup fir-rigward tad-disponibilità ta' tiben u demel minn produzzjoni organika;
Billi l-miżuri li hemm dispożizzjoni għalihom f’dan ir-Regolament huma konformi ma l-opinjoni tal-Kumitat msemmi fl-Artikolu 14 tar-Regolament (KEE) Nru 2092/91,
ADOTTAT DAN IR-REGOLAMENT:
Artikolu 1
L-Anness I għar-Regolament (KEE) Nru 2092/91 huwa emendat kif muri fl-Anness għar-Regolament preżenti.
Artikolu 2
1. Dan ir-Regolament jidħol fis-seħħ fl-1 ta' Diċembru 1998.
2. B'deroga għad-dispożizzjonijiet skond il-punti 5.1 u 5.2 ta' l-Anness I, jistgħu jintużaw waqt il-perjodu transitorju li jiskadi fl-1 ta' Diċembru 2001:
- prodotti msemmijin fil-punt 5.1(a) ta' l-Anness, mhux minn proprjetajiet li jipproduċu skond il-metodu ta' produzzjoni organika imma jissodisfaw ir-rekwiżiti msemmijin fl-Anness II, Parti A, inċiżi 1 sa 4 tar-Regolament (KEE) Nru 2092/91,
- u/jew prodotti msemmijin fil-punt 5.2 ta' l-Anness, mhux minn proprjetajiet li jipproduċu skond il-metodu ta' produzzjoni organika, iżda jissodisfaw, fejn rilevanti, r-rekwiżiti msemmijin fl-Anness II, Parti A tar-Regolament (KEE) Nru 2092/91,
jekk il-prodotti msemmijin fil-punti 5.1(a) u 5.2 mhumiex disponibbli minn proprjetajiet li jipproduċu skond il-metodu ta' produzzjoni organiku u l-bżonn huwa magħruf mill-awtorità jew korp ta' spezzjonar.
F'tali każijiet, l-ittikettjar u r-riklamar għandhom jkun fihom dikjarazzjoni, bil-kliem ’Faqqiegħ ikkultivat fuq substrat minn agrikoltura estensiva li hi permessa f’ biedja organika matul perijodu transitorju’. Il-kelma ’organika’ f'din id-dikjarazzjoni, post ieħor fuq it-tikketta u/jew fir-riklamar, m'għandiex tkun aktar prominenti minn kliem ieħor tad-dikjarazzjoni.
Dan ir-Regolament għandu jorbot fl-intier tiegħu u jkun japplika direttament fl-Istati Membri kollha.
li jemenda r-Regolament Nru 7/66/Euratom, 122/66/KEE li jistabbilixxi l-lista ta' postijiet li ghalihom tista' tingħata allowance ghat-trasport, l-għola ammont ta' dik l-allowance u r-regoli biex tingħata
IL-KUNSILL TA' L-UNJONI EWROPEA,
Wara li kunsidra t-Trattat li jistabbilixxi Kunsill wieħed u Kummissjoni Waħda tal-Komunitajiet Ewropej,
Wara li kkunsidra il-proposta mill-Kummissjoni,
Billi, wara li kkunsidra ir-Regolament tal-Kunsill (KE, KEFA, EURATOM) Nru 2458/98 tat-Novembru 1998 li jemenda r-Regolament (KEE, Euratom, KEFA) Nru 259/68 li jistabbilixxi r-Regolamenti tal-Persunal għall-uffiċjali u l-kondizzjonijiet ta' l-impjieg applikabbli għall-aġenti l-oħra tal-Komunitajiet Ewropej u r-Regolamenti l-oħra applikabbli għalihom fir-rigward ta' l-istabbiliment tar-rimunerazzjoni, pensjonijiet u drittijiet oħra finanzjarji f'euro [1], ir-Regolament Nru 7/66/Euratom, 122/66/KEE [2] għandu jiġi amendat,
ADOTTA DAN IR-REGOLAMENT:
Artikolu 1
Fir-Regolament Nru 7/66/Euratom, 122/66/KEE il-frażi "Frank Belgjan" tinbidel bil-frażi "euro" u l-ammonti espressi fil-Frank Belgjan jinbiddlu bl-ammont ekwivalenti ta' unitajiet ta' euro bir-rata ta' konverżjoni adottata mill-Kunsill.
Ir-regoli li għandhom x'jaqsmu ma' l-irrotondjar ta' l-ammonti stabbiliti fir-Regolament tal-Kunsill (KE) Nru 1103/97 tas-17 ta' Ġunju 1997 dwar ċerti dispożizzjonijiet li għandhom x'jaqsmu ma' l-introduzzjoni ta' l-Euro [3] għandhom jgħoddu.
Artikolu 2
li jemenda r-Regolament (KE) Nru 577/97 li jistipula ċerti regoli dettaljati għall-applikazzjoni tar-Regolament tal-Kunsill (KE) Nru 2991/94 li jistipula l-istandards għal xaħmijiet li jiddelku u tar-Regolament tal-Kunsill (KEE) Nru 1898/87 dwar il-protezzjoni ta’ denominazzjonijiet użati fil-marketing ta’ ħalib u l-prodotti tal-ħalib
Il-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 2991/94 tal-5 ta’ Diċembru 1994 li jistipula l-istandards għax-xaħamijiet li jiddellku [1], u b’mod partikolari l-Artikolu 8 tiegħu,
Wara li kkonsidrat ir-Regolament tal-Kunsill (KEE) Nru 1898/87 tat-2 ta’ Lulju 1987 dwar il-protezzjoni ta’ denominazzjonijiet użati fil-marketing tal-ħalib u l-prodotti tal-ħalib [2], kif l-aħħar emendat bl-Att ta’ l-Adeżjoni ta’ l-Awstrija, l-Finlandja u l-Isvezja, u b’mod partikolari l-Artikolu 4(2) tiegħu,
Billi l-Artikolu 2(1) tar-Regolament tal-Kummissjoni (KE) Nru 577/97 ta’ l-1 ta’April 1997 li jistipula ċerti regoli dettaljati għall-applikazzjoni tar-Regolament tal-Kunsill (KE) Nru 2991/94 li jistipula l-istandards tax-xaħamijiet li jiddelku u tr-Regolament tal-Kunsill (KEE) Nru 1898/87 dwar il-protezzjoni tad-denominazzjonijiet użati fil-marketing tal-ħalib u tal-prodotti tal-ħalib [3], kif l-aħħar emendat bir-Regolament (KEE) Nru 1298/98 [4], li jistipula r-regoli li jikkonċernaw l-indikazzjoni tal-kontenut ta’ xaħam fix-xaħamijiet li jiddellku bl-eċċezzjoni ta’ dawk il-prodotti msemmija fir-Regolament (KE) Nru 2991/94 li għandhom kontenut minimu ta’ xaħam ta’ 80 %; billi metodu biex tkun verifikata l-konformità ma’ dawk ir-regoli huwa stipulat fl-Artikolu 2(3) tar-Regolament (KE) Nru 577/97 u fl-Anness II li jinsab miegħu; billi d-data ta’ l-applikazzjoni ta’ dak il-metodu ġiet differita għall-1 ta’ Jannar 1999 sabiex tippermetti li l-utenti jiksbu esperjenza fih u, fuq il-bażi tar-riżultati mibgħuta lill-Kummissjoni, jippermetti eżami dettaljat tal-vijabilità tiegħu;
Billi l-eżami ta’ l-informazzjoni mibgħuta wera li t-tolleranzi għall-kontenuti dikjarati ta’ xaħam hija ristretta wisq; billi t-tolleranzi għall-medja tar-riżultati individwali għandhom jiġu rdoppjati; billi taħt dawk iċ-ċirkostanzi, ħtieġa li kull kampjun għandu jikkonforma mal-limiti stipulati fl-Anness li jinsab mar-Regolament (KE) Nru 2991/94 ma jistgħux jinżammu aktar; billi l-ħtieġa li l-medja ta’ kontenut stabbilit għandha tikkonforma ma’ dawk il-limiti trid tiġi stabbilita;
Billi l-miżuri previsti f’dan ir-Regolament huma skond l-opinjonijiet tal-kumitati relevanti ta’ ġestjoni,
ADOTTAT DAN IR-REGOLAMENT:
(a) il-paragrafu 1(b) u (c) huma sostitwiti b’dan li ġej:
"(b) il-kontenut medju ta’ xaħam m’għandux ivarja b’iktar minn punt perċentwali mill-perċentwali dikjarat. Il-kampjuni individwali ma jistgħux ivarjaw b’iktar minn żewġ punti perċentwali mill-perċentwali dikjarat;
(c) fil-każi kollha, il-kontenut medju ta’ xaħam għandu jikkonforma mal-limiti stipulati fl-Anness li jinsab mar-Regolament (KE) Nru 2991/94.";
(b) il-paragrafu 2 huwa sostitwit b’dan li ġej:
Artikolu 2
Ir-Regolament tal-Kunsill (KE) Nru 2531/98 tat-23 Novembru 1998 li għandu x'jaqsam ma' l-applikazzjoni ta' riservi minimi tal-Bank Ċentrali Ewropew
IL-KUNSILL TA' L-UNJONI EWROPEA,
Wara li kkunsidra l-Protokoll (Nru 3) dwar l-Istatut tas-Sistema Ewropea ta' Banek Ċentrali u tal-Bank Ċentrali Ewropew (l-"Istatut") u partikolarment l-Artikolu 19.2 tiegħu,
Wara li kkunsidra r-rakkomandazzjoni tal-Bank Ċentrali Ewropew (l-"BĊE") [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kummissjoni [3],
Huwa u jaġixxi bi qbil mal-proċedura preskritta fl-Artikolu 106(6) tat-Trattat li jwaqqaf il-Komunità Ewropea (minn issa 'l quddiem imsejjaħ it-"Trattat") u fl-Artikolu 42 ta' l-Istatut u fuq il-kondizzjonijiet dikjarati bl-Artikolu 43.1 ta' l-Istatut u l-paragrafu 8 tal-Protokoll (Nru 11) dwar ċerti dispożizzjonjiet li għandhom x'jaqsmu mar-Renju Unit tal-Gran Britannja u l-Irlanda ta' Fuq,
(1) Billi l-Artikolu 19.2, flimkien ma' l-Artikolu 43.1 ta' l-Istatut, paragrafu 8 tal-Protokoll Nru 11 u l-paragrafu 2 tal-Protokoll (Nru 12) dwar ċerti dispożizzjnijiet li għadhom x'jaqsmu mad-Danimarka, ma jagħti l-ebda drittijiet u ma jimponi l-ebda obbligi fuq Stat Membru mhux parteċipanti;
(2) Billi l-Artikolu 19.2 ta' l-Istatut jirrikjiedi li l-Kunsill jiddefinixxi, fost ħwejjeġ oħra, il-bażi għal riservi minimi u l-proporzjonijiet massimi permissibbli bejn dawn ir-riservi u l-bażi tagħhom;
(3) Billi l-Artikolu 19.2 ta' l-Istatut jirrikjiedi wkoll illi l-Kunsill jiddefinixxi s-sanzjonijiet xierqa f'każi ta' nuqqas ta' konformità ma' dawn ir-rekwiżiti; billi sanzjonijiet speċifiċi huma stabbiliti hawn; billi dan ir-Regolament jirreferi għar-Regolament tal-Kunsill (KE) Nru 2532/98 tat-23 Novembru 1998, fejn għandu x'jaqsam mal-poteri tal-Bank Ċentrali Ewropew li jimponi sanzjonijiet [4] fuq il-prinċipji u l-proċeduri li għandhom x'jaqsmu ma' l-impożizzjoni ta' sanzjonijiet u li jipprovdi proċedura simplifikata għall-impożizzjoni ta' sanzjonijiet fil-każ ta' ċerti tipi ta' ksur tal-liġijiet; billi, fil-każ ta' konflitt bejn id-dispożizzjonijiet tar-Regolament (KE) Nru 2532/98 u d-dispożizzjonijiet ta' dan ir-Regolament li jagħtu poteri lill-BĊE li jimponi sanzjonijiet, id-dispożizzjonijiet ta' dan ir-Regolament għandhom jipprevalu;
(4) Billi l-Artikolu 19.1 ta' l-Istatut jipprovdi illi l-Kunsill Governattiv ta' l-BĊE jista' jwaqqaf regolamenti li għandhom x'jaqsmu mal-kalkoli u d-determinazzjoni tar-riservi minimi rekwiżiti;
(5) Billi, sabiex tkun strument effettiv fix-xogħol ta' l-immaniġġjar tas-suq tal-flus u tal-funzjonijiet ta' kontroll monetarju, is-sistema għall-impożizzjoni tar-riservi minimi jeħtiġilha tiġi strutturata biex il-BĊE ikollu l-kapaċità u l-flessibiltà li jimponi riservi minimi meħtieġa fil-kuntest ta', u dipendenti minn, kundizzjonijiet ekonomiċi u finanzjarji li jkunu qegħdin jinbidlu fost l-Istati Membri parteċipanti; billi f'dan il-każ il-BĊE irid ikollu l-flessibbilta' li jirreaġixxi għal teknoloġiji ġodda ta' pagamenti bħalma huwa l-iżvilupp ta' flus bl-elettronika; billi l-BĊE jista' jimponi riservi minimi fuq passivi li jirriżultaw minn oġġetti barra mill-balance sheets, partikolarment dawk li huma jew individwalment jew flimkien ma' oġġetti ġewwa jew barra l-balance sheet paragunabbli ma' passivi imniżżla fil-balance sheet sabiex jillimtaw il-possibbiltà ta' tidwir ta' kliem;
(6) Billi l-BĊE, fit-twaqqif ta' regolamenti dettaljati dwar l-impożizzjoni ta' riservi minimi, inklużi dawk li jistabbilixxu l-proporzjonijiet attwali tar-riservi, kull rimunerazzjoni tar-riservi, kull eżenzjoni mir-riservi minimi jew kull modifikazzjoni għal dawk ir-rekwiżiti applikabbli għal kull grupp jew gruppi ta' istituzzjonijiet, huwa fid-dmir li jaġixxi b'mod konformi ma' l-għanijiet tas-Sistema Ewropea tal-Banek Ċentrali (l-"ESCB") kif dikjarata fl-Artikolu 105(1) tat-Trattat u kif riflessa fl-Artikolu 2 ta' l-Istatut; billi dan jimplika, fost ħwejjeġ oħra, il-prinċipju li ma jidħlux delokazzjonijiet jew disintermedjazzjonijiet sinjifikanti mhux mixtieqa; billi l-impożizzjoni ta' dawn ir-riservi minimi tista' tikkostitwixxi element ta' definizzjoni u implimentazzjoni tal-politika monetarja tal-Komunità, peress li hija wieħed mid-dmirijiet bażiċi ta' l-ESCB kif speċifikat fl-ewwel indent ta' l-Artikolu 105(2) tat-Trattat u kif rifless fl-ewwel inċiż ta' l-Artikolu 3.1 ta' l-Istatut;
(7) Billi iżda s-sanzjonijiet fil-każ ta' nuqqas ta' konformità ma' l-obbligi dikjarati f'dan ir-Regolament huma mingħajr preġudizzju għall-possibilità li l-ESCB iwaqqaf dispożizzjonijiet xierqa ta' infurzar fir-relazzjonijiet tiegħu ma' kontropartijiet, inklużi l-esklużjoni parzjali jew totali ta' istituzzjoni mill-operati tal-politka monetarja fil-każ ta' ksur serju tar-rekwiżiti tar-riserva minima;
(8) Billi l-ESCB u l-BĊE ġew inkarigati bix-xogħol li jħejju l-istrumenti tal-politika monetarja sabiex jingħata lok għall-operat totali tagħhom fit-tielet stadju ta' l-Unjoni Ekonomika u Monetarja (minn issa "l quddiem imsejħa" it-Tielet Stadju'); billi element essenzjali fit-tħejjija huwa l-adozzjoni, qabel it-Tielet Stadju, tar-regolamenti tal-BĊE li jirrikjedu lill-istituzzjonijiet li jżommu riservi minimini sa mill-1 Jannar 1999; billi huwa mixtieq li l-parteċipanti fis-suq jiġu infurmati matul l-1998 bid-dispożizzjonijiet dettaljati li l-BĊE jista' jidhirlu li jkunu meħtieġa għall-adozzjoni ta' l-implimentazzjoni tas-sistema ta' riservi minimi; billi huwa għalhekk meħtieġ li l-BĊE jingħatalu poter regolatorju mid-data tad-dħul fis-seħħ ta' dan ir-Regolament;
(9) Billi d-dispożizzjonijiet ta' dan ir-Regolament jistgħu jiġu applikati effettivament biss fl-intier tagħhom jekk l-Istati Membri parteċipanti jadottaw il-miżuri meħtieġa bil-ħsieb li jiżguraw li l-awtoritajiet tagħhom ikollhom il-poteri biex jgħinu u jikkollaboraw totalment mal-BĊE fit-twettiq tal-ġbir u verifika tat-tagħrif kif meħtieġ b'dan ir-Regolament, bi qbil ma' l-Artikolu 5 tat-Trattat,
ADOTTA DAN IR-REGOLAMENT:
2. "bank ċentrali nazzjonali" għandha tfisser il-bank ċentrali ta' Stat Membru parteċipanti;
3. "istituzzjoni" għandha tfisser kull entità fi Stat Membru parteċipanti li, skond l-Artikolu 19.1 ta' l-Istatut, il-BĊE jista' jġiegħlha li żżomm riservi minimi;
4. "proporzjon ta' riserva" għandha tdisser dak il-perċentwali għall-bażi ta' riservi minimi li l-BĊE jista' jispeċifika bi qbil ma' l-Artikolu 19.1 ta' l-Istatut;
5. "sanzjonijiet" għandha tfisser multi, pagamenti perjodiċi ta' penalità, depożiti li jġorru l-imgħax bħala penalità jew dawk li ma jġorrux imgħax.
Artikolu 2
Dritt li jiġu eżentati istituzzjonijiet
Il-BĊE jista', fuq bażi mhux diskriminatorja, jeżenta istituzzjonijiet mir-riservi minimi bi qbil mal-kriterji li jwaqqaf l-BĊE.
Artikolu 3
Bażi għal riservi minimi
1. Il-bażi għal riservi minimi li l-BĊE jista' jġiegħel lil istituzzjonijiet li jżommu bi qbil ma' l-Artikolu 19.1 ta' l-Istatut għandhom jinkludu, bla ħsara għad-dispożizzjonijiet speċifikati fil-paragrafi 2 u 3 ta' dan l-Artikolu:
(i) passivi ta' l-istituzzjoni li jirriżultaw mill-aċċettazzjoni ta' fondi, flimkien ma'
(ii) passivi li jirriżultaw minn oġġetti barra mill-karti ta' bilanċ, imma jeskludu
(iii) passivi totali jew parzjali li huma debitati lil kull istituzzjoni oħra skond il-modalitajiet li għandhom ikunu speċifikati mill-BĊE, u
(iv) passivi li huma debitati lill-BĊE jew lil bank ċentrali nazzjonali.
2. Għall-passivi fil-forma ta' strumenti negozzjabbli ta' dejn, l-BĊE jista' jispeċifika, bħala alternattiva għad-dispożizzjonijiet fil-paragrafu 1 (iii), illi l-passivi dovuti minn istituzzjoni għal oħra għandhom ikunu mnaqqsa totalment jew parzjalmet mill-bażi ta' riservi minimi ta' l-istutzzjoni li huma dovuti lilha.
3. L-BĊE jista', fuq bażi mhux diskriminatorja, iħalli t-tnaqqis ta' tipi speċifiċi ta' assi minn kategoriji ta' passivi li jiffurnaw parti mill-bażi ta' riservi minimi.
Artikolu 4
Proporzjonijiet ta' riservi
1. Proporzjonijiet ta' riservi, li l-BĊE jista' jispeċifika bi qbil ma' l-Artikolu 19.1 ta' l-Istatut, ma għandhomx jaqbżu l-10 % ta' kull passiv rilevanti li tifforma parti mill-bażi għar-riservi minimi imma tista' tkun 0 %.
2. Bla ħsara għall-paragrafu 1, l-BĊE jista', fuq bażi mhux diskriminatorja, jispeċifika proporzjonijiet differenti għal kategoriji speċifiċi ta' passivi li jiffurmaw parti mill-bażi ta' riservi minimi.
Artikolu 5
Poter Regolatorju
Għall-għan ta' l-Artikoli 2, 3 u 4, il-BĊE għandu jadotta, fejn xieraq, regolamenti jew deċiżjonijiet.
Artikolu 6
Dritt li jiġbor u jivverifika tagħrif
1. Il-BĊE għandu jkollu d-dritt li jiġbor mingħand istituzzjonijiet it-tagħrif meħtieġ għall-applikazzjoni ta' riservi minimi. Dan it-tagħrif għandu jkun konfidenzjali.
2. Il-BĊE għandu jkollu d-dritt li jivverifika l-eżattezza u l-kwalità tat-tagħrif li jipprovdu l-istituzzjonijiet biex juru l-konformità tagħhom mar-rekwiżiti ta' riserva minima. Il-BĊE għandu jgħarraf lill-istituzzjoni dwar id-deċiżjoni tiegħu li jivverifika d-data jew li jeffettwa l-ġbir tagħhom bil-fors.
3. Id-dritt li jivverifika fatti magħrufa jinkludi d-dritt li:
(a) jitlob is-sottomissjoni ta' dokumenti;
(b) jeżamina l-kotba u r-reġistri ta' l-istituzzjonijiet;
(ċ) jieħu kopji jew estratti min dawn il-kotba u reġistri; u
(d) jikseb spjegazzjonijiet bil-miktub jew bil-fomm.
Meta istituzzjoni tfixkel il-ġbir u/jew il-verifika ta' tagħrif, l-Istat Membru parteċipanti li fih il-fond rilevanti huwa lokat għandu joffri l-għajnuna meħtieġa, inkluża ċ-ċertezza ta' l-aċċess għall-fond ta' l-istituzzjoni, sabiex id-drittijiet imsemmija iktar 'il fuq ikunu jistgħu jiġu eżerċitati.
4. Il-BĊE jista' jiddelega lill-banek ċentrali nazzjonali l-eżekuzzjoni tad-drittijiet riferiti fil-paragrafi 1 u 3. Bi qbil ma' l-ewwel inċiż ta' l-Artikolu 34.1 ta' l-Istatut, il-BĊE għandu jingħata l-poteri li jispeċifika iktar fit-tul f'reġolament il-kondizzjonijiet li fuqhom għandu jiġi eżerċitat id-dritt tal-verifika.
Artikolu 7
Sanzjonijiet fil-każ ta' nuqqas ta' konformità
1. Fejn istituzzjoni tonqos milli żżomm fl-intier jew parti minnhom ir-riservi minimi imposti bi qbil ma' dan ir-Regolament u mar-regolamenti jew deċiżjonijiet tal-BĊE kif hawnhekk assoċjati magħhom, il-BĊE jista' jimponi l-waħda jew l-oħra minn dawn iż-żewġ sanzjonijiet li ġejjin:
(a) pagament ta' sa 5 punti perċentwali iktar għoli mill-iskala ta' self marġinali ta' l-ESCB jew darbtejn l-iskala ta' self marġinali ta' l-ESCB, fiż-żewġ każi applikat għall-ammont ta' riservi minimi li l-istituzzjoni rilevanti tonqos milli tipprovdi;
(b) ir-rekwiżit għall-istituzzjoni rilevanti li twaqqaf depożitu li ma jġorrx imgħax mal-BĊE jew mal-banek ċentrali nazzjonali sa 3 darbiet ta' l-ammont tar-riservi minimi li l-istituzzjoni rilevanti tonqos li tipprovdi. Il-maturità tad-depożitu ma għandux jeċċedi l-perijodu ta' żmien li matulu l-istituzzjoni tonqos milli żżomm ir-riservi minimi
2. Kull meta tkun imposta sanzjoni bi qbil mal-paragrafu 1, għandhom japplikaw il-prinċipji u l-proċeduri dikjarati fir-Regolament (KE) Nru 2532/98. Iżda, l-Artikolu 2(1) u (3) u l-Artikolu 3(1), (2), (3) u (4) ta' dan ir-Regolament ma għandhomx ikunu applikabbli, u l-perijodi ta' żmien riferiti fl-Artikolu 3(6), (7)u (8) tiegħu għandhom jiġu mnaqqsa għal ħmistax-il jum.
3. Fejn istituzzjoni tonqos milli tħares l-obbligu li joħroġ minn dan ir-Regolament jew mir-regolamenti jew deċiżjonijiet ta' l-BĊE assoċjati magħhom, għajr dawk stabbiliti fil-paragrafu 1, sanzjonijiet f'każijiet ta' nuqqas minn dan u tal-limiti u l-kondizzjonijiet li għandhom x'jaqsmu ma' sanzjonijiet minn dawn għandhom ikunu bħal dawk dikjarati fir-Regolament (KE) Nru 2532/98.
Artikolu 8
Dispożizzjonijiet Finali
Dan ir-Regolament għandu jidħol fis-seħħ fil-jum tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Id-Deċiżjoni tal-Kumitat Eżekuttiv
tas-16 ta' Diċembru 1998
dwar l-introduzzjoni ta' forma armonizzata li tipprovdi prova ta' stedina, ta' garanzija u ta' akkomodazzjoni
(SCH/Kumm-ex (98) 57)
IL-KUMITAT EŻEKUTTIV,
Wara li kkunsidra l-Artikolu 132 tal-Konvenzjoni li timplimenta l-Ftehim ta' Schengen,
Wara li kkunsidra l-Artikolu 9 tal-Konvenzjoni hawn fuq imsemmija,
Billi huwa fl-interess ta' l-Istati Schengen kollha li japplikaw regoli uniformi għall-ħruġ ta' viżas fil-kuntest tal-politika komuni tagħhom dwar il-moviment ta' persuni, bil-għan li tiġi evitata l-possibiltà ta' konsegwenzi negattivi fir-rigward ta' dħul fit-territorju Schengen u sigurtà interna,
IDDEĊIEDA DAN LI ĠEJ:
Il-Punt 1.4, Kapitolu V ta' l-Istruzzjonijiet Komuni Konsulari dwar Viżas (Verifikazzjoni ta' dokumenti oħrajn li jiddependu fuq l-applikazzjoni) jistipula l-użu ta' formula armonizzata li tipprovdi prova ta' akkomodazzjoni.
Il-formula mehmuża tippermetti grad għoli ta' flessibiltà u l-użu ta' din il-formula huwa adattat għas-sitwazzjoni legali ta' kull Parti Kuntraenti, minħabba li l-Istati Schengen preżentament jużaw formuli differenti ħafna, għal tipi differenti ta' obbligazzjoni.
Dawn id-differenzi għandhom l-effett partikolari li jżidu r-riskju ta' użu ħażin u għal dik ir-raġuni, l-Istati Schengen qegħdin jintroduċu dokument li jinkorpora karatteristiċi immirati biex jipprevjenu l-iffalsifikar.
Konsegwentement, id-dokument standard huwa uniformi fir-rigward ta':
- il-preżentazzjoni u l-istruttura tiegħu;
- karatteristiċi ta' sigurtà.
Id-dokument standard għandu jiġi introdott fl-1999 fl-Istati li jimplimentaw il-Konvenzjoni Schengen fejn il-liġi nazzjonali tesiġi din it-tip ta' prova.
1. Is-sentenza li ġejja għandha tiġi miżjuda mal-punt 1.4, Kapitolu V ta' l-Istruzzjonijiet Komuni Konsulari: "Fejn l-liġijiet nazzjonali ta' l-Istati Schengen jirrikjedu prova ta' stedina minn individwi privati jew għal vjaġġi ta' kummerċ, dikjarazzjonijiet ta' garanziji jew prova ta' akkomodazzjoni, għandu jintuża dokument armonizzat [1]."
2. Il-Partijiet Kuntraenti Schengen għandhom jiffinalizzaw id-dokument armonizzat skond il-liġijiet nazzjonali tagħhom.
3. Il-formola armonizzata li għandha tintuża mill-Partijiet Kuntraenti Schengen għal dikjarazzjonijiet ta' garanziji, stediniet jew prova ta' akkomodazzjoni għandha tiġi abbozzata minn livell ċentrali, b' konformità ma' l-ispeċifikazzjonijiet stipulati fl-Anness A (deskrizzjoni teknika ta' karatteristiċi ta' sigurtà) u fl-Annessi A1 u A2 (kampjuni). Il-partijiet standard u obligatorji tad-dokument armonizzat qeghdin stipulati fl-Anness B.
4. Kampjuni tad-dokumenti maħruġa mill-Partijiet Kuntraenti għandhom jiżdiedu ma' l-Istruzzjonijiet Komuni Konsulari fil-formola ta' l-Anness 15.
5. Franza għandha tipprovdi l-films meħtieġa għall-produzzjoni tal-formoli lill-Istati Schengen l-oħra. Il-Partijiet Kuntraenti għandhom jaqsmu l-ispejjeż.
6. Il-karatteristiċi ta' sigurtà ta' fuq id-dokument għandhom jiġu eżaminati b'reqqa f'intervalli regolari (kull sentejn, jekk possibbli), minkejja kull emendi ġenerali li jistgħu jkunu meħtieġa jekk il-formola tiġi falsifikata minn falsifikaturi jew jekk il-miżuri protettivi li għandhom x'jaqsmu mal-karatteristiċi jkunu ġew żvelati.
7. Id-dokument għandu jsir mill-anqas fi tliet lingwi.
8. Din id-Deċiżjoni għandha tidħol fis-seħħ meta l-Istati Schengen ikunu bagħtu notifika li huma jkunu implimentaw il-miżuri meħtieġa. Berlin, fis-16 ta' Diċembru 1998. Il-President
dwar il-proċedura ta' attestazzjoni ta' konformità ta' prodotti għall-bini) skond l-Artikolu 20(2) tad-Direttiva tal-Kunsill 89/106/KEE dwar prodotti għall-insulazzjoni termali (notifikata bid-dokument numru K (1999) 115) (Test b'rilevanza għaż-ŻEE) (1999/91/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat il-Direttiva tal-Kunsill 89/106/KEE tal-21 ta' Diċembru 1988, dwar l-approssimazzjoni ta' liġijiet, regolament u dispożizzjonijiet amministrattivi ta' l-Istati Membri dwar prodotti għall-bini [1], kif emendata bid-Direttiva 93/68/KEE [2], u partikolarment Artikolu 13(4) tagħha,
Billi l-Kummissjoni jeħtiġilha, skond iż-żewġ proċeduri msemmija f'Artikolu 13(3) tad-Direttiva 89/106/KEE dwar attestazzjoni ta' konformità ta' prodott, illi tagħżel "il-proċedura l-inqas oneruża possibli li tkun taqbel mas-sigurtà"; billi dan ifisser li jeħtieġ li jkun deċiż jekk, għal ċertu prodott jew klassi ta' prodotti, l-eżistenza ta' sistema ta' kontroll ta' produzzjoni fil-fabbrika taħt ir-responsabbiltà tal-manifattur hijiex kundizzjoni neċessarja u suffiċjenti għal attestazzjoni ta' konformità, jew jekk, għal raġunijiet li għandhom x'jaqsmu biex jitħarsu l-kriterji msemmija f'Artikolu 13(4), hemmx ħtieġa ta' l-intervent għal dak l-għan ta' korp approvat ta' ċertifikazzjoni;
Billi Artikolu 13(4) jitlob li l-proċedura hekk stabbilita għandha tintwera fil-mandati u fl-ispeċifikazzjonijiet tekniċi; billi, għalhekk, ikun aħjar li jkun hemm definizzjoni tal-kunċett ta' prodotti jew klassi ta' prodotti kif użati fil-mandati u fl-ispeċifikazzjonijiet tekniċi;
Billi ż-żewġ proċeduri msemmija f'Artikolu 13(3) huma murija fid-dettal f'Anness III tad-Direttiva 89/106/KEE; billi għalhekk jeħtieġ li jkunu speċifikati b'mod ċar il-metodi li bihom iż-żewġ proċeduri għandhom ikunu implimentati, b'referenza għal Anness III, għal kull prodott jew klassi ta' prodotti, peress li Anness III jagħti preferenza lil ċerti sistemi;
Billi l-proċedura li għaliha saret referenza fil-punt (a) ta' Artikolu 13(3) taqbel mas-sistemi msemmija fl-ewwel possibbiltà, mingħajr sorveljanza kontinwa, u fit-tieni u fit-tielet possibbiltà tal-punt (ii) tat-Taqsima 2 ta' Anness III, u l-proċedura msemmija fil-punt (b) ta' Artikolu 13(3) taqbel mas-sistema msemmija fil-punt (i) tat-taqsima 2 ta' Anness III u fl-ewwel possibbiltà, b'sorveljanza kontinwa, tal-punt (ii) tat-taqsima 2 ta' Anness III;
Billi l-miżuri stabbiliti f'din id-Deċiżjoni huma skond l-opinjoni tal-Kumitat Permanenti dwar il-Bini,
ADOTTAT DIN ID-DEĊIŻJONI:
Artikolu 1
L-attestazzjoni ta' konformità tal-prodotti u tal-klassijiet ta' prodotti msemmija f'Anness I għandħa tkun skond proċedura li biha l-manifattur ikollu taħt ir-responsabbiltà tiegħu biss is-sistema ta' kontroll tal-produzzjoni fil-fabbrika li tisgura li l-prodott ikun konformi ma' l-ispeċifikazzjonijiet tekniċi rilevanti.
Artikolu 2
Il-prodotti msemmija f'Anness II għandu jkollhom l-attestazzjoni tagħhom ta' konformità permezz ta' proċedura li biha, flimkien mas-sistema ta' kontroll tal-produzzjoni fil-fabbrika mħaddma mill-manifattur, korp approvat ta' ċertifikazzjoni jkollu x'jaqsam fl-istima u fis-sorveljanza tal-kontroll tal-produzzjoni jew tal-prodott innifsu.
Artikolu 3
Il-proċedura għall-attestazzjoni ta' konformità kif mogħtija f'Anness III għandha tintwera fil-mandati għal standards armonizzati.
Artikolu 4
Din id-Deċiżjoni hija indirizzata lill-Istati Membri.
Id-Direttiva tal-Kummissjoni 1999/68/KE
tat-28 ta’ Ġunju 1999
li tistabbilixxi dispożizzjonijiet addizzjonali għal listi ta’ varjetajiet ta’ pjanti ornamentali miżmuma minn fornituri taħt id-Direttiva tal-Kunsill 98/56/KE
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 98/56/KEE ta’ l-20 ta’ Lulju 1998 dwar il-marketing ta’ materjal li jkattar ta’ pjanti ornamentali [1], u b’mod partikolari l-Artikolu 9(4) tagħha,
(1) Billi d-Direttiva tal-Kummissjoni 93/78/KEE [2] tippreskrivi miżuri implimentattivi li jirrigwardaw il-listi ta’ varjetajiet ta’ pjanti ornamentali miżmuma minn fornituri taħt id-Direttiva tal-Kunsill 91/682/KEE [3];
(2) Billi d-Direttiva 91/682/KEE hija mħassra b’effett mill-1 ta’ Lulju 1999 u ssostitwita bid-Direttiva 98/56/KE;
(3) Billi skond l-Artikolu 9(4) tad-Direttiva 98/56/KE dispożizzjonijiet addizzjonali implimentattivi għal listi ta’ varjetajiet ta’ pjanti ornamentali miżmuma minn fornituri li jinkludu deskrizzjoni u denominazzjonijiet tekniċi jistgħu jiġu adottati;
(4) Billi sistema ta’ deskrizzjoni ta’ varjetajiet diġa’ te]isti fuq livell Komunitarju fil-qafas tad-drittijiet ta’ varjetajiet ta’ pjanti;
(5) billi dik is-sistema tinkludi wkoll informazzjoni dwar iż-żamma ta’ varjetajiet u dwar id-differenzi mill-varjetajiet li jixxiebhu l-iktar mill-viċin;
(6) Billi fid-dawl ta’ l-iżvilupp ta’ leġislazzjoni Komunitarja li tirregola d-drittijiet ta’ varjetajiet ta’ pjanti huwa mixtieq li tiġi żgurata koerenza ma’ din il-leġislazzjoni fir-rigward tad-deskrizzjoni ta’ varjetajiet taħt id-Direttiva 98/56/KE;
(7) Billi d-Direttiva 93/78/KEE għandha tiġi mħassra;
(8) Billi l-miżuri pprovduti f’din id-Direttiva huma skond l-opinjoni tal-Kumitat Permanenti dwar Materjal ta’ Tkattir ta’ Pjanti Ornamentali,
ADOTTAT DIN ID-DIRETTIVA:
Artikolu 1
Din id-Direttiva tistabbilixxi dispożizzjonijiet addizzjonali implimentattivi għal listi ta’ varjetajiet ta’ pjanti ornamentali kif miżmuma minn fornituri taħt ir-raba’ inċiż ta’ l-Artikolu 9(1) tad-Direttiva 98/56/KE.
Artikolu 2
1. Il-listi miżmumin minn fornituri għandhom jinkludu dan li ġej:
i) l-isem tal-varjetà, flimkien ma’ sinonimi magħrufa sew, fejn xieraq;
ii) indikazzjonijiet li jirrigwardaw il-manutenzjoni tal-varjetà u s-sistema ta’ tkattir applikata;
iii) deskrizzjoni tal-varjetà, mill-inqas fuq il-bażi tal-karatteristiċi u l-espressjonijiet tagħhom kif speċifikati skond id-dispożizzjonijiet dwar l-applikazzjonijiet li jridu jiġu ppre]entati għal drittijiet Komunitarji ta’ varjetajiet ta’ pjanti, fejn dawn huma applikabbli;
iv) jekk possibbli, indikazzjonijiet li jirrigwardaw kif il-varjeta[rsquo] tiddiferixxi mill-varjetajiet l-oħrajn li jixbhuha l-iktar mill-qrib.
2. Is-subparagrafi ii) u iv) tal-paragrafu 1 m’għandhomx japplikaw għal ebda fornitur li l-attivita’ tiegħu hija ristretta għat-tqegħid fis-suq ta’ materjal li jkattar ta’ pjanti ornamentali.
Artikolu 3
Id-Direttiva 93/78/KEE għandha tiġi mħassra b’effett mid-data msemmija fl-Artikolu 4 ta’ din id-Direttiva.
Artikolu 4
1. L-Istati Membri għandhom idaħħlu fis-seħħ il-liġijiet, regolamenti jew dispożizzjonijiet amministrattivi meħtieġa biex jikkonformaw ma’ din id-Direttiva sal-31 ta’ Diċembru 1999. Huma għandhom jinfurmaw lill-Kummissjoni dwar dan minnufih.
2. Meta l-Istati Membri jadottaw dawn il-miżuri, dawn għandhom ikollhom riferenza għal din id-Direttiva jew għandhom ikunu akkumpanjati b’din ir-riferenza fl-okka]]joni tal-pubblikazzjoni uffiċ/jali tagħhom. L-Istati Membri għandhom jistabbilixxu kif għandha ssir din ir-referenza.
3. L-Istati Membri għandhom jikkomunikaw lill-Kummissjoni it-test tad-dispożizzjonijiet ewlenin tal-liġi domestika li huma jadottaw fil-qasam kopert b’din id-Direttiva.
Artikolu 5
Id-Direttiva Tal-Parlament Ewropew U Tal-Kunsill 1999/92/KE
tas-16 ta' Diċembru 1999
dwar il-ħtiġiet minimi għat-titjib tas-sigurtà u s-saħħa tal-ħaddiema potenzjalment fir-riskju mill-atmosferi splussivi (il-15-il Direttiva individwali fit-tifsira ta' l-Artikolu 16(1) tad-Direttiva 89/391/KEE)
IL-PARLAMENT EWROPEW U L-KUNSILL TA' L-UNJONI EWROPEA,
Wara li kkunsidraw it-Trattat li jistabbilixxi l-Komunitajiet Ewropej, u partikolarment l-Artikolu 137 tiegħu,
Wara li kkunsidraw il-proposta mill-Kummisjoni [1], sottomessa wara konsultazzjoni mal-Kumitat Konsultattiv dwar is-Sigurtà, l-Iġjene u l-Protezzjoni tas-Saħħa fuq il-Post tax-Xogħol u l-Kummisjoni dwar is-Sigurtà u s-Saħħa għall-Industriji tat-Tħaffir u l-Industriji Estrattivi l-Oħra,
Wara li kkunsidraw l-opinjoni tal-Kunsill Ekonomiku u Soċjali [2],
Waqt li jaġixxu skond il-proċedura riferita fl-Artikolu 251 tat-Trattat, fid-dawl tat-test konġunt approvat mill-Kumitat tal-Konċiljazzjoni fil-21 ta' Ottubru 1999 [3]
Billi:
(1) L-Artikolu 137 tat-Trattat jipprovdi illi l-Kunsill jista' jadotta, permezz ta' Direttivi, il-ħtiġiet minimi sabiex jinkoraġġixxi t-titjib, speċjalment fl-ambjent tax-xogħol, li jiggarantixxu livell aħjar ta' protezzjoni rigward is-saħħa u s-sigurtà tal-ħaddiema;
(2) Skond it-termini ta' dan l-Artikolu, dawn id-Direttivi għandhom jevitaw li jimponu restrizzjonijiet amministrattivi, finanzjari u legali hekk li jżommu lura l-ħolqien u l-iżvilupp ta' l-impriżi ż-żgħar u ta' daqs medju;
(3) It-titjib tas-sigurtà, l-iġjene u s-saħħa fix-xogħol huwa mira li ma għandhiex tkun subordinata għal konsiderazzjonijiet purament ekonomiċi;
(4) Il-konformità mal-ħtiġiet minimi għat-titjib tal-protezzjoni tas-sigurtà u s-saħħa tal-ħaddiema potenzjalment fir-riskju minn atmosferi splussivi hija essenzjali jekk trid tiġi żgurata l-protezzjoni tas-sigurtà u s-saħħa tal-ħaddiema;
(5) Din id-Direttiva hija Direttiva individwali fit-tifsira ta' l-Artikolu 16(1) tad-Direttiva tal-Kunsill 89/391/KEE tat-12 ta' Ġunju 1989 dwar l-introduzzjoni ta' miżuri sabiex jinkoraġġixxu t-titjib fis-sigurtà u s-saħħa tal-ħaddiema fuq ix-xogħol [4]; għalhekk, id-dispożizzjonijiet tad-Direttiva msemmija, b'mod partikolari dawk li għandhom x'jaqsmu mat-tagħrif għall-ħaddiema, mal-konsultazzjoni u l-parteċipazzjoni tal-ħaddiema u mat-taħriġ tal-ħaddiema, japplikaw ukoll bis-sħiħ fil-każijiet li fihom il-ħaddiema huma potenzjalment fir-riskju minn atmosferi splussivi, mingħajr preġudizzju għad-dispożizzjonijiet aktar restrittivi jew speċifiċi li jinsabu f'din id-Direttiva;
(6) Din id-Direttiva tikkostitwixxi pass prattiku lejn il-kisba tad-dimensjoni soċjali fis-suq intern;
(7) Id-Direttiva 94/9/KE tal-Parlament Ewropew u tal-Kunsill tat-23 ta' Marzu 1994 dwar it-tqarrib lejn xulxin tal-liġijiet ta' l-Istati Membri li jirrigwardaw it-tagħmir u s-sistema protettiva maħsuba għall-użu f'atmosferi potenzjalment splussivi [5] tiddikjara illi hija maħsuba sabiex tħejji f'Direttiva addizzjonali msejsa fuq l-Artikolu 137 tat-Trattat li jkopri, b'mod partikolari, il-perikoli ta' l-isplużjonjiet mnissla minn użu mogħti u/jew tipi u metodi ta' installazzjoni tat-tagħmir;
(8) Il-protezzjoni mill-isplużjonjiet hija ta' importanza partikolari għas-sigurtà; billi l-isplużjonijiet jipperikolaw il-ħajja u s-saħħa tal-ħaddiema minħabba l-effetti mhux kontrollati tal-fjammi u tal-pressjoni, il-preżenza ta' prodotti ta' reazzjoni ta' ħsara u l-konsum ta' l-ossiġnu fl-arja ta' madwar li l-ħaddiema jkollhom jieħdu n-nifs tiegħu;
(9) Sabiex tiġi stabbilita strateġija koerenti għall-prevenzjoni ta' l-isplużjonijiet jeħtieġ illi l-miżuri dwar l-organizzazzjoni tagħha jikkomplimentaw il-miżuri tekniċi meħuda fuq il-post tax-xogħol; id-Direttiva 89/391/KEE teħtieġ illi min iħaddem ikollu stima tar-riskji għas-saħħa u s-sigurtà tal-ħaddiema fuq il-post tax-xogħol; din il-ħtieġa għandha titqies bħala speċifikata b'din id-Direttiva billi tipprovdi li min iħaddem għandu jfassal dokument ta' protezzjoni mill-isplużjonijiet jew sett ta' dokumenti li jissodisfaw il-ħtiġiet minimi stabbiliti b'din id-Direttiva u li għandhom jinżammu aġġornati; id-dokument ta' protezzjoni kontra l-isplużjonijiet jinkludi l-identifikazzjoni tar-riskji, l-istima tar-riskji u d-definizzjoni tal-miżuri speċifiċi li jridu jittieħdu għas-salvagward tal-ħajja u s-sigurtà tal-ħaddiema fir-riskju minn atmosferi splussivi, skond l-Artikolu 9 tad-Direttiva 89/391/KEE; id-dokument ta' protezzjoni kontra l-isplużjonijiet jista' jkun parti mill-istima tar-riskji għas-saħħa u s-sigurtà fuq ix-xogħol meħtieġa mill-Artikolu 9 tad-Direttiva 89/391/KEE;
(10) Stima dwar ir-riskji ta' l-isplużjonijiet tista' tkun meħtieġa skond atti Komunitarji oħra; billi, sabiex tiġi evitata t-tennija mhux meħtieġa tax-xogħol, min iħaddem għandu jiġi konċess, skond il-prattika nazzjonali, li jgħaqqad flimkien id-dokumenti, il-partijiet mid-dokumenti jew ir-rapporti ekwivalenti prodotti skond l-atti Komunitarji sabiex jifformaw "rapport ta' sigurtà" singolu;
(11) Il-prevenzjoni tal-formazzjoni ta' atmosferi splussivi tinkludi wkoll l-applikazzjoni tal-prinċipju tas-sostituzzjoni;
(12) Għandha ssir koordinazzjoni meta l-ħaddiema minn numru ta' impriżi jkunu preżenti fuq l-istess post tax-xogħol;
(13) Il-miżuri ta' prevenzjoni għandhom ikunu supplimentati jekk huwa meħtieġ b'miżuri miżjuda li jsiru effettivi meta jiġri nar; is-sigurtà massima tista' tintlaħaq billi l-miżuri ta' prevenzjoni jingħaqdu ma' miżuri oħra addizzjonali li jillimitaw l-effett ta' l-isplużjonijiet fuq il-ħaddiema;
(14) Id-Direttiva tal-Kunsill 92/58/KEE ta' l-24 ta' Ġunju 1992 dwar il-ħtiġiet minimi għall-provvediment tas-sigurtà u/jew is-saħħa fuq ix-xogħol (id-disa' Direttiva individwali fit-tifsira ta' l-Artikolu 16(1) tad-Direttiva 89/391/KEE) [6] tapplika bis-sħiħ, b'mod partikolari għall-postijiet li jmissu mill-qrib ħafna maż-żoni ta' perikolu, fejn jista' jkun hemm interazzjoni tat-tipjip, il-qtugħ travers, l-iwweldjar u attivitajiet oħra li jintroduċu fjammi jew xrar li jistgħu jiġu f'kuntatt maż-żona tal-perikolu;
(15) Id-Direttiva 94/9/KE tqassam it-tagħmir u s-sistema protettiva li tkopri fi gruppi u kategoriji tat-tagħmir; din id-Direttiva tipprovdi klassifika minn min iħaddem tal-postijiet fejn jisgħu jinħolqu atmosferi splussivi f'termini ta' zoni u tistabbilixxi liema gruppi tas-sistemi protettivi u tat-tagħmir għandhom jintużaw f'kull waħda miż-żoni,
ADOTTAW DAN IR-REGOLAMENT:
IT-TAQSIMA I
DISPOŻIZZJONIJIET ĠENERALI
L-Artikolu 1
L-għan u l-kamp
1. Din id-Direttiva, li hi l-15-il Direttiva individwali fit-tifsira ta' l-Artikolu 16(1) tad-Direttiva 89/391/KEE, tistabbilixxi l-ħtiġiet minimi għas-salvagward u s-saħħa tal-ħaddiema potenzjalment fir-riskju minn atmosferi splussivi kif definiti fl-Artikolu 2.
2. Din id-Direttiva ma għandhiex tapplika:
(a) għal żoni użati direttament minn pazjenti u waqt il-kura medika tagħhom;
(b) l-użu tat-tagħmir li jaħraq karburanti tal-gass skond id-Direttiva 90/396/KEE [7];
(ċ) il-manifattura, it-tqandil, l-użu, il-ħażna u t-trasport ta' l-isplussivi jew is-sustanzi kimikament instabbli;
(d) l-industriji għall-estrazzjoni ta' minerali koperti bid-Direttiva 92/91/KEE [8] jew bid-Direttiva 92/104/KEE [9];
(e) l-użu ta' mezzi ta' trasport bl-art, bil-baħar u bl-ajru, li għalihom japplikaw id-dispożizzjonijiet pertinenti tal-ftehim internazzjonali (eż. l-ADNR, l-ADR, l-ICAO, l-IMO, ir-RID), u d-Direttivi Komunitarji li jagħtu effett lil dan il-ftehim. Ma għandhomx jiġu esklużi l-mezzi tat-trasport maħsuba sabiex jintużaw f'atmosfera potenzjalment splussiva.
3. Id-dispożizzjonijiet tad-Direttiva 89/391/KEE u d-Direttivi relevanti individwali japplikaw bis-sħiħ fid-dominju li hemm referenza għalih fil-paragrafu 1, mingħajr preġudizzju għal dispożizzjonijiet aktar restrittivi u/jew speċifiċi li jinsabu f'din id-Direttiva.
L-Artikolu 2
Definizzjoni
Għall-għanijiet ta' din id-Direttiva, "atmosfera splussiva" tfisser taħlita ma' l-arja, taħt kondizzjonijiet atmosferiċi, ta' sostanzi li jieħdu n-nar malajr fil-għamla ta' gassijiet, fwar, ċpar jew trab li fihom, wara li jibda n-nar, il-kombustjoni tinfirex mat-taħlita kollha mhux maħruqa.
IT-TAQSIMA II
L-OBBLIGI TA' MIN IĦADDEM
L-Artikolu 3
Il-prevenzjoni ta' l-isplużjonijiet u l-protezzjoni kontra tagħhom
Bil-ħsieb li jiġu prevenuti l-isplużjonijiet, fit-tifsira ta' l-Artikolu 6(2) tad-Direttiva 89/391/KEE, u li tiġi pprovduta l-protezzjoni kontra tagħhom, min iħaddem għandu jieħu l-miżuri tekniċi u/jew ta' organizzazzjoni xierqa għan-natura ta' l-operazzjoni, fl-ordni tal-prijorità u skond il-prinċipji bażiċi li ġejjin:
- il-prevenzjoni tal-formazzjoni ta' atmosferi splussivi, jew fejn in-natura ta' l-attività ma' tippermettix dan,
- li jiġi evitat it-tqabbid ta' l-atmosferi splussivi, u
- it-taffija ta' l-effetti detrimentali ta' splużjoni sabiex jiġu żgurati s-saħħa u s-sigurtà tal-ħaddiema.
Dawn il-miżuri għandhom fejn meħtieġ jiġu kkombinati u/jew issupplimentati b'miżuri kontra t-tixrid ta' l-isplużjonijiet u għandhom jiġu riveduti regolarment u, f'kull każ, kull meta jiġru bidliet sinifikanti.
L-Artikolu 4
L-istima tar-riskji ta' l-isplużjoni
1. Fit-twettiq ta' l-obbligi stabbiliti fl-Artikoli 6(3) u 9(1) tad-Direttiva 89/391/KEE min iħaddem għandu jagħmel stima tar-riskji speċifiċi li jinħolqu minn atmosferi splussivi, billi jitqiesu mill-inqas:
- il-probabbilità li jseħħu atmosferi splussivi u l-persistenza tagħhom,
- il-probabbilità li s-sorsi tal-qbid tan-nar, inklużi l-iskarigi elettrostatiċi, ikunu preżenti u jsiru attivi u effettivi,
- l-istallazzjonijiet, is-sustanzi użati, il-proċessi, u l-interazzjonijiet possibbli tagħhom,
- l-iskala ta' l-effetti antiċipati.
Ir-riskji ta' splużjoni għandhom jiġu stmati kollha.
2. Il-postijiet li huma jew jistgħu ikunu konnessi permezz ta' ftuħ għall-postijiet fejn jistgħu iseħħu atmosferi splussivi għandhom jitqiesu fl-istima tar-riskji ta' splużjoni.
L-Artikolu 5
Obbligi ġenerali
Sabiex jiġu żgurati s-sigurtà u s-saħħa tal-ħaddiema, u skond il-prinċipji bażiċi ta' l-istima tar-riskji u dawk stabbiliti fl-Artikolu 3, min iħaddem għandu jieħu l-miżuri kollha meħieġa sabiex:
- fejn atmosferi splussivi jistgħu jinħolqu fi kwantitajiet li jipperikolaw is-saħħa u s-sigurtà tal-ħaddiema jew ta' oħrajn, l-ambjent tax-xogħol ikun hekk illi x-xogħol jista' jsir mingħajr perikolu,
- fl-ambjenti tax-xogħol fejn jistgħu jinħolqu atmosferi splussivi fi kwantitajiet hekk li jipperikolaw is-sigurtà u s-saħħa tal-ħaddiema, tiġi żgurata superviżjoni xierqa waqt il-preżenza tal-ħaddiema skond l-istima tar-riskju permezz ta' l-użu xieraq ta' mezzi tekniċi.
L-Artikolu 6
Id-dmir tal-koordinazzjoni
Fejn il-ħaddiema minn numru ta' impriżi jkunu preżenti fuq l-istess post tax-xogħol, kull min iħaddem għandu jkun responsabbli mill-materji kollha li jaqgħu taħt il-kontroll tiegħu.
Mingħajr preġudizzju għar-responsabbilità personali ta' kull min iħaddem li tipprovdi għaliha d-Direttiva 89/391/KEE, min iħaddem responsabbli mill-post tax-xogħol skond il-liġijiet u/jew il-prattika nazzjonali għandu jikkoordina l-implimentazzjoni tal-miżuri li jirrigwardaw is-saħħa u s-sigurtà tal-ħaddiema u għandu jiddikjara, fid-dokument tal-protezzjoni kontra l-isplużjonjiet riferit fl-Artikolu 8, il-mira ta' din il-koordinazzjoni u l-miżuri u l-proċeduri sabiex jimplimentawha.
L-Artikolu 7
Il-postijiet fejn jistgħu jinħolqu atmosferi splussivi
1. Min iħaddem għandu jikklassifika f'żoni l-postijiet fejn jistgħu jinħolqu atmosferi splussivi skond l-Anness 1.
2. Min iħaddem għandu jaċċerta illi jiġu applikati l-ħtiġiet minimi stabbiliti fl-Anness II għall-postijiet koperti bil-paragrafu 1.
3. Fejn meħtieġ, il-postijiet fejn jistgħu jinħolqu atmosferi splussivi fil-kwantitajiet li jistgħu jipperikolaw is-saħħa u s-sigurtà tal-ħaddiema għandhom jiġu mmarkati b'sinjali fil-postijiet tagħhom tad-dħul skond l-Anness III.
L-Artikolu 8
Id-dokument tal-protezzjoni mill-isplużjonijet
Fit-twettiq ta' l-obligi stabbiliti fl-Artikolu 4, min iħaddem għandu jiżgura illi jitfassal u jinżamm aġġornat dokument, minn issa 'l quddiem imsejjaħ "id-dokument tal-protezzjoni kontra l-isplużjonijiet".
Id-dokument tal-protezzjoni kontra l-isplużjonjiet għandu juri b'mod partikolari:
- illi r-riskji ta' splużjoni ġew stabbiliti u stmati,
- illi jridu jittieħdu l-miżuri adegwati sabiex jinkisbu l-miri ta' din id-Direttiva,
- dawk il-postijiet li ġew ikklassifikati f'żoni skond l-Anness I,
- dawk il-postijiet fejn iridu japplikaw il-ħtiġiet minimi stabbiliti fl-Anness II,
- illi l-post tax-xogħol u t-tagħmir tax-xogħol, inklużi l-mezzi tat-twissija, huma mfassla, mħaddma u mantenuti b'rigward xieraq għas-sigurtà,
- illi skond id-Direttiva tal-Kunsill 89/655/KEE [10], saru l-arranġamenti għall-użu fis-sigurtà tat-tagħmir tax-xogħol.
Id-dokument tal-protezzjoni kontra l-isplużjonijiet għandu jiġi mfassal qabel il-bidu tax-xogħol u għandu jiġi rivedut meta l-post tax-xogħol, it-tagħmir tax-xogħol jew l-organizzazzjoni tax-xogħol jgħaddu minn bidliet sinifikanti, minn estensjonijiet jew minn konverżjonijiet.
Min iħaddem jista' jikkombina l-istimi tar-riskju ta' splużjoni, id-dokumenti jew ir-rapporti ekwivalenti l-oħra eżistenti mfassla skond atti oħra Komunitarji.
L-Artikolu 9
Ħtiġiet speċjali għat-tagħmir tax-xogħol u għall-postijiet tax-xogħol
1. It-tagħmir tax-xogħol għall-użu f'postijiet fejn jistgħu jinħolqu atmosferi splussivi li jkun diġà qiegħed jintuża jew ikun disponibbli fl-impriża jew fl-istabbiliment għal-ewwel darba qabel it-30 ta' Ġunju 2003 għandu jikkonforma minn din id-data mal-ħtiġiet minimi stabbiliti fil-Parti A ta' l-Anness II, jekk ma tkunx tista' tiġi applikata l-l-ebda Direttiva Komunitarja jew tista' tiġi applikata biss f'parti minnha.
2. It-tagħmir tax-xogħol sabiex jintuża fil-postjiet fejn jistgħu jinħolqu atmosferi splussivi li jsir disponibbli fl-impriża jew fl-istabbiliment għall-ewwel darba wara t-30 ta' Ġunju 2003 għandu jikkonforma mal-ħtiġiet minimi stabbiliti fil-Partijiet A u B fl-Anness II.
3. Il-postijiet tax-xogħol fejn jistgħu jinħolqu atmosferi splussivi u li jiġu użati għall-ewwel darba wara t-30 ta' Ġunju 2003 għandhom jikkonformaw mal-ħtiġiet minimi stabbiliti f'din id-Direttiva.
4. Fejn il-postijiet tax-xogħol li fihom ikun hemm postijiet fejn jistgħu jinħolqu atmosferi splussivi jkunu diġà fl-użu qabel it-30 ta' Ġunju 2003, dawn għandhom jikkonformaw mal-ħtiġiet minimi stabbiliti f'din id-Direttiva mhux aktar tard minn tliet snin wara din id-data.
5. Jekk, wara t-30 ta' Ġunju, xi modifika, estensjoni jew ristrutturazzjoni issir fuq il-postijiet tax-xogħol li jkun fihom postijiet fejn jistgħu jinħolqu atmosferi splussivi, min iħaddem għandu jieħu l-passi kollha meħtieġa sabiex jiżgura illi dawn jikkonformaw mal-ħtiġiet minimi stabbiliti f'din id-Direttiva.
IT-TAQSIMA III
DISPOŻIZZJONIJIET MIXXELLANJI
L-Artikolu 10
L-aġġustamenti għall-annessi
Aġġustamenti purament tekniċi għall-annessi magħmula meħtieġa:
- mill-adozzjoni tad-Direttivi dwar l-armonizzazzjoni u l-istandardizzazzjoni tekniċi fil-qasam tal-protezzjoni kontra l-isplużjonijiet, u/jew
- mill-progress tekniku, il-bidliet fir-regolamenti jew l-ispeċifikazzjonijiet internazzjonali, u s-sejbiet ġodda dwar il-prevenzjoni ta' l-isplużjonijiet u l-protezzjoni kontra tagħhom,
għandhom jiġu adottati skond il-proċedura stabbilita fl-Artikolu 17 tad-Direttiva 89/391/KEE.
L-Artikolu 11
Il-gwida ta' prattika tajba
Il-Kummisjoni għandha tfassal linji-ġwida prattiċi fi gwida ta' prattika tajba ta' natura li ma torbotx. Din il-gwida għandha tindirizza s-suġġetti riferiti fl-Artikoli 3, 4, 5, 6,7 u 8, fl-Anness I u fil-Parti A ta' l-Anness II.
Il-Kommissjoni għandha l-ewwel tikkonsulta lill-Kumitat Konsultattiv dwar is-Sigurtà, l-Iġjene u l-Protezzjoni tas-Saħħa fuq il-Post tax-Xogħol skond id-Deċiżjoni tal-Kunsill 74/325/ (1).
Fil-kuntest ta' l-applikazzjoni ta' din id-Direttiva, l-Istati Membri għandhom iqisu bl-akbar konsiderazzjoni possibbli l-gwida imsemmija hawn fuq fit-tfassil tal-politiki nazzjonali tagħhom għall-protezzjoni tas-saħħa u s-sigurtà tal-ħaddiema.
L-Artikolu 12
It-tagħrif lill-impriżi
L-Istati Membri għandhom, fuq talba, jagħmlu l-ħila tagħhom sabiex jagħmlu rilevanti t-tagħrif disponibbli lil min iħaddem skond l-Artikolu 11, b'referenza partikolari għall-gwida ta' prattika tajba.
L-Artikolu 13
Dispożizzjonijiet finali
1. L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa sabiex jikkonformaw ma' din id-Direttiva mhux aktar tard mit-30 ta' Ġunju 2003. Għandhom mill-ewwel jgħarrfu lill-Kummissjoni b'dan.
Meta l-Istati Membri jadottaw dawn il-miżuri, għandu jkollhom referenza għal din id-Direttiva jew għandhom ikunu akkumpanjati b'din ir-referenza fl-okkażjoni tal-pubblikazzjoni uffiċjali tagħhom. Il-metodi dwar kif issir din ir-referenza għandhom jiġu stabbiliti mill-Istati Membri.
2. L-Istati Membri għandhom jikkomunikaw lill-Kummissjoni t-test tad-dispożizzjonijiet fil-liġijiet domestiċi tagħhom li jkunu digà adottaw jew li jadottaw fil-qasam irregolat minn din id-Direttiva.
3. L-Istati Membri għandhom jirrappurtaw lill-Kummissjoni kull ħames snin dwar l-implimentazzjoni prattika tad-dispożizzjonijiet ta' din id-Direttiva, fejn jindikaw il-veduti ta' min iħaddem u tal-ħaddiema. Il-Kummissjoni għandha tgħarraf b'dawn lill-Parlament Ewropew, lill-Kunsill, lill-Kumitat Ekonomiku u Soċjali u lill-Kumitat Konsultattiv dwar is-Sigurtà, l-Iġjene u l-Protezzjoni tas-Saħħa fuq ix-Xogħol.
L-Artikolu 14
Id-Direttiva tal-Kummissjoni
1999/98/KE tal-15 ta' Diċembru 1999
li taddatta għall-progress tekniku d-Direttiva 96/79/KE tal-Parlament Ewropew u tal-Kunsill dwar il-protezzjoni ta' l-okkupanti tal-vetturi bil-mutur fil-każ ta' ħabta fuq quddiem
(Test b'relevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li ikkunsidrat it-Trattat li jistabilixxi l-Komunità Ewropea,
Wara li ikkunsidrat id-Direttiva tal-Kunsill 70/156/KEE tas-6 ta' Frar 1970 dwar l-approssimazzjoni tal-liġijiet ta' l-Istati Membri li għandhom x'jaqsmu ma’ l-approvazzjoni tat-tip ta' vetturi bil-mutur u l-karrijiet tagħhom [1], kif l-aħħar emendata bid-Direttiva 98/91/KE tal-Parlament Ewropew u tal-Kunsill [2], u partikolarment Artikolu 13(2) tagħha,
Wara li ikkunsidrat id-Direttiva 96/79/KE tal-Parlament Ewropew u tal-Kunsill tas-16 ta' Diċembru 1996 dwar il-protezzjoni ta' l-okkupanti tal-vetturi bil-mutur fil-każ ta' ħabta fuq quddiem u li temenda d-Direttiva 70/156/KEE [3]
Billi:
(1) Id-Direttiva 96/79/KE hija waħda mid-direttivi separati taħt il-proċedura ta' l-approvazzjoni tal-Komunità introdotta bid-Direttiva tal-Kunsill 70/156/KEE. Id-dispożizzjonijiet tad-Direttiva 70/156/KEE li jikkonċernaw is-sistemi, il-komponenti u l-unitajiet tekniċi separati ta' vetturi għalhekk japplikaw għad-Direttiva preżenti.
(2) Fl-implimentazzjoni ta' Artikolu 4(b) tad-Direttiva 96/79/KE, il-Kummissjoni kellha teżamina mill-ġdid u, jekk xieraq, temenda Appendiċi 7 għal Anness II għal dik l-istess Direttiva sabiex jittieħed kont tat-testijiet biex jigi ezaminat l-gharqub tal-manikin Hybrid III., inklużi l-provi fuq vetturi.
(3) Il-miżuri previsti f'din id-Direttiva huma skond l-opinjoni tal-Kumitat għall-Addattament għall-Progress Tekniku li huwa stabbilit bid-Direttiva 70/156/KEE,
ADOTTAT DIN ID-DIRETTIVA:
Artikolu 1
Anness II għad-Direttiva 96/79/KE huwa emendat skond l-Anness għal din id-Direttiva.
Artikolu 2
1. Mill-1 ta' Ottubru 2000, l-Istati Membri ma jistgħux, għal raġunijiet li għandhom x'jaqsmu mat-testijiet biex jiġi eżaminat l-għarqub tal-manikin Hybrid III.
- jew jirrifjutaw l-approvazzjoni tal-KE għal tip ġdid ta' vettura.
- jew jipprojbixxu r-reġistrazzjoni, l-bejgħ jewd-dħul fis-servizz ta' vettura,
jekk it-testijiet biex jiġi eżaminat l-għarqub tal-manikin Hybrid III jissodisfaw il-ħtiġiet tad-Direttiva 96/79/KE, kif emendata b'din id-Direttiva.
2. Mill-1 ta' April 2001, l-Istati Membri ma jistgħux aktar jagħtu l-approvazzjoni tal-KE għal xi tip ta' vettura skond Artikolu 4 tad-Direttiva 70/156/KEE jekk id-dispożizzjonijiet tad-Direttiva 96/79/KE, kif emendata b'din id-Direttiva, ma jiġux osservati.
Artikolu 3
1. L-Istati Membri għandhom idaħħlu fis-seħħ il-liġijiet, ir-regolamenti u d-dispozizzjonijiet amministrattivi neċessarji sabiex jikkonformaw ma’ din id-Direttiva mhux aktar tard mit-30 ta' Settembru 20002. Huma għandhom jinfurmaw lill-Kummissjoni b'dan minnufih.
Meta l-Istati Membri jaddottaw dawn id-dispożizzjonijiet, għandhom ikollhom referenza għal din id-Direttiva jew ikunu akkumpanjati b'tali referenza fl-okkażjoni tal-pubblikazzjoni uffiċjali tagħhom. L-Istati Membri għandhom jiddeterminaw kif din ir-referenza għandha ssir.
2. L-Istati Membri għandhom jikkomunikaw lill-Kummissjoni it-test tad-dispożizzjonijiet prinċpali tal-liġi nazzjonali li huma jadottaw fil-qasam kopert minn din id-Direttiva.
Artikolu 4
Ftehim interistituzzjonali
tal-25 ta' Mejju ta' l-1999
IL-PARLAMENT EWROPEW, IL-KUNSILL TA' L-UNJONI EWROPEA U L-KUMMISJONI TAL-KOMUNITAJIET EWROPEJ,
Jirrefru għar-riżoluzzjoni tal-Parlament Ewropew tas-7 ta' Ottubru 1998 dwar l-indipendenza, ir-rwol u l-istatus ta' l-Unità għall-Kordinazzjoni tal-Prevenzjoni tal-Frodi (UCLAF) [1],
Jirreferu għall-konklużjonijiet tal-Kunsill tal-15 ta' Marzu 1999, addottati wara diskussjonijiet dettaljati mar-rappreżentanti tal-Parlament Ewropew u l-Kummissjoni,
Jieħdu nota tad-Deċiżjoni tal-Kummissjoni 1999/352/KE, KEFA, Euratom tat-28 ta' April 1999 li tistabbilixxi Uffiċċju Ewropew Kontra l-Frodi [2],
(1) Billi r-Regolament (KE) Nru 1073/1999 tal-Parlament Ewropew u tal-Kunsill [3] u r-Regolament tal-Kunsill (Euratom) Nru 1074/1999 [4] dwar investigazzjonijiet magħmula mill-Uffiċċju Ewropew Kontra l-Frodi jipprovdu li l-Uffiċċju għandu jagħti bidu u jmexxi investigazzjonijiet amministrattivi fl-istituzzjonijiet, entitajiet u Uffiċċji u agenziji stabbiliti minn jew fuq il-bażi tal-KE jew it-Trattati tal-Euratom;
(2) Billi r-responsabbilità ta' l-Uffiċċju Ewropew Kontra l-Frodi kif stabbilita mill-Kummissjoni testendi lil hinn mill-protezzjoni ta' interessi finanzjarji biex tinkludi l-attivitajiet kollha dwar il-bżonn ta' salvagwardja ta' l-interessi tal-Komunità kontra għemil irregolari li hu suġġett li jwassal għall-proċeduri amministrattivi jew kriminali;
(3) Billi l-iskop tal-ġlieda kontra l-frodi għandha tkun imwessa' u l-effettività tagħħa tkun imsaħħa bl-esplojtazzjoni ta' kompetenza eżistenti fiz-zona ta' l-investigazzjonijiet amministrattivi;
(4) Billi, għalhekk, fuq il-bażi ta' l-awtonomija amministrattiva tagħhom, l-istituzzjonijiet kollha, entitajiet u uffiċċji għandhom jafdaw lill-Uffiċċju l-funzjoni ta' investigazzjonijiet amministrattivi interni bil-ħsieb li jinġiebu għad-dawl sitwazzjonijiet serji dwar il-qadi ta' dmirijiet professjonali li jistgħu jikkostitwixxu nuqqas ta' konformità ma' l-obbligazzjonijiet ta' Uffiċjali u impjegati tal-Komunitajiet, kif imsemmija fl-Artikoli 11, 12, it-tieni u t-tielet paragrafi, 13, 14, 16 u 17, l-ewwel paragrafu, tar-Regolamenti tal-Persunal u Uffiċjali u l-Kondizzjonijiet ta' l-Impjieg ta' Impjegati Oħra tal-Komunitajiet Ewropej (hawnhekk iżjed 'il quddiem imsemmija "ir-Regolamenti tal-Persunal"), ta' detriment għall-interessi ta' dawk il-Komunitajiet u suġġetti li jwasslu għall-proċeduri dixxiplinarji jew, fil-każijiet approprjati, għal proċeduri kriminali, jew kondotta ħażina serja, kif imsemmi fl-Artikolu 22 tar-Regolamenti tal-Persunal, jew nuqqas ta' konformità ma' l-obbligazzjonijiet analogi tal-membri, managers jew membri tal-persunal ta' l-istituzzjonijiet, entitajiet u uffiċċji u aġenziji tal-Komunitajiet li mhux suġġetti għar-Regolamenti tal-Persunal;
(5) Billi dawn l-investigazzjonijiet għandhom ikunu magħmula b'konformità totali mad-dispożizzjonijiet rilevanti tat-Trattati li jistabbilixxu l-Komunitajiet Ewropej, u partikolarment il-Protokoll fuq il-privileġġi u immunitajiet, u t-testi li jimplimentaw lilhom u r-Regolamenti tal-Persunal;
(6) Billi dawn l-investigazzjonijet għandhom ikunu meħuda taħt kondizzjonijiet ugwali fl-istituzzjonijiet kollha tal-Komunità', fl-entitajiet u Uffiċċji u aġenziji; billi l-assenjazzjoni ta' din il-funzjoni lill-Uffiċċju m'għandiex taffetwa r-responsabbilitajiet ta' l-istituzzjonijiet, l-entitajiet, l-Uffiċċji jew l-aġenziji stess u m'għandiex, bl-ebda mod, tnaqqas mill-protezzjoni legali tal-persuni kkonċernati;
(7) Billi, sa l-emendi tar-Regolamenti tal-Persunal, arranġamenti prattiċi għandhom ikunu stabbiliti li jistipulaw kif membri ta' l-istituzzjonijiet u entitajiet, managers ta' l-Uffiċċji u aġenziji u l-Uffiċjali u l-impjegati ta' l-istituzzjonijiet, entitajiet u Uffiċċji u aġenziji għandhom jikkoperaw fl-operat bla xkiel fl-investigazzjonijiet interni,
Wara konsultazzjoni magħmula bil-ħsieb li jkunu stabbiliti regoli komuni għal dak l-għan,
Isejħu l-istituzzjonijiet l-oħra, entitajiet u Uffiċċji u aġenziji biex jaċċedu għal dan il-ftehim,
HAWNHEKK JIFTEHMU:
1. Li jadottaw regoli komuni li jijkkonsistu fil-miżuri ta' implimentazzjoni meħtieġa biex jiżguraw l-operat bla xkiel ta' l-investigazzjonijet meħuda mill-Uffiċċju ġewwa l-istituzzjoni tagħhom.Dawn l-investigazzjonijiet għandhom jaqdu l-iskop li:
- jigġieldu kontra frodi, korruzzjoni u attività illegali oħra detrmientali għall-interessi finanzjarji tal-Komunitajiet Ewropej,
- iġibu għall-attenzjoni sitwazzjonijiet serji relatati mal-qadi ta' dmirijiet professjonali li jistgħu jikkostitwixxu nuqqas ta' ħarsien ta' l-obbligi ta' Uffiċjali jew impjegati oħra tal-Komunitajiet suġġetti li jwasslu għall-proċeduri dixxilpinarji jew, f'każijiet approprjati, proċeduri kriminali jew nuqqas ta' ħarsien ma' l-obbligi analogi tal-membri, managers jew membri tal-persunal li mhux suġġetti għar-Regolamenti ta' l-Istaff.
Dawn l-investigazzjonijiet ser jiġu eżerċitati b'konformità totali mad-dispożizzjonijiet rilevanti tat-Trattati li jistabbilixxu l-Komunitajiet Ewropej, partikolarment il-Protokol fuq privileġġi u immunitajiet, tat-testi li jimplimentaw lilhom u r-Regolamenti tal-Persunal.
Huma ser ukoll jiġu eżerċitati skond it-termini u l-kondizzjonijiet stabbiliti mir-regolament tal-Komunità Ewropea u l-Komunità Ewropea ta' l-Enerġija Atomika.
2. Biex jiġu stabbiliti regoli bħal dawn u jkunu magħmula immedjatament applikabbli bl-addozzjoni ta' deċiżjoni interna skond il-mudell mehmuż ma' dan il-ftehim u biex ma jkunx hemm devjazzjoni minn dak il-mudell minbarra meta il-ħtiġiet partikolari tagħhom jagħmlu din id-devjazzjoni neċessità teknika.
3. Biex tiġi rikonoxxuta n-neċessità li tintbagħat lill-Uffiċċju, għall-opinjoni, kull talba għar-rinunzja ta' l-immunità minn proċeduri ġudizzjarji ta' Uffiċċjal jew impjegat relatat ma' kwalunkwe każ ta' frodi jew korruzzjoni jew kwalunkwe attività illegali oħra. Jekk talba għar-rinunzja tikkonċerna wieħed mill-membri, l-Uffiċċju għandu jkun infurmat.
4. Biex ikunu kommunikati lill-Uffiċċju d-dispożizzjonijiet li huma jkunu stabbilixxew biex jimplimentaw dan il-ftehim.
Dan il-ftehim jista' jkun emendat biss bil-kunsens espress ta' l-istituzzjonijiet firmatarji.
L-istituzzjonijiet l-oħra, u l-entitajiet u uffiċċji u aġenziji stabbiliti minn jew fuq il-bażi tat-Trattat KE jew tat-Trattat tal-Euratom, huma b'dan mistiedna jaderixxu għal dan il-ftehim billi jagħtu dikjarazzjoni li tkun indirizzata konġuntament lill-Presidenti tal-istituzzjonijiet firmatarji.
Dan il-ftehim għandu jidħol fis-seħħ fl-1 ta' Ġunju ta' l-1999.
tad-19 ta’ Jannar 1999 li jemenda r-Regolament (KEE) Nru 2262/84 li jippreskrivi miżuri speċjali fir-rigward taż-żejt taż-żebbuġa
IL-KUNSILL TA’ L-UNJONI EWROPEA,
Wara li kkunsidra t-Trattat li jwaqqaf il-Komunità Ewropea, u b’mod partikolari l-Artikolu 43,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Billi, b’konformità ma’ l-Artikolu 1(5) tar-Regolament (KEE) Nru 2262/84 [3], il-Kunsill, filwaqt li jaġixxi b’maġġoranza kwalifikata fuq proposta mill-Kummissjoni, ser jadotta qabel l-1 ta’ Jannar 1999 il-metodu biex jiffinanzja l-ispiża attwali ta’ l-aġenziji mis-sena ta’ marketing 1999/2000;
Billi ġie deċiz illi perjodu tranżizzjonali ta’ tliet snin li jkopri r-riforma ta’ l-organizzazzjoni tal-marketing tas-settur taż-żejt taż-żebbuġa sa mis-sena ta’ marketing 1998/1999; billi xogħol li normalment jiġi fdat lill-aġenziji jrid jitwettaq matul il-perjodu tranżizzjonali kif ukoll matul l-ewwel sena ta’ marketing ta’ wara dan il-perjodu; billi, b’riżultat ta’ dan, għandu jsir provvediment dwar kontribuzzjoni mill-Komunità lejn l-ispiża ta’ l-aġenziji għall-perjodu msemmi biex tassigura li jistgħu jaħdmu b’mod effettiv u skond ir-regoli fi ħdan il-qafas ta’ l-awtonomija amministrattiva li għaliha hemm dispożizzjonijiet fir-Regolament (KEE) Nru 2262/84,
ADOTTA DAN IR-REGOLAMENT:
Artikolu 1
L-aħħar żewġ sottoparagrafi ta’ l-Artikolu 1(5) tar-Regolament (KEE) Nru 2262/84 huma hawnhekk mibdula b’dan li ġej:
"50 % ta’ l-ispiża attwali ta’ l-aġenziji fuq perijodu ta’ tliet snin li jibda mis-sena ta’ marketing 1999/2000 għandha tkun koperta mill-estimi ġenerali ta’ l-Komunitajiet Ewropej.
Qabel l-1 ta’ Ottubru 2001, il-Kummissjoni għandha tikkonsidra l-ħtieġa li l-kontribuzzjoni tal-Komunità għall-ispiża ta’ l-aġenziji tiġi sostnuta u, fejn xieraq, għandha tippreżenta proposta lill-Kunsill. Bi qbil mal-proċedura li għaliha hemm dispożizzjonijiet fl-Artikolu 43(2) tat-Trattat, il-Kunsill għandu jiddeċidi qabel l-1 ta’ Jannar 2002 fuq kull iffinanzjar ta’ l-ispiża msemmija."
Artikolu 2
Dan ir-Regolament għandu jidħol fis-seħħ fis-seba’ jum ta’ wara l-pubblikazzjoni fil-Ġurnal Uffiċjali tal-Komunitajiet Ewropej.
li jemenda r-Regolament (KE) Nru 577/97 li jistipula ċerti regoli dettaljati għall-applikazzjoni tar-Regolament tal-Kunsill (KE) Nru 2991/94 li jistipula l-istandards għax-xaħam li jiddellek u tar-Regolament tal-Kunsill (KEE) Nru 1898/87 dwar il-protezzjoni ta’ denominazzjonijiet użati fil-marketing ta’ ħalib u prodotti tal-ħalib.
Il-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 2991/94 tal-5 ta’ Diċembru 1994 li jistipula l-istandards għax-xaħam li jiddellek [1], u b’mod partikolari l-Artikolu 8 tiegħu,
Wara li kkunsidraw ir-Regolament tal-Kunsill (KEE) Nru 1898/87 tat- 2 ta’ Lulju 1987 dwar il-protezzjoni tad-denominazzjonijiet użati fil-marketing tal-ħalib u prodotti tal-ħalib [2], kif l-aħħar emendat bir-Regolament (KE) Nru 222/98 [3], u b’mod partikolari l-Artikolu 4(2) tiegħu,
Fl-ewwel inċiż tal-punt V ta’ l-Anness I li jinsab mar-Regolament (KE) Nru 577/97, "34 %" huwa sostitwit bi "20 %".
li jemenda għall-ħames darba r-Regolament (KE) Nru 785/95 li jippreskrivi r-regoli dettaljati għall-applikazzjoni tar-Regolament tal-Kunsill (KE) Nru 603/95 dwar l-organizzazzjoni komuni tas-suq fl-għalf imnixxef
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 603/95 tal-21 ta’ Frar 1995 dwar l-organizzazzjoni komuni tas-suq fl-għalf imnixxef [1], kif l-aħħar emendat bir-Regolament (KE) Nru 1347/95 [2], u b’mod partikolari l-Artikolu 18 tiegħu,
Billi l-ewwel inċiż ta’ l-Artikolu 2(2)(a) tar-Regolament tal-Kummissjoni (KEE) Nru 785/95 tas-6 ta’ April 1995 jippreskrivi regoli dettaljati għall-applikazzjoni tar-Regolament tal-Kunsill (KE) Nru 603/95 dwar l-organizzazzjoni komuni tas-suq fl-għalf imnixxef [3], kif l-aħħar emendat bir-Regolament (KE) Nru 1794/97 [4], jistipula li n-nixxiefa użati għat-tneħħija ta’ l-ilma mill-għalf iridu jilħqu temperatura ta’ l-arja fil-punt tad-dħul ta’ mhux anqas minn 93 °C;
Billi numru kbir ta’ studji xjentifiċi juru li t-tnixxif ta’ l-għalf b’temperatura għolja jipproteġi l-valur ta’ nutrijent ta’ prodott ta’ kwalità għolja, b’mod partikolari il-kontenut beta-carotene;
Billi s-sitwazzjoni fis-suq ta’ l-għalf imnixxef, ikkaraterizzata bit-tnaqqis fil-prezz u ż-żieda fil-produzzjoni, hija tali li huwa meħtieġ li jiġu garantiti l-provvisti ta’ prodott lest ta’ kwalità għolja ta’ nutriment miksuba taħt kondizzjonijiet komparabbli kompetittivi u li jiġġustifikaw l-ammont ta’ għajnuna li tingħata bħala kontribut għall-ispejjeż ta’ l-ipproċessar; billi dak il-għan jista’ jinkiseb billi tiġi estiża l-prattika ta’ tnixxif f’temperatura għolja;
Billi l-ipproċessar ta’ l-għalf isir f’temperatura għolja fil-parti ’l kbira ta’ l-impjanti ta’ l-ipproċessar; billi għandha għalhekk issir dispożizzjoni għal dawk l-impjanti li għandhom joperaw f’temperatura ta’ l-arja fil-punt ta’ dħul ta’ 93 °C biex ikunu modifikat fi żmien limitat raġonevoli biex jikkonformaw ma’ dik il-prattika;
Billi l-modifikazzjonijiet tekniċi meħtieġa għal dak il-għan jagħmlu indispensabbli l-konferma ta’ l-approvazzjoni ta’ l-impjant mill-awtorità kompetenti;
Billi numru zgħir ta’ nixxiefa orizzontali biċ-ċinga li jipproduċu temperatura ta’ l-arja fil-punt tad-dħul ta’ mhux anqas minn 110 °C huma bħalissa użati f’xi wħud mill-Istati Membri; billi dawn huma installazzjonijiet żgħar, ta’ kapaċità baxxa li t-temperatura tagħhom tat-tħaddim ma tistax tiżdied mingħajr modifikazzjonijiet tekniċi konsiderevoli; billi jistgħu, għalhekk, jingħataw deroga mill-ħtiġiet tat-temperatura minima tat-tnixxif ta’ 350 °C, bil-ftehim li ebda installazzjonijiet ġodda ta’ dan it-tip m’għandhom jiġu approvati wara l-bidu tas-sena tal-marketing 1999/2000;
Billi l-Artikolu 15(b) tar-Regolament (KE) Nru 785/95 jipprovdi li l-Istati Membri jridu jinfurmaw lill-Kummissjoni biż-żoni u l-kwantitajiet koperti minn kuntratti ta’ konsenja u dikjarazzjonijiet; billi l-esperjenza wriet li dik in-notifikazzjoni tista’ tkun is-sors ta’ informazzjoni kontradittorja u mhux sodisfaċenti; billi għandha għalhekk titneħħa;
Billi il-Kumitat ta’ Ġestjoni ta’ l-Għalf Imnixxef ma tax opinjoni fil-limitu ta’ żmien iffissat mill-president tiegħu,
ADOTTAT DAN IR-REGOLAMENT:
L- Artikolu 1
Ir-Regolament (KE) Nru 785/95 huwa b’dan emendat kif ġej:
1. fl-Artikolu 2(2)(a), l-ewwel inċiż huwa sostitwit b’dan li ġej:
L- Artikolu 2
1. Il-modifikazzjonijiet tekniċi għan-nixxiefa li ġew meħtieġa bl-Artikolu 1(1) għandhom jitwettqu mingħajr preġudizzju għall-obbligazzjoni li ssir notifika lill-awtorità kompetenti fil-limitu ta’ żmien stipulat fl-aħħar subparagrafu ta’ l-Artikolu 4(1)(a) tar-Regolament (KE) Nru 785/95 sabiex jiksbu l-konferma ta’ l-approvazzjoni.
2. L-Istati Membri għandhom jibagħtu lill-Kummissjoni, sal-15 ta’ Mejju 1999, lista tan-nixxiefa orizzontali biċ-ċinga li jkunu ngħataw l-approvazzjoni qabel il-bidu tas-sena tal-marketing 1999/2000 u konsegwament eleġibbli għad-deroga provduta fl-Artikolu 1(1).
L- Artikolu 3
Dan ir-Regolament għandu jidħol bis-seħħ fis-seba’ jum li jiġi wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 730/1999
tas-7 ta’ April 1999
li jippreskrivi l-marketing standards għall-karrotti
IL-KUMMISSJONI TAL-KOMUNITAJIET EWROPEAJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 2200/96 tat-28 ta’ Ottubru 1996 dwar l-organizzazzjoni komuni tas-suq tal-frott u l-ħxejjex [1], kif emendat l-aħħar bir-Regolament (KE) Nru 2520/97 [2], u b’mod partikolari l-Artikolu 2(2) tiegħu,
Billi l-karrotti huma elenkati fl-Anness 1 tar-Regolament (KE) Nru 2200/96 bħala prodotti li għalihom hemm bżonn ta’ l-adozzjoni ta’ standards; billi r-Regolament tal-Kumissjoni (KEE) Nru 920/89 ta’ l-10 ta’April 1989 li jippreskrivi standards ta’ kwalità għall-karrotti, frott taċ-ċitru, tuffieħ tad-deżerta u lanġas [3], kif emendat l-aħħar bir-Regolament (KE) Nru 2536/98 [4], kien is-suġġett ta’ diversi emendi u m’għadux jiżgura ċertezza legali;
Billi r-regoli in kwistjoni għandhom jerġgħu jiġu miktubin mill-ġdid u l-Anness 1 tar-Regolament (KEE) Nru 920/89 għandu jitħassar; billi, għal dak l-għan, għal raġunijiet ta’ trasparenza fis-suq dinji, għandu jitqies l-istandard għall-karrotti rakkomandat mill-Grupp ta’ Ħidma dwar l-Istandardizzazzjoni ta’ Prodotti li jistgħu Jiħżienu u l-Iżvilupp fil-Kwalità tal-Kummissjoni Ekonomika għall-Ewropa tan-Nazzjonijiet Uniti (UN/KEE);
Billi l-effett ta’ dawn l-istandards għandu jkun it-tneħħija mis-suq ta’ prodotti ta’ kwalità mhux sodisfaċenti, it-tħejjija għal produzzjoni li tissodisfa l-ħtiġijiet tal-konsumatur u li jkunu ffaċilitati r-relazzjonijiet kummerċjali fuq il-bażi ta’ kompetizzjoni ġusta, u b’hekk tinħoloq produzzjoni bi profitti aħjar;
Billi l-istandards huma applikabbli f’kull livell ta’ marketing; billi t-trasport għal distanzi twal, il-ħażna għal xi tul ta’ żmien jew id-diversi operazzjonijiet ta’ maniġġ li għalihom ikunu suġġettati l-prodotti jistgħu jwasslu għal tħassir minħabba l-iżvilupp bioloġiku tal-prodotti jew minħabba t-tendenza tagħhom li jitħassru; billi dan it-tħassir għandu jitqies fl-applikazzjoni ta’ standards fl-istadji ta’ marketing ta’ wara d-dispaċċ; billi, minħabba li prodotti fil-klassi "Estra" iridu jintgħażlu u jiġu ppakkjati b’attenzjoni partikolari, fil-każ tagħhom għandhom jitqiesu biss il-freskezza u t-turġidità tagħhom;
Billi l-miżuri previsti f’dan ir-Regolament huma skond l-opinjoni tal-Kumitat ta’ Ġestjoni għall-Frott u l-Ħaxix Frisk,
ADOTTAT DAN IR-REGOLAMENT:
Artikolu 1
L-istandards ta’ marketing għall-karrotti li jaqgħu taħt il-kodiċi NM 07061000 għandhom ikunu kif preskritt fl-Anness.
L-istandard irid jiġi applikat f’kull stadju ta’ marketing skond il-kondizzjonijiet preskritti fir- Regolament (KE) Nru 2200/96.
Madankollu, fi stadji ta’ wara d-dispaċċ, il-prodotti jistgħu juru relattivament għad-disposizzjonijiet ta’ l-istandards:
- xi ftit nuqqas ta’ freskezza u turġidità,
- għal prodotti kklassifikati bħala mhux "Estra", tħassir żgħir minħabba l-iżvilupp tagħhom u t-tendenza tagħhom li jmorru.
Artikolu 2
Ir-Regolament (KEE) Nru 920/89 b’dan qed jiġi emendat kif ġej:
1. Fl-Artikolu 1 l-ewwel inċiż jitħassar;
2. L-Anness I jitħassar.
Artikolu 3
Dan ir-Regolament għandu jidħol fis-seħħ fis-7 jum wara li jiġi ppubblikat fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1081/1999
tas-26 ta' Mejju 1999
li jiftaħ u li jipprovdi għall-amministrazzjoni ta' kwoti ta' tariffi għal importazzjonijiet ta' barrin, baqar u eriegħ ta' ċerti razez ta' l-Alpi u tal-muntanji minbarra dawk għall-qtil, li jirrevoka r-Regolament (KE) Nru 1012/98 u li jemenda r-Regolament (KE) Nru 1143/98
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 805/68 tas-27 ta' Ġunju 1968 dwar l-organizzazzjoni komuni tas-suq ta' ċanga u vitella [1], kif l-aħħar emendat bir-Regolament (KE) Nru 1633/98 [2], u b'mod partikolari l-Artikolu 12(1) tiegħu,
Wara li kkunsidrat ir-Regolament tal-Kunsill (KE) Nru 3066/95 tat-22 ta' Diċembru 1995 li jistabbilixxi ċerti konċessjonijiet fil-forma ta' kwoti ta' tariifi Komunitarji għal ċerti prodotti agrikoli u li jipprovdi għal aġġustament, bħala miżura awtonoma u transizzjonali, ta' ċerti konċessjonijiet agrikoli li għalihom hemm provdut fil-Ftehim ta' l-Ewropa, sabiex tingħata konsiderazzjoni lill-Ftehim dwar l-Agrikoltura milħuq waqt il-Laqgħa ta' l-Urugwaj tan-negozjati dwar kummerċ multilaterali [3], kif l-aħħar emendat bir-Regolament (KE) Nru 2435/98 [4] u b'mod partikolari l-Artikolu 8 tiegħu,
Wara li kkunsidrat ir-Regolament tal-Kunsill (KE) Nru 1095/96 tat-18 ta' Ġunju 1996 dwar l-implimentazzjoni tal-konċessjonijiet elenkati fl-Iskeda CXL magħmul fid-dawl tal-konklużjonijiet tat-Taqsima XXIV.6 tan-negozjati tal-GATT [5], u b'mod partikolari l-Artikolu 1(1) tiegħu,
(1) Billi, fil-qafas ta' l-Għaqda Dinjija tal-Kummerċ (WTO), il-Komunità obbligat ruħha li tiftaħ żewġ kwoti annwali ta' tariffi kull waħda għal 5000 ras għal barrin, baqar u eriegħ minnbarra dawk għall-qatla tar-razza Simmental kollha kuluri u tar-razez Schwyz u Fribourg u għal baqar u eriegħ minbarra dawk għall-qatla tar-razez Simmental griżi, kannella, sofor u kollha kuluri u tar-razza Pinzgau b'rati ta' dazju doganali ta' 6 % u 4 % rispettivament; billi dawk il-kwoti għandhom jinfetħu fuq bażi multiannwali għal perjodi ta' tnax-il xahar li jibdew nhar l-ta' Lulju, minn hawn 'il quddiem imsejjħa "is-sena ta' importazzjoni", u għandhom jiġu preskritti regoli dettaljati għall-applikazzjoni tagħhom;
(2) Billi għandu jkun hemm garanzija b'mod partikolari ta' aċċess ugwali u kontinwu għall-kwoti msemmija għall-operaturi kollha interessati fi ħdan il-Komunità u ta' applikazzjoni li ma tieqafx tad-dazji doganali preskritti għal dawk il-kwoti għall-importazzjonijiet kollha ta' l-annimali in kwistjoni sakemm ikunu eżawriti l-kwoti;
(3) Billi l-esperjenza uriet li jekk jiġu limitati l-importazzjonijiet dan jista' jwassal għal applikazzjonijiet spekulattivi għal liċenzi ta' importazzjoni; billi, sabiex ikun assigurat li l-miżuri ppjanati jaħdmu tajjeb, il-parti l-kbira tal-kwantitajiet disponibbli għandha tkun allokata lil importaturi "tradizzjonali" ta' barrin, baqar u eriegħ ta' razez ta' l-Alpi u tal-muntanji speċifikati; billi f'ċerti każijiet żbalji amministrattivi mill-organizazzjoni nazzjonali kompetenti jistgħu jillimitaw l-aċċess ta' importaturi għal dik il-parti tal-kwota; billi għandu jkun provdut sabiex jitranġa kull preġudizzju li jirriżulta;
(4) Billi, sabiex ikun evitat li r-relazzjonijiet tan-negozju f'dan is-settur jiġu infurzati f'forma eċċessivament riġida, għandha tkun magħmula disponibbli biċċa oħra lil importaturi li jistgħu juru li huma impenjati f'negozju ġenwin ta' ċertu livell ma' pajjiżi terzi; billi, in konnessjoni ma' dan u b'ħarsa lejn tmexxija effiċjenti, jeħtieġ li l-operaturi konċernati jkunu impurtaw mill-inqas 15-il ras fit-12-il xahar ta' qabel is-sena ta' importazzjoni in kwistjoni; billi, bħala prinċipju, merħla ta' 15-il annimal tikkostitwixxi tagħbija normali u l-esperjenza uriet li l-bejgħ u x-xiri ta' merħla waħda hi ħtieġa minima sabiex operazzjoni tiġi kunsidrata bħala ġenwina u vijabbli;
(5) Billi, biex tiġi verifikata konformità ma' dawn il-kriterji, l-applikazzjonijiet għandhom jiġu sottomessi fl-Istat Membru fejn l-importatur jkun reġistrat għal raġunijiet ta' VAT;
(6) Billi, sabiex ma jkunx hemm spekulazzjoni, l-operaturi "tradizzjonali" li m'humiex aktar involuti fin-negozju ta' ċanga u vitella fl-1 ta' Ġunju ta' qabel is-sena ta' importazzjoni in kwistjoni għandhom ikunu mċaħħda mill-aċċess għall-kwota;
(7) Billi għandu jsir provvediment sabiex id-drittijiet ta' importazzjoni jkunu allokati wara perjodu ta' konsiderazzjoni u soġġetti, fejn ikun applikabbli, għall-applikazzjoni ta' perċentwali ta' riduzzjoni uniformi;
(8) Billi għandu jsir provvediment sabiex l-arranġamenti jkunu amministrati permezz ta' liċenzi ta' importazzjoni; billi, għal dak il-għan, għandu jkun provdut b'mod partikolari għal regoli dettaljati dwar il-mod kif applikazzjonijiet għandhom jiġu sottomessi u dwar id-dettalji li għandhom jidhru fuq applikazzjonijiet u fuq liċenzi, jekk hemm bżonn permezz ta' deroga minn, jew billi jkunu miżjuda, ċerti dispożizzjonijiet tar-Regolament tal-Kummissjoni (KEE) Nru 3719/88 tas-16 ta' Novembru 1988 li jistabbilixxi regoli dettaljati komuni għall-applikazzjoni tas-sistema ta' liċenzi ta' importazzjoni u ta' esportazzjoni u ċertifikati ta' ffissar bil-quddiem għal prodotti agrikoli [6], kif l-aħħar emendat bir-Regolament (KE) Nru 1044/98 [7], u r-Regolament tal-Kummissjoni (KE) Nru 1445/95 tas-26 ta' Ġunju 1995 dwar regoli ta' applikazzjoni għal liċenzji ta' importazzjoni u ta' esportazzjoni fis-settur taċ-ċanga u tal-vitella u li jirrevoka r-Regolament (KEE) Nru 2377/80 [8], kif l-aħħar emendat bir-Regolament (KE) Nru 2365/98 [9];
(9) Billi l-Artikolu 82 tar-Regolament tal-Kunsill (KEE) Nru 2913/92 tat-12 ta' Ottubru 1992 li jistabbilixxi l-Kodiċi Doganali tal-Komunità [10], kif l-aħħar emendat bir-Regolament (KE) Nru 82/97 [11], jipprovdi għal sorveljanza tad-dwana fuq merkanzija rilaxxata għal moviment ħieles b'rata ta' dazju ridotta skond l-użu finali tagħha; billi l-annimali importati għandhom ikunu kkontrollati għal ċertu perjodu sabiex ikun assigurat li ma jinqatlux matul dak il-perjodu; billi sabiex ikun assigurat li l-qtil ta' l-annimali ma jseħħx matul dak il-perjodu, jenħtieġ li tingħata garanzija li tkopri d-differenza bejn it-tariffa doganali komuni (TDK) u d-dazju mnaqqas applikabbli fid-data ta' ħruġ għall-moviment ħieles ta' l-annimali in kwistjoni;
(10) Billi r-Regolament tal-Kummissjoni (KE) Nru 1012/98 ta' l-14 ta' Mejju 1998 li jiftaħ u li jipprovdi għall-amministrazzjoni ta' kwoti ta' tariffi għal importazzjonijiet ta' barrin, baqar u eriegħ minbarra dawk maħsuba għall-qatla, ta' ċerti razez ta' l-Alpi u tal-muntanji [12], kif emendat bir-Regolament (KE) Nru 1143/98 [13], għandu jiġi revokat;
(11) Billi, sabiex ikun assigurat li l-annimali importati ma jiġux maqtula għal ċertu perjodu, l-Artikolu 7(2) u (3) tar-Regolament tal-Kummissjoni (KE) Nru 1143/98 tat-2 ta' Ġunju 1998 li jippreskrivii regoli dettaljati għal kwota ta' tariffa għal baqar u eriegħ ta' razez tal-muntanji speċifiċi li joriġinaw minn pajjiżi terzi varji, minbarra minn dawk biex jinqatlu, u li jemenda r-Regolament (KE) Nru 1012/98 jipprovdi sabiex annimali importati jkunu identifikati skond ir-Regolament tal-Kunsill (KE) Nru 820/97 tal-21 ta' April 1997 li jistabbilixxi sistema għall-identifikazzjoni u reġistrazzjoni ta' annimali bovini u dwar it-tikkettjar ta' ċanga u prodotti taċ-ċanga [14] u għal ċerti partikolaritajiet addizzjonali; billi, minħabba li dawk il-partikolaritajiet huma diġà obbligatorji, iż-żewġ paragrafi in kwistjoni għandhom jiġu mħassra;
(12) Billi, għal raġunijiet ta' ċarezza, l-Artikolu 2(1)(a) u l-Artikolu 8(ċ) tar-Regolament (KE) Nru 1143/98 għandhom jiġu korretti;
(13) Billi l-miżuri li dwarhom hemm provvediment f'dan ir-Regolament huma bi qbil ma' l-opinjoni tal-Kumitat ta' Ġestjoni għal-Laħam taċ-Canga u l-Vitella,
ADOTTAT DAN IR-REGOLAMENT:
Artikolu 1
1. Il-kwoti ta' tariffi li ġejjin huma minn issa miftuħa fuq bażi multiannwali għal perjodi mill-1 ta' Lulju sat-30 ta' Ġunju tas-sena ta' wara, kull waħda minnhom minn issa "l quddiem imsejjħa" is-sena ta' importazzjoni.
ex01029079
2. Għall-għanijiet ta' dan ir-Regolament, annimali kif hemm imsemmija fil-paragrafu 1 għandhom jitqiesu li m'humiex għall-qatla meta ma jkunux maqtula fi żmien erba' xhur mid-data ta' aċċettazzjoni tad-dikjarazzjoni ta' ħruġ għal moviment ħieles.
Iżda, jistgħu jingħataw derogi f'każijiet li għalihom tkun ingħatat prova xierqa ta' force majeure.
3. Sabiex jikkwalifikaw għall-kwota ta' tariffa koperta bin-Nru ta' serje 09.0003, għandhom jiġu ppreżentati dawn li ġejjin:
- għal barrin: ċertifikat ta' razza pura,
- għal annimali nisa: ċertifkat ta' razza pura jew ċertifkat ta' reġistrazzjoni fi ktieb tal-merħla li jiċċertifika l-purità tar-razza.
Artikolu 2
1. Iż-żewġ kwoti li hemm provvediment dwarhom fl-Artikolu 1(1) għandhom ikunu maqsuma f'żewġ partijiet ta' 80 %, jiġifieri 4000 ras, u ta' 20 %, jiġifieri 1000 ras.
(a) L-ewwel parti, li tkun ugwali għal 80 %, ta' kull kwota għandha tkun maqsuma bejn importaturi tal-Komunità li jkunu jistgħu jagħtu prova li huma importaw annimali taħt il-kwoti koperti bin-Nru ta' serje 09.0001 u/jew in-Nru 09.0003 fis-36 xahar ta' qabel is-sena ta' importazzjoni in kwistjoni.
Madankollu, l-Istati Membri jistgħu jaċċettaw bħala kwantità ta' referenza drittijiet għal importazzjoni f'dak li għandu x'jaqsam mas-sena ta' qabel ta' importazzjoni li ma kienux ġew allokati minħabba żball amministarttiv mill-organizazzjoni nazzjonali kompetenti.
(b) It-tieni parti, li tkun ugwali għal 20 %, ta' kull kwota għandha tkun riservata għal applikanti li jistgħu jagħtu prova li huma importaw mill-inqas 15-il annimal bovin ħaj kopert bil-kodiċi NM 0102 minn pajjiżi terzi fit-tnax-il xahar ta' qabel is-sena ta' importazzjoni in kwistjoni.
L-importaturi għandu ikollhom isimhom fir-reġistru nazzjonali tal-VAT.
2. Fuq il-bażi ta' l-applikazzjonijiet sottomessi għal drittijiet ta' importazzjoni, l-ewwel parti għandha tkun allokata lill-importaturi varji bi proporzjon skond l-importazzjonijiet tagħhom ta' annimali kif hemm referenza għalihom fl-ewwel subparagrafu tal-paragrafu 1(a) matul is-36 xahar ta' qabel is-sena ta' importazzjoni in kwistjoni.
3. Fuq il-bażi ta' l-applikazzjonijiet sottomessi għal drittijiet ta' importazzjoni, it-tieni parti għandha tkun allokata lill-importaturi varji kif hemm referenza għalihom fil-paragrafu 1(b) bi proporzjon għall-kwantitajiet li għalihom huma jkunu għamlu l-applikazzjoni.
Applikazzjonijiet għal drittijiet ta' importazzjoni:
- għandhom ikopru 15-il ras jew aktar, u
- ma jistgħux ikopru aktar minn 50 ras.
Applikazzjonijiet għal drittijiet ta' importazzjoni li jkopru aktar minn 50 ras għandhom jiġu trattati bħala li jkopru dak in-numru biss.
4. Prova ta' importazzjoni għandha tingħata esklussivament permezz ta' dokumenti tad-dwana ta' ħruġ għal moviment ħieles debitament iċċertifikati mill-awtoritajiet tad-dwana.
Stati Membri jistgħu jaċċettaw kopji tad-dokumenti fuq imsemmija debitament iċċertifikati mill-awtorità tal-ħruġ meta l-applikanti jkunu jistgħu jagħtu prova għas-sodisfazzjon ta' l-awtorità kompetenti li huma ma jistgħux jiksbu l-oriġinali.
Artikolu 3
1. Importaturi li fl-1 ta' Ġunju qabel is-sena ta' importazzjoni in kwistjoni waqqfu l-attivitajiet tagħhom fis-settur taċ-ċanga u l-vitella ma jikkwalifikawx għal ebda allokazzjoni taħt l-ewwel subparagrafu ta' l-Artikolu 2(1)(a).
2. Kumpanniji ffurmati bl-għaqda ta' intrapriżi li kull waħda għandha drittijiet skond l-Artikolu 2(2) għandhom igawdu l-istess drittijiet ta' l-intrapriżi li minnhom kienu ġew iffurmati.
Artikolu 4
1. L-applikazzjonijiet għal drittijiet ta' importazzjoni jistgħu jiġu sottomessi biss fl-Istat Membru fejn l-applikant għandu ismu mdaħħal f'reġistru tal-VAT nazzjonali.
2. L-applikanti jistgħu jissottomettu applikazzjoni waħda biss għal kull kwota u dik l-applikazzjoni jkollha x'taqsam ma' parti waħda biss tal-kwota.
Meta applikant jissottometti aktar minn applikazzjoni waħda f'dak li għandu x'jaqsam ma' kwota, l-applikazzjonijiet kollha ta' dak l-applikant f'dak li għandu x'jaqsam ma' dik il-kwota għandhom jkunu kkunsidrati invalidi.
3. Għall-għanijiet ta' l-Artikolu 2(1)(a) u (b), l-applikazzjonijiet għal drittijiet ta' importazzjoni rigward kull numru ta' serje, flimkien mal-prova msemmija fl-Artikolu 2(4), għandhom jaslu għand l-awtoritajiet kompetenti sal-15 ta' Ġunju qabel is-sena relevanti ta' importazzjoni.
4. Wara li jivverifikaw id-dokumenti sottomessi, l-Istati Membri għandhom jibagħtu dan li ġej lill-Kummissjoni sa l-10 ġurnata tax-xogħol mid-data tal-għeluq għas-sottomissjoni ta' applikazzjonijiet rigward kull numru ta' serje:
- rigward l-allokazzjoni li hemm provvediment dwarha fl-Artikolu 2(1)(a), il-lista ta' importaturi li jissodisfaw il-kondizzjonijiet għall-aċċettazzjoni, bl-ismijiet u l-indirizzi tagħhom u n-numru ta' annimali importati matul il-perjodu msemmi fl-Artikolu 2(2),
- rigward l-allokazzjoni li hemm provvediment dwarha fl-Artikolu 2(1)(b), il-lista ta' applikanti, bl-ismijiet u l-indirizzi tagħhom ul-kwantitajiet li saret applikazzjoni għalihom.
5. In-notifikazzjonijiet kollha, inklużi in-notifikazzjonijiet "nil", għandhom jintbagħtu permezz ta' fax billi jkunu wżati l-formoli fl-Annessi II u III, meta jiġu sottomessi applikazzjonijiet.
Artikolu 5
1. Il-Kummissjoni għandha tiddeċiedi liema perċentaġġ ta' kwantitajiet li tkun saret applikazzjoni għalihom għandu jkun allokat.
2. Rigward applikazzjonijiet msemmija fit-tieni inċiż ta' l-Artikolu 4(4), meta l-kwantitajiet li tkun saret applikazzjoni għalihom jaqbżu l-kwantitajiet disponibbli, il-Kummissjoni għandha tistabbilixxi perċentwali ta' riduzzjoni uniformi fil-kwantitajiet li tkun saret applikazzjoni għalihom.
Meta l-applikazzjoni tal-perċentwali ta' riduzzjoni uniformi li hemm provvediment dwarha fl-ewwel subparagrafu tirriżulta f'li jkunu allokati inqas minn 15-il ras għal kull applikazzjoni, l-allokazzjoni għandha ssir mill-Istati Membri konċernati billi jittellgħu bix-xorti gruppi ta' 15-il ras. Fejn il-bqija tkun inqas minn 15-il ras, dak in-numru għandu jikkostitwixxi grupp wieħed.
Artikolu 6
1. L-importazzjonijiet tal-kwantitajiet allokati għandhom ikunu soġġetti għall-preżentazzjoni ta' liċenza ta' importazzjoni waħda jew aktar.
2. L-applikazzjonijiet għal liċenzi ta' importazzjoni jistgħu jiġu sottomessi biss għand l-awtorità kompetenti ta' l-Istat Membru fejn l-applikant jkun applika għal drittijiet ta' importazzjoni.
3. Wara li l-Kummissjoni tkun innotifikat il-kwantitajiet allokati skond l-Artikolu 5, għandhom jinħarġu l-liċenzi ta' importazzjoni wara li ssir applikazzjoni minn u f'isem in-negozjanti li kisbu drittijiet ta' importazzjoni.
4. Liċenzi ta' importazzjoni għandhom ikunu validi għal 90 ġurnata mid-data tal-ħruġ tagħhom fit-tifsira ta' l-Artikolu 21(1) tar-Regolament (KEE) Nru 3719/88. Madankollu, liċenzi jistgħu jinħarġu biss mill-1 ta' Lulju tas-sena ta' importazzjoni u l-perjodu ta' validità tagħhom m'għandux ikun estiż aktar mit-30 ta' Ġunju ta' wara.
5. Liċenzji maħruġa għandhom ikunu validi madwar il-Komunità kollha.
6. Mingħajr preġudizzju għad-disposizjonijiet ta' dan ir-Regolament, għandhom jgħoddu r-Regolamenti (KEE) Nru 3719/88 u (KE) Nru 1445/95.
7. Minkejja l-Artikolu 9(1) tar-Regolament (KEE) Nru 3719/88, liċenzji ta' importazzjoni maħruġa skond dan ir-Regolament ma jkunux trasferibbli u għandhom jgħaddu drittijiet taħt il-kwoti ta' tariffa fejn ikunu magħmula biss fl-ismijiet li jidhru fid-dikjarazzjonijiet ta' ħruġ għal moviment ħieles li jkun hemm magħhom.
8. L-Artikolu 8(4) tar-Regolament (KEE) Nru 3719/88 ma japplikax.
Artikolu 7
1. L-annimali importati għandhom ikunu sorvewljati skond l-Artikolu 82 tar-Regolament (KEE) Nru 2913/92 sabiex jiġi żgurat li ma jkunux maqtula fi żmien erba' mill-ħruġ tagħhom għal moviment ħieles.
2. Sabiex ikun assigurat li l-obbligu msemmi fil-paragrafu 1 li ma jinqatlux annimali importati jkun osservat u li dazji mhux imħallsa jkunu miġbura meta ma jkunx hemm konformità ma' l-obbligu, l-importaturi għandhom jiddepożitaw garanzija ma' l-awtoritajiet tad-dwana kompetenti. Il-garanzija għandha tkun daqs id-differenza bejn id-dazji tad-dwana preskritti fit-tariffa doganali komuni u d-dazji msemmija fl-Artikolu 1(1) applikabbli fid-data tal-ħruġ tagħhom għall-moviment ħieles ta' l-annimali in kwistjoni.
Il-garanziji għandhom jiġu rilaxxati minnufih li tingħata prova lill-awtoritajiet tad-dwana konċernati li l-annimali:
(a) ma ġewx maqtula fi żmien l-erba' xhur ta' wara d-data tal-ħruġ tagħhom għall-moviment ħieles,
Artikolu 8
L-applikazzjonijiet għal liċenzi u l-liċenzi għandhom juru:
(a) fil-kaxxa 8, il-pajjiż ta' oriġini; il-liċenzi jkun fihom l-obbligu li l-importazzjoni ssir minn dak il-pajjiż;
(b) fil-kaxxa 16, il-kodiċijiet NM mogħtija fl-Anness I;
(ċ) fil-kaxxa 20, waħda minn dawn li ġejjin:
- Bergrassen (Verordening (EG) nr. 1081/1999), invoerjaar:…
Artikolu 9
1. Kwantitajiet mhux koperti b'applikazzjonijiet għal liċenzi ta' importazzjoni sal-15 ta' Marzu tas-sena ta' importazzjoni għandhom jingħataw taħt allokazzjoni finali rigward dik is-sena, miftuħa biss għal importaturi li kienu applikaw għal liċenzi ta' importazzjoni li jkopru l-kwantità totali li għaliha huma intitolati, irrispettivament mid-differenza bejn iż-żewġ arranġamenti li hemm provvediment dwarhom fl-Artikolu 2(1)(a) u (b).
2. Għal dak il-għan, sat-22 ta' Marzu tas-sena ta' importazzjoni l-Istati Membri għandhom jibagħtu lill-Kummissjoni dettalji ta' kwantitajiet mhux koperti b'applikazzjonijiet għal liċenza ta' importazzjoni li jkunu rċevew rigward kull numru ta' serje.
3. Il-Kummissjoni għandha tieħu deċiżjoni kemm jista jkun malajr fuq il-bqija tal-kwantitajiet.
4. Applikazzjonijiet għal drittijiet ta' importazzjoni minn importaturi interessati kif imsemmi fil-paragrafu 1 għandhom jirreferu għal 15-il ras.
Meta jiġu sottomessi applikazzjonijiet għal numru akbar, għandhom ikunu meqjusa bħala li jkopru dak in-numru biss.
5. Kull applikant għandu jissottometti applikazzjoni waħda biss għal kull kwota.
Jekk applikanti jissottomettu aktar minn applikazzjoni waħda għal kull kwota, l-applikazzjonijiet tagħhom kollha rigward dik il-kwota ma jkunux aċċettati.
6. L-applikazzjonijiet għal drittijiet ta' importazzjoni għandhom jaslu għand l-awtoritajiet kompetenti fi żmien ħamest ijiem tax-xogħol mill-bidu fis-seħħ tad-deċiżjoni tal-Kummissjoni msemmija fil-paragrafu 3.
7. Sas-seba' ġurnata tax-xogħol minn wara d-data ta' l-egħluq għas-sottomissjoni ta' applikazzjonijiet kif hemm preskritt fil-paragrafu 6, l-Istati Membri għandhom jibagħtu lill-Kummissjoni lista ta' applikanti u l-kwantitajiet li għalihom tkun saret applikazzjoni rigward kull numru ta' serje.
8. Għall-għanijiet ta' dan l-Artikolu, l-Artikoli 5 sa 8 għandhom jgħoddu mutatis mutandis.
Artikolu 10
Ir-Regolament (KE) Nru 1012/98 hu revokat.
Artikolu 11
Ir-Regolament (KE) Nru 1143/98 hu emendat kif ġej:
1. It-tieni subparagrafu ta' l-Artikolu 2(1)(a) hu sostitwit b'dan li ġej: "Madankollu, l-Istati Membri jistgħu jaċċettaw bħala l-kwantità ta' referenza drittijiet ta' importazzjoni rigward is-sena ta' importazzjoni ta' qabel li ma kienux allokati minħabba żball amministrattiv mill-organizazzjoni nazzjonali kompetenti."
2. L-Artikolu 7(2) u (3) huma mħassra.
3. L-Artikolu 8(ċ) hu sostiwit b'dan li ġej: "(ċ) fil-kaxxa 20, waħda minn dawn li ġejjin:
- Bjergracer (forordning (EF) nr. 1143/98), importår:…
- Bergraser (förordning (EG) nr 1143/98), importår:…"
Artikolu 12
Dan ir-Regolament għandu jibda jseħħ fit-tielet ġurnata ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1125/1999
tat-28 ta’ Mejju 1999
li jemenda r-Regolament (KE) Nru 111/1999 li jistabbilixxi regoli dettaljati għall-applikazzjoni tar-Regolament tal-Kunsill (KE) Nru 2802/98 fuq programm biex jipprovdu lill-Federazzjoni Russa bil-prodotti ta’ l-agrikultura
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 2802/98 tas-17 ta’ Diċembru 1998 fuq programm biex tagħti prodotti ta’ l-agrikultura lill-Federazzjoni Russa [1], u partikolarment l-Artikolu 4(2) tiegħu,
(1) Billi r-Regolament tal-Kummissjoni (KE) Nru 111/1999 [2] jistipula regoli dettaljati għall-applikazzjoni għall-operazzjonijiet ta’ provvista skond l-arranġamenti introdotti bir-Regolament (KE) Nru 2802/98.
(2) Billi bidliet iridu jsiru għal dawk ir-regoli ġenerali biex jieħdu kunsiderazzjoni ta’ l-arranġamenti tekniċi li saru bejn il-Federazzjoni Russa u l-Kummissjoni wara d-dħul fis-seħħ ta’ dak ir-Regolament, li jirrelata partikolarment mar-regoli biex jieħdu f’idejhom il-prodotti tal-pajjiżi benefiċjarji għall-proċeduri ta’ kontroll li kienu implimentati mill-Kummissjoni biex jissorveljaw l-esekuzzjoni ta’ l-operazzjonijiet tal-provvista.
(3) Billi l-provvedimenti li jirrelataw maċ-ċertifikazzjoni tal-konformità tal-prodotti pproċessati minn prodotti li ġejjin minn ħażniet ta’ intervent jew mobbilizzati fuq is-suq tal-Komunità iridu jiġu emendati biex jieħdu kunsiderazzjoni ta’ l-organizzazzjoni tal-kontrolli u r-regoli biex jieħdu f’idejhom il-prodott mill-operatur li ngħata l-kuntratt biex iġorr il-prodotti barra mill-Komunità irid ikun speċifikat.
(4) Billi sabiex jiffaċilitaw il-parteċipazzjoni ta’ l-operaturi fil-proċedura ta’ l-appalt, jaqbel li jiġu llaxkati xi wħud mill-kundizzjonijiet stipulati inizjalment biex jinħareġ l-appalt u biex jispeċifikaw xi wħud mir-regoli li jirregolaw l-esekuzzjoni ta’ l-operazzjonijiet tal-provvista.
(5) Billi l-applikazzjoni immedjata tal-bidliet li saru minħabba l-arranġamenti tekniċi li kkonkludew ma’ l-awtoritajiet Russi li jikkonċernaw it-teħid f’idejhom tal-prodotti kif ukoll ta’ ċerti provvedimenti ta’ kontroll li huma rrelatati mat-tneħħija tal-prodotti jew ir-rilaxx ta’ sigurtajiet favur l-operaturi għandhom jiġu stipulati.
(6) Billi l-miżuri pprovduti għalihom f’dan ir-Regolament huma skond l-opinjoni tal-Kumitati ta’ Ġestjoni relevanti,
ADOTTAT DAN IR-REGOLAMENT:
Artikolu 1
Ir-Regolament (KE) Nru 111/1999 huwa minn issa emendat kif ġej:
5. Fl-Artikolu 5(1)(f), il-punt (4) jitneħħa;
8. Fl-Artikolu 5(1)(ġ), il-punt (4) jitneħħa;
9. Fl-Artikolu 5(1)(i), "skond l-Anness III" huwa mibdul bi "skond l-Anness IV"; 10. L-aħħar subparagrafu ta’ l-Artikolu 5(1) huwa mibdul b’dan li ġej:
14. Fl-Artikolu 6, il-paragrafu (5) jitneħħa;
It-tneħħija tal-prodotti tista’ tibda la darba l-aġenzija ta’ intervent tingħata prova li l-garanzija għall-provvista saret skond il-paragrafu 4.";
1. Għar-rigward ta’ l-operazzjonijiet ta’ provvista li jikkonċernaw il-produzzjoni ta’ ross mitħun għal kollox u l-mobilizzazzjoni ta’ laħam tal-majjal fis-suq tal-Komunità, l-appaltatur rebbieħ għandu jitħallas somma f’daqqa ta’ EUR 0,45 kull tunnellata (nett) kuljum għar-ross u EUR 0,90 kull tunnellata (nett) kuljum għal-laħam tal-majjal biex ikopri l-ispejjeż kollha (parkeġġ, assigurazzjoni, sigurtà, sigurtajiet, eċċ.) fil-każ li t-trasportatur ma jkunx jista’ jieħu l-prodott fiż-zmien stipulat minħabba raġunijiet li m’għandux kontroll fuqhom.
2. Fir-rigward ta’ l-operazzjoni ta’ provvista msemmi fl-Artikolu 2(1)(a), iċ-ċertifikati tat-tneħħija għandhom jinħarġu mill-aġenzija ta’ intervent fi żmien tliet ijiem ta’ xogħol mit-tmiem ta’ l-operazzjonijet biex jitneħħew il-kwantitajiet kollha maħżuna fil-maħżen indikat fir-Regolament li jirregola l-provvista msemmija. L-aġenzija ta’ intervent għandha tkun responsabbli biex tħallas l-ispejjeż tal-ħruġ tard taċ-ċertifikat, dik l-ispiża se tkun ikkalkulata billi japplikaw rata ta’ imgħax ekwivalenti għar-rata ta’ riferenza msemmija fl-Anness VII applikabbli fl-Istat Membru kkonċernat fl-aħħar jum li fih ingħataw l-appalti miżjud b’punt perċentwali u nofs.";
17. Fl-Artikolu 9(1), l-aħħar subparagrafu huwa mibdul b’li ġej: "Fil-każ ta’ operazzjoni ta’ provvista li jikkonċerna l-produzzjoni ta’ ross mitħun għal kollox jew il-mobilizzazzjoni tal-laħam tal-majjal fis-suq tal-Komunità, iċ-ċertifikat tat-tneħħija stipulat skond l-Anness V u ċċekjat u ffirmat mill-aġenzija ta’ kontroll għandu jiċċertifika l-konformità tal-prodott mar-regoli stipulati għall-istess provvista.";
1. Applikazzjonijiet għall-pagament tal-provvista għandhom ikunu mogħtija lill-aġenzija ta’ intervent imsemmija fl-Artikolu 4 fi żmien xahrejn mit-tmiem tal-perijodu stipulat għall-provvista fin-notifika ta’ l-appalt. Minbarra fil-każi ta’ force majeure, u fejn dan il-provvediment ma jkunx imħares l-ammont ta’ ħlas għandu jkun imnaqqas b’ 10 % għall-ewwel xahar tard u 5 % għal kull xahar wara dan.
2. Applikazzjonijiet għal-pagament għandhom ikunu akkompanjati minn dokumenti ta’ appoġġ li ġejjin:
(a) fejn l-Artikolu 2(1)(b) japplika:
- kopja tad-dokumenti tat-trasport,
- l-oriġinal taċ-ċertifikat tat-teħid maħruġ mill-aġenzija ta’ kontroll maħtura mill-Kummissjoni u ffirmat mir-rappreżentant tal-pajjiż li qed jirċievi skond l-Anness għar-Regolament ta’ l-invit għall-appalt għall-provvista. Dak id-dokument għandu jinkiteb skond l-Anness I,
- iċ-ċertifikat tal-konformità fil-punt tal-konsenja msemmi fl-Artikolu 9(7),
- skond il-każ, kopja tal-liċenzja ta’ esportazzjoni jew id-dikjarazzjoni ta’ esportazzjoni fejn il-liċenzja ta’ esportazzjoni ma hemmx bżonnha skond il-leġislazzjoni għall-organizzazzjoni komuni tas-suq;
(b) u fejn l-Artikolu 2(1)(a) japplika, mad-dokumenti indikati fl-(a) iktar ’il fuq applikazzjonijiet għandhom ikunu akkompanjati mid-dokument ta’ kontroll imsemmi fl-Artikolu 14(2).
3. Fil-każ tal-provvisti msemmijin fl-Artikolu 2(1)(a) jew (b), il-pagament ta’ l-appalt għandu jsir għall-kwantità mniżżla fiċ-ċertifikat tat-teħid maħruġ mill-aġenzija ta’ kontroll maħtura mill-Kummissjoni u ffirmat mir-rappreżentant tal-pajjiż li jirċievi indikat fl-Anness għar-Regolament ta’ l-invit għall-appalt ta’ provvista. Dak id-dokument għandu jkun skond l-Anness I.
4. Fil-każ ta’ provvisti kif imsemmijin fl-Artikolu 2(2), il-kwantità tal-prodott ta’ intervenzjoni li jingħata se jkun disponibbli għall-appaltatur rebbieħ meta tiġi ppreżentata prova li saret is-sigurtà skond l-Artikolu 7(2).
5. Fil-każ ta’ provvisti skond l-Artikolu 2(3), il-pagament lill-appaltatur rebbieħ għall-mobilizzazzjoni tal-prodott għandu jsir wara l-preżentazzjoni taċ-ċertifikat tat-tneħħija magħmul skond l-Anness V, maħruġ mit-transportatur maħtur u ffirmat mill-aġenzija ta’ kontroll imsemmija fl-Artikolu 9(1) wara li l-lott kollu jkun tgħabba.
6. Meta t-teħid mir-rappreżentant ta’ dak li se jirċievi fil-punt tal-konsenja jittardja minħabba ċirkustanzi li l-appaltatur rebbieħ ma jkollux kontroll fuqhom, l-ispejjeż addizzjonali li ħallas dan ta’ l-aħħar għandhom jiġu mħallsa lura mill-pajjiż li qed jirċievi wara eżami tad-dokumenti ta’ appoġġ.
"3. Meta jkun hemm tardjar fil-punt meta għandu jkun hemm il-provvista, is-sigurtà tal-provvista għandha tintilef għal dak li jirrigwarda l-kwantitajiet li ma ttieħdux fil-limitu ta’ żmien jew li ġew ikkonsenjati barra mil-limitu ta’ żmien, sa ammont ta’ EUR 0,75 kull tunnellata kull ġurnata ta’ tardjar. Bis-seħħ mill-11-il jum ta’ dewmien l-ammont mitluf se jiżdied għall-EUR 1,00 kull tunnellata kull jum żejjed. Dawn il-provvedimenti se japplikaw fejn id-dewmien ta’ teħid jew ta’ konsenja huwa tort ta’ l-appaltatur rebbieħ.";
24. Fl-Artikolu 13, is-subparagrafu li ġej huwa miżjud: "Il-pagament akkont ta’ sigurtà għandha tkun irrilaxxjata meta jiġu rrispettati l-kondizzjonijiet stipulati għall-ħlas tal-bilanċ tal-provvisti, skond l-Artikolu 10.";
3. Meta l-esportazzjoni tal-prodott huwa soġġett għall-preżentazzjoni ta’ applikazzjoni għal-liċenzja ta’ esportazzjoni, l-applikazzjoni għandha tkun akkompanjata bi prova li l-applikant huwa appaltatur rebbieħ ta’ provvista skond ir-Regolament (KE) Nru 2802/98. Provi bħal dawn għandhom ikunu pprovduti b’kopja tad-deċiżjoni li l-kuntratt ingħata kif hemm imsemmi fl-Artikolu 6(3).
Liċenzji ta’ esportazzjoni għandhom joħorġu biss jekk ikun hemm provi li s-sigurtà ta’ provvista saret skond l-Artikolu 7. Meta ssir is-sigurtà tfisser ukoll illi saret is-sigurtà tal-liċenzja. Permezz ta’ deroga minn Titolu III, Sezzjoni 4, tar-Regolament (KEE) Nru 3719/88, għandha tiġi rrilaxxjata skond il-kondizzjonijiet stipulati fl-Artikolu 12(2).";
26. L-Anness II huwa mibdul bl-Anness A għal dan ir-Regolament;
28. L-Anness B għal dan ir-Regolament huwa miżjud bħala l-Anness VII.
Artikolu 2
Dan ir-Regolament għandu jidħol bis-seħħ fil-jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1245/1999
tas-16 ta’ Ġunju 1999
li jirrigwarda l-awtorizzazzjoni ta’ addittivi ġodda fil-għalf
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 70/524/KEE tat-23 ta’ Novembru 1970 li tirrigwarda l-addittivi fil-għalf [1], kif l-aħħar emendata bir-Regolament tal-Kummissjoni (KE) Nru 866/1999 [2] u b’mod partikolari l-Artikolu 9 j u l-Artikolu 3 tagħha,
(1) Billi d-Direttiva 70/524/KEE tipprovdi illi jistgħu jiġu awtorizzati addittivi ġodda jew l-uzu ta’ addittivi, filwaqt li jitqiesu l-avanzi fil-għerf xjentifiku u tekniku;
(2) Billi addittiv ġdid, in-"Natrolit-fonolit", li jappartjieni għall-grupp ta’ "L-Għaqqada, l-aġenti ta’ kontra t-tagħqid u l-koagulanti" ġie testjat b’mod vast f’uħud mill-Istati Membri; billi, fuq il-bazi ta’ l-istudji mwettqa, jidher illi dan l-addittiv ġdid jista’ jiġi awtorizzat;
(3) Billi addittiv ieħor ġdid, il-"Klinoptilolit ta’ oriġini vulkanika", li jappartjeni għall-grupp ta’ "L-għaqqada, l-aġenti ta’ kontra t-tagħqid u l-koagulantis" ġie testjat b’suċċess f’ċerti Stati Membri; billi dan l-addittiv il-ġdid għandu jiġi awtorizzat proviżorjament;
(4) Billi tista’ tingħata awtorizzazzjoni proviżorja għal addittivi ġodda jew għall-użu ta’ l-addittivi jekk, fil-livell permess fil-għalf, ma jagħmlux ħsara lis-saħħa tal-biedem jew ta’ l-annimali jew lill-ambjent, u lanqas ma jagħmlu ħsara lill-konsumatur billi jiġu mibdula l-karatteristiċi tal-prodott mill-bhejjem tar-rziezet, jekk tista’ tiġi kontrollata l-preżenza tagħhom fil-għalf, u jkun raġjonevoli li dak li jkun jassumi, minħabba r-riżultati disponibbli, li jkollhom effett favorevoli fuq il-karatteristiċi ta’ dan il-għalf;
(5) Billi l-awtorizzazzjoni proviżorja tan-"Natrolit-fonolit" diġà skadiet fil-21 ta’ April 1999; billi għalhekk għal-iskop taċ-ċertezza legali huwa meħtieġ illi tiġi pprovvduta r-retroattività għal dan ir-Regolament;
(6) Billi l-mizuri provvduti f’dan ir-Regolament huma skond l-opinjoni tal-Kumitat Permanenti tal-Għalf,
ADOTTAT DAN IR-REGOLAMENT:
Artikolu 1
In-"Natrolit-fonolit", li jappartieni għall-grupp "L-Għaqqada, l-aġenti ta’ kontra t-tagħqid u l-koagulanti", għandu jkun awtorizzat skond id-Direttiva 70/524/KEE bħala l-addittiv E 566 fil-għalf taħt il-kondizzjonijiet elenkati fl-Anness I ma’ dan ir-Regolament.
Artikolu 2
Il-"Klinoptilolit ta’ oriġini vulkanika", li jappartjeni għall-grupp "L-Għaqqada, l-aġenti ta’ kontra t-tagħqid u l-koagulanti", jista’ jiġi awtorizzat skond id-Direttiva 70/524/KEE bħala l-addittiv Nru 3 fil-għalf taħt il-kundizzjonijiet elenkati fl-Anness II ma’ dan ir-Regolament.
Artikolu 3
Dan ir-Regolament għandu jidħol fis-seħħ fil-jum tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kunsill (KE) Nru 1258/1999
tas-17 ta’ Mejju 1999
dwar il-finanzjament tal-politika komuni agrikola
IL-KUNSILL TA’ L-UNJONI EWROPEA,
Wara li kkonsidra t-Trattat li jistabilixxi l-Komunità Ewropea, u b’mod partikolari l-Artikolu 37 tiegħu,
Wara li kkonsidra l-proposta mill-Kummissjoni [1],
Wara li kkonsidra l-opinjoni tal-Parlament Ewropew [2],
Wara li kkonsidra l-opinjoni tal-Kumitat Ekonomiku u Soċjal [3],
Wara li kkonsidra l-opinjoni tal-Qorti tal-Verifika [4],
(1) Billi permezz tar-Regolament Nru 25 dwar il-finanzjament tal-politika komuni agrikola [5], il-Kunsill stabilixxa l-Fond Agrikolu Ewropew ta’ Gwida u Garanzija (FAEGG), minn hawn 'il quddiem imsejjaħ il-Fond, li jifforma parti mill-estimi ġenerali tal-Komunitajiet Ewropej; billi dan ir-Regolament stabilixxa l-prinċipji li għandhom japplikaw għall-finanzjament tal-politika komuni agrikola;
(2) Billi fl-istadju tas-suq wieħed, minħabba l-fatt illi s-sistemi tal-prezzijiet huma standardizzati u l-politika agrikola hija politika Komunitarja, il-konsegwenzi finanzjarji jaqgħu fuq il-Komunità; billi, skond dan il-prinċipju kif stabilit fl-Artikolu 2(2) tar-Regolament Nru 25, ir-rifużjonijiet fuq l-esportazzjonijiet lejn pajjiżi terzi, l-intervent immirat biex jistabilizza s-swieq agrikoli, il-miżuri ta’ l-iżvilupp rurali, il-miżuri speċifiċi veterenarji, kif stabbiliti bid-Deċiżjoni tal-Kunsill 90/424/KEE tas-26 ta’ Ġunju 1990 dwar in-nefqa fil-qasam veterenarju [6], il-miżuri maħsuba biex jipprovdu t-tagħrif dwar il-politika komuni agrikola u ċerti azzjonijiet ta’ evalwazzjoni għandhom ikunu ffinanzjati mit-Taqsima tal- Garanzija tal-Fond sabiex jintlaħqu l-għanijiet iddikjarati fl-Artikolu 33(1) tat-Trattat;
(3) Billi it-Taqsima tal- Gwida tal-Fond għandha tiffinanzja n-nefqa finanzjarja għal ċerti miżuri ta’ żvilupp rurali fir-reġjuni fejn l-iżvilupp tagħhom jibqa’ lura kif ukoll għall-inizjattiva Komunitarja għall-iżvilupp rurali;
(4) Billi l-Kummissjoni hija responsabbli mill-amministrazjoni tal-Fond u billi hija pprovduta kooperazzjoni mill-qrib bejn l-Istati Membri u l-Kummissjoni ġewwa Kumitat għall-Fond;
(5) Billi r-responsabbiltà sabiex tiġi kkontrollata n-nefqa tat-Taqsima tal-Garanzija tal-Fond taqa’, l-ewwelnett, fuq l-Istati Membri, li jinnominaw l-awtoritajiet u l-korpi awtorizzati mogħtija l-poteri li jwettqu n-nefqa; billi l-Istati Membri jridu jwettqu din il-biċċa xogħol bis-sħiħ u effettivament; billi l-Kummissjoni, li hija responsabbli mill-implementazjoni ta’ l-Estimi tal-Komunità, trid tivverifika l-kondizzjonijiet li fuqhom ikunu saru l-ħlasijiet u l-kontrolli; billi l-Kummissjoni tista’ tiffinanzja nefqa biss meta dawn il-kondizzjonijiet joffru l-garanziji kollha meħtieġa li jirrigwardaw it-twettiq tar-regoli Komunitarji; billi, f’sistema ddeċentralizzata tal-maniġġjar tan-nefqa tal-Komunità, huwa essenzjali illi l-Kummissjoni, bħala l-istituzzjoni responsabbli mill-fondi, tkun intitolata u mogħtija s-setgħa li twettaq il-kontrolli kollha dwar il-maniġġjar tan-nefqa li hi tikkonsidra meħtieġa u li għandu jkun hemm trasparenza sħiħa u effettiva u għajnuna reċiproka bejn l-Istati Membri u l-Kummissjoni;
(6) Billi, matul il-clearance tal-kontijiet, il-Kummissjoni hija kapaċi tistabilixxi fi żmien raġjonevoli n-nefqa totali li għandha tiddaħħal kontra t-Taqsima tal-Garanzija fil-kont ġenerali biss jekk ikollha assigurazzjoni sodisfaċenti illi l-kontrolli nazzjonali huma adegwati u trasparenti u li l-aġenziji tal-ħlas jivverifikaw il-legalità u r-regolarità tat-talbiet li jwettqu; billi għandha għalhekk issir disposizzjoni għall-akkredazzjoni ta’ l-aġenziji tal-ħlas mill-Istati Membri; billi sabiex tiġi żgurata l-konsistenza fl-istandards meħtieġa għall-akkreditazzjoni fl-Istati Membri l-Kummissjoni tipprovdi gwida dwar il-kriterja li jridu jiġu applikati; billi, għal dan il-għan, għandu jiġi stipulat illi għandha tiġi ffinanzjata biss in-nefqa effettwata mill-aġenziji akkreditati tal-ħlas mill-Istati Membri; billi, barra minn hekk, sabiex tiġi żgurata t-trasparenza tal-kontrolli nazzjonali, b’mod partikolari rigward il-proċeduri ta’ l-awtorizzazzjoni, tal-validazzjoni u tal-ħlas, in-numru ta’ l-awtoritàjiet u tal-korpi li lilhom jiġu ddelegati dawn ir-responsabbiltajiet għandhom, fejn xieraq, ikunu restritti billi jitqiesu l-arranġamenti kostituzzjonali ta’ kull Stat Membru;
(7) Billi l-maniġġjar iddeċentralizzat tal-Fondi Komunitarji, b’mod partikolari wara r-riforma tal-politika komuni agrikola, iwassal li jiġu nnominati numru ta’ aġenziji tal-ħlas; billi, għalhekk, meta Stat Membru jakkredita iktar minn aġenzija waħda tal-ħlas, għandu jinnomina korp wieħed tal-kuntatt sabiex jiżgura l-konsistenza fil-maniġġjar tal-fondi, biex jipprovdi kuntatt bejn il-Kummissjoni u l-aġenziji varji akkreditati tal-ħlas u biex jiżgura illi t-tagħrif mitlub mill-Kummissjoni li jirrigwardja l-ħidma ta’ l-aġenziji diversi tal-ħlas ikun disponibbli aktar bil-ħeffa;
(8) Billi jridu jiġu mmobilizzati r-riżorsi finanzjarji mill-Istati Membri skond il-ħtiġiet ta’ l-aġenziji tar-rimborż, filwaqt li l-Kummissjoni tagħmel il-ħlasijiet bil-quddiem għar-reġistrazzjoni tan-nefqa mwettqa mill-aġenziji tar-rimborż; billi fil-qafas tal-miżuri ta’ l-iżvilupp rurali, għandhom jiġu pprovduti ħlasijiet bil-quddiem ġenwini sabiex jiġi implimentat il-programm; billi huwa xieraq illi dawn il-ħlasijiet bil-quddiem jiġu ttrattati skond il-mekkaniżmi finanzjarji stabiliti għall-avvanzi (ħlasijiet bil-quddiem) skond il-provvediment għan-nefqa effettwata matul il-perjodu taż-żmien tar-referenza;
(9) Billi għandhom jiġi stabiliti żewġ tipi ta’ deċiżjonijiet, wieħed li jirrigwarda l-clearance mit-Taqsima tal-Garanzija tal-Fond, u l-ieħor li jistabilixxi l-konsegwenzi, inklużi l-korrezzjonijiet finanzjarji, li jridu joħorġu mir-riżultati tal-kontrolli dwar il-konformità tan-nefqa mar-regoli Komunitarji;
(10) Billi l-kontrolli dwar il-konformità u dwar il-clearance li tirriżulta wara m’għandhomx għalhekk ikunu aktar marbuta ma’ l-implimentazzjoni ta’ l-Estimi ta’ sena finanzjarja partikolari; billi jrid jiġi stabilit il-perjodu massimu taż-żmien li fih jistgħu jiġu applikati l-konsegwenzi li joħorġu mill-kontrolli dwar il-konformità; billi, madankollu, il-karattru pluri-annwali tal-miżuri ta’ l-iżvilupp rurali ma jippermettix illi jiġi applikat dan il-perjodu massimu taż-żmien;
(11) Billi jridu jittieħdu miżuri sabiex jipprevjenu u jitrattaw kull irregolarità u biex jiġu rkuprati l-ammonti mitlufa bħala riżultat ta’ dawn l-irregolaritajiet jew negliġenza; billi għandha tiġi stabilita r-responsabbiltà finanzjarja għal dawn l-irregolaritajiet jew negliġenza;
(12) Billi n-nefqa Komunitarja trid tkun soġġetta għas-sorveljanza mill-qrib; billi, flimkien mas-sorveljanza mwettqa mill-Istati Membri fuq l-inizjattiva tagħhom infushom, li tibqa’ essenzjali, għandhom isiru disposizzjonijiet għall-verifika mill-uffiċjali tal-Kummissjoni u sabiex il-Kummissjoni jkollha id-dritt li tikseb il-għajnuna ta’ l-Istati Membri;
(13) Billi t-teknoloġija ta’ l-informatika teħtieġ illi tiġi użata mill-iktar possibbli sabiex tipproduċi t-tagħrif li għandu jintbagħat lill-Kummissjoni; billi, meta jitwettqu l-kontrolli, il-Kummissjoni jrid ikollha aċċess sħiħ u immedjat għat-tagħrif dwar in-nefqa miżmuma kemm fid-dokumenti u wkoll fil-faċilitajiet elettroniċi;
(14) Billi l-kobor tal-finanzjament tal-Komunità jagħmilha meħtieġa għall-Parlament Ewropew u għall-Kunsill li dawn jinżammu regolarment imgħarrfa permezz ta’ rapporti finanzjarji;
(15) Billi, bil-ħsieb illi jiġi ssimplifikat il-maniġġjar finanzjarju, huwa mixtieq illi l-perjodu taż-żmien tal-finanzjament tal-Fond jitressaq aktar qrib is-sena finanzjarja kif stabilit fl-Artikolu 272(1) tat-Trattat; billi it-twettiq ta’ din il-ħidma jinħtieġ illi jkun hemm stampa ċara tal-fondi disponibbli korrentement lejn it-tmiem tas-sena finanzjarja interessata; billi, għalhekk, għandha ssir disposizzjoni mill-Kummissjoni sabiex ikollha l-poteri meħtieġa li taddatta l-perjodu taż-żmien tal-finanzjament tal-Fond meta jifdal riżorsi finanzarji biżżejjed mill-Estimi;
(16) Billi r-Regolament tal-Kunsill (KEE) Nru 729/70 tal-21 ta’April 1970 dwar il-finanzjament tal-politika komuni agrikola [7] ġie sostanzjalment emendat f’okkażjonijiet diversi; billi, issa li qegħdin isiru emendi ġodda għar-Regolament imsemmi, huwa mixtieq, sabiex jiġu ċċarati l-materji, illi d-disposizzjonijiet f’dan il-każ jiġu abbozzati mill-ġdid,
ADOTTA DAN IR-REGOLAMENT:
Għandu jikkonsisti f’żewġ taqsimiet:
- it-Taqsima tal-Garanzija,
- it-Taqsima tal-Gwida.
2. It-Taqsima tal-Garanzija għandha tiffinanzja:
(a) ir-rifużjonijiet fuq l-esportazzjoni lejn pajjiżi terzi;
(b) l-intervent maħsub biex jistabilizza s-suq agrikolu;
(ċ) il-miżuri ta’ l-iżvilupp rurali 'il barra mill-programmi ta' l-Għan 1 għajr l-inizjattivi Komunitarji għall-iżvilupp rurali;
(d) il-kontribuzjoni finanzjarja Komunitarja għall-miżuri veterenarji speċifiċi, il-miżuri ta’ spezzjoni fil-qasam veterenarju u l-programmi għall-eradikazjoni u s-sorveljanza tal-mard ta’ l-annimali (miżuri veterenarji) kif ukoll miżuri dwar is-saħħa tal-pjanti;
(e) il-miżuri maħsuba biex jipprovdu tagħrif dwar il-politika komuni agrikola u ċerti azzjonijiet ta’ evalwazzjoni dwar il-miżuri ffinanzjati mit-Taqsima tal-Garanzija tal-Fond.
3. It-Taqsima tal-Gwida għandha tiffinanzja l-miżuri ta’ żvilupp rurali li ma jkunux koperti bil-punt (ċ) tal-paragrafu 2.
4. In-nefqa li għandha x’taqsam ma’ l-ispejjeż amministrattivi u tal-persunal miġrura mill-Istati Membri u minn dawk li jirċievu l-għajnuna mill-Fond ma għandhiex tittieħed mill-Fond.
L-Artikolu 2
1. Ir-rifużjonijiet fuq l-esportazzjoni lejn pajjiżi terzi, li jiġu mogħtija skond ir-regoli Komunitarji ġewwa l-qafas ta’ l-organizzazzjoni komuni tas-swieq agrikoli, għandhom ikunu ffinanzjati skond l-Artikolu 1(2)(a).
2. L-intervent maħsub biex jistabilizza is-swieq agrikoli, midħul għalih skond ir-regoli Komunitarji ġewwa l-qafas ta’ l-organizzazzjoni komuni tas-swieq agrikoli, għandu jkun iffinanzjat skond l-Artikolu 1(2)(b).
3. Il-Kunsill, waqt li jaġixxi b’maġġoranza kkwalifikata fuq proposta mill-Kummissjoni, għandu, sa kemm ikun meħtieġ, jadotta l-proċedura sabiex jiffinanzja l-miżuri riferiti fil-paragrafi 1 u 2.
L-Artikolu 3
1. Il-miżuri ta’ l-iżvilupp rurali 'il barra mill-programmi tal-Għan 1 meħudha skond ir-regoli Komunitarji għandhom ikunu iffinazjati skond l-Artikolu 1(2)(ċ).
2. Il-miżuri veterenarji u tas-saħħa tal-pjanti meħuda skond ir-regoli Komunitarji għandhom ikunu ffinanzjati skond l-Arikolu 1(2)(d).
3. Il-miżuri ta’ tagħrif u l-azzjonijiet ta’ evalwazzjoni midħula għalihom skond ir-regoli Komunitarji għandhom ikunu ffinanzjati skond l-Arikolu 1(2)(e).
4. Ir-regoli ddettaljati sabiex jiġi applikat dan l-Artikolu għandhom ikunu addottati skond il-proċedura stabilita fl-Artikolu 13.
L-Artikolu 4
1. Kull wieħed mill-Istati Membri għandu jikkomunika lill-Kummissjoni:
(a) id-dettalji dwar l-awtoritàjiet u l-korpi illi jakkredita biex iħallsu n-nefqa riferita fl-Artikoli 2 u 3, minn issa ‘l-quddiem imsejħa l- aġenziji tal-ħlas,
(b) meta tiġi akkreditata iktar minn aġenzija waħda tal-ħlas, id-dettalji dwar l-awtorità jew korp li timponi fuqhom, l-ewwelnett, li jiġbru flimien it-tagħrif li jrid jiġi fornit lill-Kummissjoni u li jibagħtu l-istess, u, t-tmexxija ‘l quddiem ta’ l-applikazzjoni armonizzata tar-regoli Komunitarji, minn issa ‘l quddiem imsejħa il- korp tal-kordinazzjoni.
2. L-aġenziji tal-ħlas għandhom ikunu awtoritajiet u korpi ta’ l-Istati Membri, li, rigward il-ħlas fl-iskopijiet li għalihom ikunu responsabbli, joffru garanziji suffiċjenti illi:
(a) l-aċċettazzjoni tal-pretensjonijiet u l-konformità mar-regoli Komunitarji jiġu kkontrollati qabel ma jiġi awtorizzat il-ħlas;
(b) il-ħlasijiet effettwati jiġu rreġistrati sħah u korrettement fil-kontijiet; u
(ċ) id-dokumenti meħtieġa jiġu sottomessi ġewwa l-limitu taż-żmien u fil-għamla kif stabilita fir-regoli Komunitarji.
3. L-aġenziji tal-ħlas iridu jżommu d-dokumenti illi jiġġustifikaw il-ħlasijiet effettwati u d-dokumenti li jirrigwardaw it-twettiq tal-kontrolli amministrattivi u fiżiċi preskritti. Meta d-dokumenti rilevanti jkunu miżmuma mill-korpi responsabbli mill-awtorizzazzjoni għan-nefqa, dawn il-korpi jridu jittrasmettu rapporti lill-aġenzija tal-ħlas dwar in-numru tal-kontrolli mwettqa, il-kontenut tagħhom u l-miżuri meħuda fid-dawl tar-riżultati.
4. In-nefqa biss li tkun effettwata mill-aġenziji akkreditati tal-ħlas tista’ tkun bla ħsara għall-finanzjament mill-Komunità.
5. Kull wieħed mill-Istati Membri għandu, filwaqt li jqis l-istrutturi kostituzzjonali u istituzzjonali tiegħu, jillimita n-numru ta’ l-aġenziji akkreditati tal-ħlas għall-minimu meħtieġ sabiex iwettqu n-nefqa riferita fl-Artikoli 2 u 3 skond kondizzjonijiet sodisfaċenti amministrattivi u tal-kontabilità.
6. Kull weħed mill-Istati Membri għandu jikkomunika lill-Kummissjoni l-partikolaritajiet li ġejjin li jirrigwardjaw lil dawn l-aġenziji tal-ħlas:
(a) isimhom u l-istatuti tagħhom;
(b) il-kondizzjonijiet amministrattivi, tal-kontabilità u tal-kontrolli interni li permezz tagħhom jitwettqu l-ħlasijiet li jkollhom x’jaqsmu ma’ l-implementazjoni tar-regoli Komunitarji fil-qafas tal-politika komuni agrikola;
(ċ) l-att ta’ l-akkreditazzjoni.
Il-Kummissjoni għandha tiġi mgħarrfa minnufih b’kull bidla f’dawn il-partikolaritajiet.
7. Meta ma jiġux imwettqa, jew ma jibqgħux jitwettqu, minn aġenzija akkreditata tal-ħlas, waħda jew aktar mill-kondizzjonijiet għall-akkreditazzjoni, għandha tiġi rtitata l-akkreditazjoni għajr jekk l-aġenzija tal-ħlas tagħmel l-aġġustamenti meħtieġa fil-limitu taż-żmien li għandu jiġi stabbilit fejn għandha x’taqsam il-gravità tal-probelma. L-Istat Membru interessat għandu jgħarraf lill-Kummissjoni.
8. Ir-regoli ddettaljati sabiex jiġi applikat dan l-Artikolu għandhom jiġu addottati skond il-proċedura stabilita fl-Artikolu 13.
L-Artikolu 5
1. Ir-riżorsi finanzjarji meħtieġa biex ikopru n-nefqa riferita fl-Artikoli 2 u 3 għandhom ikunu magħmula disponibbli għall-Istati Membri mill-Kummissjoni permezz ta’ avvanzi fuq il-provvediment tan-nefqa effettwati matul perjodu taż-żmien ta’ referenza.
Jistgħu jiġu konċessi mill-Kummissjoni ħlasijiet bil-quddiem sabiex jiġu implimentati l-programmi fil-qafas tal-miżuri għall-iżvilupp rurali riferiti fl-Artikolu 3(1) meta jiġu approvati l-programmi interessati u għandhom jiġu meqjusa bħala nefqa effettwata fl-ewwel jum tax-xahar li jiġi wara d-deċiżjoni dwar il-konċessjoni.
2. Sakemm jitħallsu l-avvanzi fuq il-provvediment għan-nefqa effettwata, għandhom jiġu mmobilizzati r-riżorsi meħtieġa sabiex tintlaħaq din in-nefqa mill-Istati Membri skond il-ħtiġiet ta’ l-aġenziji akkreditati tal-ħlas.
3. Ir-regoli ddettaljati sabiex jiġi applikat dan l-Artikolu għandhom jiġu addottati skond il-proċedura stabilita fl-Artikolu 13.
L-Artikolu 6
1. L-Istati Membri għandhom, f’intervalli regolari taż-żmien, jittrasmettu lill-Kummissjoni t-tagħrif li ġej li jirrigwarda l-aġenziji akkreditati tal-ħlas u l-korpi tal-koordinament u li jkollhom x’jaqsmu mat-transazzjonijiet iffinanzjati mit-Taqsima tal-Garanzija tal-Fond:
(a) id-dikjarazzjonijiet dwar in-nefqa u l-estmi tal ħtiġiet finanzjarji;
(b) il-kontijiet annwali, akkumpanjati mit-tagħrif meħtieġ sabiex jiġu kklerjati u attestat rigward l-integrità, l-eżatezza u l-veraċità tal-kontijiet trasmessi.
2. Ir-regoli ddettaljati sabiex jiġi applikat dan l-Artikolu, b’mod partikolari, dawk li jkopru l-attestat tal-kontijiet riferiti fil-paragrafu 1 (b) għandhom jiġu addottati skond il-proċedura stabilita fl-Artikolu 13.
L-Artikolu 7
1. Il-Kummissjoni, wara li tikkonsulta lill-Kumitat tal-Fond, għandha tadotta d-deċiżjonijiet iddikjarati fil-paragrafi 2, 3 u 4.
2. Il-Kummissjoni għandha tiddeċiedi dwar l-avvanzi ta’ kull xahar fuq il-provvediment għan-nefqa effetwata mill-aġenziji akkreditati tal-ħlas.
In-nefqa għal Ottubru għandha tiġi attribwita għal Ottubru jekk tkun effetwata mill-1 sal-15 ta’ Ottubru u għal Novembru jekk tkun effettwata mis-16 tal-31 ta’ Ottubru. L-avvanzi għandhom jiġu mħallsa lill-Istat Membru mhux aktar tard mit-tielet jum tax-xogħol tat-tieni xahar ta’ wara dak li fih tiġi effettwata n-nefqa.
Jistgħu jsiru avvanzi addizzjonali, bil-Kumitat tal-Fond jiġi mgħarraf waqt il-konsultazjoni ta’ wara.
3. Il-Kummissjoni għandha, qabel it-30 ta’ April tas-sena ta’ wara s-sena finanzjarja interessata, fuq il-bażi tat-tagħrif riferit fl-Arikolu 6(1)(b), tikklerja l-kontijiet ta’ l-aġenziji tal-ħlas.
Id-deċiżjoni sabiex jiġu kklerjati l-kontijiet għandha tkopri l-integrità, l-eżattezza u l-veraċità tal-kontijiet sottomessi. Id-deċiżjoni ma għandhiex tippreġudika l-addozzjoni ta’ deċiżjoni sossegwenti skond il-paragrafu 4.
4. Il-Kummissjoni għandha tiddeċiedi dwar in-nefqa li trid tiġi eskluża mill-finanzjament Komunitarju riferit fl-Artikoli 2 u 3 fejn issib illi n-nefqa ma tkunx ġiet effettwata skond ir-regoli Komunitarji.
Qabel ma tittieħed deċiżjoni sabiex jiġi rrifjutat finanzjament, ir-riżultati tal-kontrolli tal-Kummissjoni u t-tweġibiet mill-Istati Membri interessati għandhom jiġu nnotifikati bil-miktub, u wara dan, iż-żewġ partijiet għandhom jagħmlu ħilthom kollha biex jilħqu ftehim dwar l-azzjoni li trid tittieħed.
Jekk ma jintlaħaq l-ebda ftehim, l-Istat Membru jista’ jitlob li tinfetaħ proċedura bil-għan ta’ medjazzjoni bejn il-pożizzjonijiet rispettivi f’perjodu taż-żmien ta’ erba' xhur, li r-riżultati tagħha għandhom jiġu ddikjarati f’rapport li għandu jintbagħat lill-Kummissjoni u jiġi eżaminat minnha, qabel ma tittieħed deċiżjoni illi jiġi rrifjutat il-finanzjament.
Il-Kummissjoni għandha tevalwa l-ammonti li jridu jiġu esklużi filwaqt li tqis b’mod partikolari il-livell misjub tan-nuqqas ta’ konformità. Il-Kummissjoni għandha tqis in-natura u l-gravità tal-kontravenzjoni u tat-telf finanzjarju sofrut mill-Komunità.
Rifjut għall-finanzjament ma jistax jinvolvi:
(a) in-nefqa riferita fl-Artikolu 2 effettwata qabel l-24 xahar li jippreċiedu l-kominikazzjoni bil-miktub mill-Kummissjoni dwar ir-riżultati ta’ dawn il-kontrolli, lill-Istat Membru interessat;
(b) in-nefqa għal miżura jew għal azzjoni riferiti fl-Artikolu 3 li dwarhom l-ħlas finali kien effettwat qabel l-24 xahar li jippreċiedu l-komunikazzjoni bil-miktub mill-Kummissjoni dwar ir-riżultati ta’ dawn il-kontrolli lill-Istat Membru interessat.
Madankollu, il-ħames sub-paragrafu ma għandux japplika għall-konsegwenzi finanzjarji:
(a) dwar l-irregolaritajiet riferiti fl-Artikolu 8(2);
(b) li jirrigwardaw il-għajnuniet nazzjonali, jew il-kontravenzjonijiet, li dwarhom ikunu nbdew il-proċeduri riferiti fl-Artikoli 88 u 226 tat-Trattat.
5. Għandhom jiġu addottati regoli ddettaljati sabiex jiġi applikat dan l-Artikolu skond il-proċedura stabilita fl-Artikolu 13. Dawn ir-regoli għandhom ikopru b’mod partikolari it-trattament tal-ħlasijiet bil-quddiem riferiti fit-tieni subparagrafu ta’ l-Artikolu 5(1), skond il-paragrafi 2, 3 u 4 ta’ dan l-Artikolu u l-proċeduri li għandhom x’jaqsmu mad-deċiżjonijiet riferiti fil-paragrafi 2, 3 u 4 msemmija.
L-Artikolu 8
1. L-Istati Membri għandhom, skond id-disposizzjonijiet nazzjonali stabiliti b’liġi, b’regolament jew b’azzjoni amministrattiva, jieħdu l-miżuri meħtieġa sabiex:
(a) ikunu sodisdfatti illi t-transazzjonijiet iffananzjati mill-Fond ikunu attwalment imwettqa u mwettqa korrettement;
(b) jipprevjienu l-irregolaritajiet u jittrattawhom;
(ċ) jirkupraw is-somom mitlufa bħala riżultat ta’ l-irregolaritajiet jew tan-negliġenza.
L-Istati Membri għandhom jgħarrfu lill-Kummissjoni bil-miżuri meħuda għal dawn il-għanijiet u b’mod partikolari dwar l-istat ta’ l-amministrazzjoni u l-proċeduri ġudizzjarji.
2. Fin-nuqqas ta’ rkupru totali, il-konsegwenzi finanzjarji dwar l-irregolaritajiet jew in-negliġenza għandhom ikunu miġrura mill-Komunità, bl-eċċezzjoni tal-konsegwenzi ta’ l-irregolaritajiet jew in-negliġenza attribwiti lill-awtoritàjiet amministrattivi jew lil korpi oħra fl-Istati Membri.
Is-somom irkuprati għandhom jitħallsu lill-aġenziji akkreditati tal-ħlas u mnaqqsa minnhom (l-aġenziji) min-nefqa ffinanzjati mill-Fond. L-imgħax fuq is-somom irkuprati jew imħallsa tard għandu jitħallas lill-Fond.
3. Il-Kunsill, waqt li jaġixxi b’maġġoranza kkwalifikata fuq proposta mill-Kummissjoni, għandu jistabilixxi r-regoli ġenerali sabiex jiġi applikat dan l-Artikolu.
L-Artikolu 9
1. L-Istati Membri għandhom jagħmlu disponibbli lill-Kummissjoni t-tagħrif kollu meħtieġ għat-tħaddim xieraq tal-Fond u għandhom jieħdu l-miżuri xierqa kollha sabiex jiffaċilitaw is-sorveljanza li l-Kummissjoni tista' tikkonsidra meħtieġa li tidħol għaliha fil-qafas tal-maniġġjar tal-finanzjament Komunitarju, inklużi l-ispezzjonijiet fuq il-post.
L-Istati Membri għandhom jikkomunikaw lill-Kummissjoni d-disposizzjonijiet stabiliti b’liġi, b’regolament jew b’azzjoni amministrattiva li jkunu addottaw sabiex jiġu applikati l-atti legali Komunitarji li għandhom x’jaqsmu mal-politika komuni agrikola safejn u sakemm dawn l-atti jkollhom konsegwenzi finanzjarji fuq il-Fond.
2. Mingħajr preġudizzju għas-sorveljanza effettwata mill-Istati Membri skond id-disposizzjonijiet nazzjonali stabiliti b’liġi, b’regolament jew b’azzjoni amministrattiva u mingħajr preġudizzju għall-Artikolu 248 tat-Trattat, jew dwar kull spezzjoni organizzata fuq il-bażi ta’ l-Artikolu 279 (ċ) tat-Trattat, ir-rappreżentanti awtorizzati maħtura mill-Kummissjoni biex iwettqu l-ispezzjonijiet fuq il-post għandu jkollhom aċċess għar-reġistri u għad-dokumenti l-oħra kollha, inkluż it-tagħrif maħluq jew maħżun f’għamla elettronika, li għandu x’jaqsam man-nefqa ffinanzjata mill-Fond.
Huma jistgħu, b’mod partikolari, jikkontrollaw:
(a) jekk il-prattiċi amministrattivi jkunux skond ir-regoli Komunitarji;
(b) jekk jeżistux id-dokumenti ta’ appoġġ meħtieġa u jekk jaqblux mat-transazzjoni ffinanzjata mill-Fond;
(ċ) il-kondizzjonijiet li bihom it-transazzjonijiet iffinanzjati mill-Fond jiġu mwettqa u kkontrollati.
Il-Kummissjoni għandha tagħti avviż xieraq lill-Istat Membru interessat qabel ma tkun twettqet l-ispezzjoni, jew lill-Istat Membru li fit-territorju tiegħu dan irid jitwettaq. L-uffiċjali ta’ l-Istat Membru interessat jistgħu jieħdu sehem fl-ispezzjoni.
Fuq it-talba tal-Kummissjoni u bil-qbil ta’ l-Istat Membru, l-ispezzjonijiet jew l-inkjesti li jirrigwardaw it-transazzjonijiet riferiti f’dan ir-Regolament għandhom jiġu mwettqa mill-awtoritàjiet kompetenti ta’ dan l-Istat Membru. L-uffiċjali tal-Kummissjoni jistgħu jipparteċipaw ukoll.
Biex il-verifika tintgħamel aktar effettiva, il-Kummissjoni tista’, bil-qbil ta’ l-Istati Membri interessati, tirranġa sabiex l-awtoritàjiet amministrattivi ta’ dawn l-Istati jipparteċipaw f’ċerti spezzjonijiet jew inkjesti.
3. Il-Kunsill, waqt li jaġixxi b’maġġoranza kkwalifikata fuq proposta mill-Kummissjoni, għandu, safejn u sakemm ikun meħtieġ, jistabilixxi r-regoli ġenerali sabiex jiġi applikat dan l-Artikolu.
L-Artikolu 10
Qabel l-1 ta’ Lulju ta’ kull sena, il-Kummissjoni għandha tissottometti lill-Parlament Ewropew u lill-Kunsill rapport finanzjarju dwar l-amministrazzjoni tal-Fond matul is-sena finanzjarja ta’ qabel u, b’mod partikolari, dwar l-istat tar-riżorsi tagħha u tan-natura tan-nefqa tagħha u l-kondizzjonijiet sabiex jinkiseb il-finanzjament Komunitarju.
L-Artikolu 11
Il-Kumitat tal-Fond Agrikolu Ewropew ta’ Gwida u Garanzija (minn issa 'l quddiem imsejjaħ il-Kumitat tal-Fond) għandu jgħin lill-Kummissjoni fl-amministrazjoni tal-Fond, kif stabilit fl-Artikoli 12 sa 15.
L-Artikolu 12
Il-Kumitat tal-Fond għandu jkun magħmul mir-rappreżentanti ta’ l-Istati Membri u tal-Kummissjoni. Kull wieħed mill-Istati Membri għandu jkun irrappreżentat fuq il-Kumitat tal-Fond b’mhux aktar minn ħames uffiċjali. Il-Kumitat tal-Fond għandu jkollu rappreżentant tal-Kummissjoni bħala President.
L-Artikolu 13
1. Meta l-proċedura stabilita f’dan l-Artikolu trid tiġi segwita, il-materja għandha tiġi riferita lill-Kumitat tal-Fond mill-President, jew fuq l-inizjattiva tiegħu nnifsu jew fuq it-talba tar-rappreżentant ta’ Stat Membru.
2. Ir-rappreżentant tal-Kummissjoni għandu jissottometti lill-Kumitat abbozz tal miżuri li jridu jittiehdu. Il-Kumitat għandu jagħti l-opinjoni tiegħu dwar l-abbozz fil-limiti taż-żmien li l-President jista’ jistabilixxi skond l-urġenza tal-każ. L-opinjoni għandha tkun mogħtija bil-maġġoranza stabilita fl-Artikolu 205 (2) tat-Trattat fil-każ tad-deċiżjonijiet li l-Kunsill ikun meħtieġ li jadotta fuq proposta mill-Kummissjoni. Il-voti tar-rappreżentanti ta’ l-Istati Membri fil-Kumitat għandhom jiġu ppeżati fil-manjiera ddikjarata f’dan l-Artikolu. Il-President ma għandux jivvota.
3. (a) Il-Kummissjoni għandha taddotta l-miżuri li għandhom japplikaw minnufih.
(b) Madankollu, jekk dawn il-miżuri ma jkunux skond l-opinjoni mogħtija mill-Kumitat tal-Fond, dawn għandhom jiġu kkomunikati mill-Kummissjoni lill-Kunsill minnufih. F’dak il-każ:
- il-Kummissjoni tista’ tiddifferixxi għal mhux aktar minn xahar mid-data ta’ din il-komunikazzjoni, l-applikazzjoni tal-miżuri li tkun addottat,
- il-Kunsill, filwaqt li jaġixxi b’maġġoranza kkwalifikata, jista’ jadotta deċiżjoni differenti fil-limitu taż-żmien riferit fl-inċiż preċedenti.
L-Artikolu 14
1. Il-Kumitat tal-Fond għandu jiġi kkonsultat:
(a) fil-każijiet fejn issir disposizzjoni sabiex jiġi kkonsultat;
(b) fl-istima tal-krediti tal-Fond li jridu jiddaħħlu fl-Estimi tal-Kummissjoni għas-sena finanzjarja ta’ wara u, jekk ikun meħtieġ, f’Estimi addizzjonali;
(ċ) dwar l-abbozzi tar-rapporti dwar il-Fond li jridu jiġu sottomessi lill-Kunsill.
2. Il-Kumitat tal-Fond jista’ jeżamina kull kwistjoni oħra riferita lilu mill-President tiegħu jew fuq l-inizjattiva tiegħu nnifsu (il-President) jew fuq it-talba ta’ rappreżentant ta’ Stat Membru.
Il-Kumitat għandu jiġi mgħarraf regolarment dwar l-attivitajiet tal-Fond.
L-Artikolu 15
Il-President għandu jsejjaħ il-laqgħat tal-Kumitat tal-Fond.
Is-servizzi segretarjali għandhom jiġu pprovduti lill-Kumitat tal-Fond mill-Kummissjoni
Il-Kumitat tal-Fond għandu jadotta r-regoli tiegħu ta’ proċedura.
L-Artikolu 16
1. Ir-Regolament (KEE) Nru 729/70 għandu jiġi mħassar.
2. Ir-referenzi għar-Regolament imħassar għandhom jiġu meqjusa bħala referenzi għal dan ir-Regolament u għandhom jinqraw skond it-tabella tal-korrelazjoni stabilita f’dan l-Anness.
L-Artikolu 17
It-tielet subparagrafu ta’ l-Artikolu 15 u l-Artikolu 40 tad-Deċiżjoni 90/424/KEE għandhom jiġu mħassra.
L-Artikolu 18
Il-miżuri meħtieġa sabiex jiffaċilitaw it-transizzjoni mill-arranġamenti pprovvduti fir-Regolament (KEE) Nru 729/70 għal dawk stabbiliti b’dan ir-Regolament għandhom jiġu addottati skond il-proċedura stabilita fl-Artikolu 13.
L-Artikolu 19
Il-Kummissjoni tista’ tħassar l-ewwel sentenza tat-tieni subparagrafu ta’ l-Artikolu 7(2) skond il-proċedura stabilita fl-Artikolu 13 fejn il-fondi ta’ l-Estimi attribwiti lit-Taqsima tal-Garanzija tal-Fond, li jkunu disponibbli lejn it-tmiem ta’ sena finanzjarja mogħtija, jippermettu lill-Fond li jiffinanzja n-nefqa addizzjonali li tirriżulta minn dan it-tħassir f’din is-sena finanzjarja. Meta l-Kummissjoni tagħmel użu minn dan il-poter, tista’ skond l-istess proċedura tipposponi d-data tal-bidu ta’ dawn it-‘twieqi’ tal-ħlasijiet għall-miżuri, li jibdew jgħoddu minn bejn is-16 u l-31 ta’ Ottubru inklużi, sa l-1 ta’ Novembru.
L-Artikolu 20
Dan ir-Regolament għandu jidħol fis-seħħ fis-seba’ jum wara l-pubblikazjoni tieghu fil-Ġurnal Uffiċjali tal-Komunitàjiet Ewropej.
(KE) Nru 1636/1999
Il-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 70/524/KEE tat-23 ta' Novembru 1970 dwar addittivi f'għalf(1), kif l-aħħar emendat bir-Regolament tal-Kummissjoni (KE) Nru 1411/1999(2), u b'mod partikulari l-Artikolu 9j u l-Artikolu 3 tiegħu,
(1) Billi d-Direttiva 70/524/KEE tipprovdi li addittivi ġodda jew użu ta' addittivi jistgħu ikunu awtorizzati, filwaqt li jingħata każ ta' l-iżviluppi fit-tagħrif xjentifiku u tekniku;
(2) (2)Billi d-Direttiva tal-Kunsill 93/113/KE ta' l-14 ta' Diċembru 1993 dwar l-użu u s-suq ta' enżimi, mikro-organiżmi u l-preparazzjonijiet tagħhom f'għalf għall-annimali(3), kif l-aħħar emendat bid-Direttiva 97/40/KE(4), permezz ta' deroga mid-Direttiva 70/524/KEE, awtorizzat Stati Membri sabiex jippermettu proviżorjament l-użu u s-suq ta' enżimi, mikro-organiżmi u l-preparazzjonijiet tagħhom;
(3) Billi awtorizazzjoni proviżorja ta' addittivi ġodda jew użu ta' addittivi tista' tingħata jekk, fil-livell permess f'għalf, ma jaffettwawx b'mod ħażin is-saħħa tal-bniedem jew ta' l-annimali jew l-ambjent, lanqas ma jagħmlu ħsara lill-konsumatur billi jbiddlu l-karatteristiċi ta' prodott mill-bhejjem, jekk il-preżenza tagħhom f'għalf tista' tkun ikkontrollata, u tkun tagħmel sens li wieħed jassumi, minħabba r-riżultati disponibbli, li jkollhom effett favorevoli fuq il-karatteristiċi ta' dawk l-affarijiet ta' l-ikel jew fuq produzzjoni tal-bhejjem meta nkorporati f'tali affarijiet ta' l-ikel;
(4) Billi d-dispożizzjonijiet tad-Direttiva tal-Kunsill 89/391/KEE tat-12 ta' Ġunju 1989(5) dwar l-introduzzjoni ta' miżuri sabiex iħeġġu titjib fis-sigurtà u saħħa tal-ħaddiema fuq ix-xogħol u d-direttivi ndividwali rilevanti tagħha, b'mod partikolari d-Direttiva tal-Kunsill 90/679/KEE tas-26 ta' Novembru 1990 dwar il-protezzjoni ta' ħaddiema minn riskji li għandhom x'jaqsmu ma' espożizzjoni għal aġenti bijoloġiċi fuq ix-xogħol(6), kif emendata bir-Regolament 97/65/KE(7), jkunu kompletament applikabbli għall-użu u manipulazzjoni minn ħaddiema ta' l-addittivi f'affarijiet ta' l-ikel;
(5) Billi l-eżami tal-inkartamenti, mogħtija mill-Istati Membri bi qbil ma' l-Artikolu 3 tad-Direttiva 93/113/KE, tindika li ċertu numru ta' preparazzjonijiet li jappartjenu għall-gruppi ta' enżimi u mikro-organiżmi tista' tkun awtorizzata proviżorjament;
(6) Billi l-Kumitat Xjentifiku għal Għalf għall-annimali ta opinjoni favorevoli f'dak li għandu x'jaqsam man-nuqqas ta' ħsara ta' dawn il-preparamenti;
(7) Billi l-miżuri li għalihom hemm provdut f'dan ir-Regolament huma skond l-opinjoni tal-Kumitati Permanenti dwar Għalf,
ADOTTAT DAN IR-REGOLAMENT:
Artikolu 1
Il-preparamenti li jappartjenu għall-grupp "Enżimi" elenkati fl-L-Anness I għar-Regolament preżenti jistgħu jkunu awtorizzati skond id-Direttiva 70/524/KEE bħala addittivi f'għalf għall-annimali skond il-kondizzjonijiet preskritti fl-Anness imsemmi.
Artikolu 2
Il-preparamenti li jappartjenu għall-grupp "Mikro-organiżmi" mniżżla fl-Anness II għar-Regolament preżenti jistgħu jkunu awtorizzati skond id-Direttiva 70/524/KEE bħala addittiv f'għalf għall-annimali skond il-kondizzjonijiet preskritti fl-Anness imsemmi..
Artikolu 3
Dan ir-Regolament għandu jidħol fis-seħħ dakinhar li jkun ippubblikat fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 2376/1999
tad-9 ta' Novembru 1999
dwar il-klassifikazzjoni ta' ċerti oġġetti fin-Nomenklatura Magħquda
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2658/87 tat-23 ta' Lulju 1987 dwar in-nomenklatura tat-tariffi u statistikali u dwar it-Tariffa Doganali Komuni [1], kif l-aħħar emendat bir-Regolament tal-Kummissjoni (KE) Nru 1835/1999 [2], u b'mod partikolari Artikolu 9 tiegħu,
Billi:
(1) sabiex tkun żgurata applikazzjoni uniformi tan-Nomenklatura Magħquda annessa għar-regolament imsemmi, hemm bżonn li jiġu adottati miżuri dwar il-klassifikazzjoni ta' l-oġġetti li hemm referenza għalihom fl-Anness għal dan ir-Regolament;
(2) ir-Regolament (KEE) Nru 2658/87 stabillixxa r-regoli ġenerali għall-interpretazzjoni tan-Nomenklatura Magħquda
(3) bi qbil mar-regoli ġenerali msemmija, l-oġġetti deskritti fil-kolonna 1 tat-tabella annessa għar-Regolament preżenti għandhom jiġu kklassifikati taħt il-kodiċijiet NM indikati fil-kolonna 2, b'virtù tar-raġunijiet stabbiliti fil-kolonna 3;
(4) huwa aċċettat li l-informazzjoni li torbot dwar it-tariffa maħruġa mill-awtoritajiet tad-dwana ta' l-Istati Membri fir-rigward tal-klassifikazzjoni ta' oġġetti fin-Nomenklatura Magħquda u li ma tikkonformax mad-dispożizzjonijiet ta' dan ir-Regolament, tista’ tibqa’ tiġi invokata, taħt id-dispożizzjonijiet f'Artikolu 12(6) tar-Regolament tal-Kunsill (KEE) Nru 2913/92 tat-12 ta' Ottubru 1992 li jistabbilixxi l-Kodiċi tad-Dwana tal-Komunità [3], kif l-aħħar emendat bir-Regolament tal-Kunsill u tal-Parlament Ewropew (KE) Nru 955/1999 [4], għal perjodu ta' tlett xhur mill-pussessur;
(5) Il-miżuri li għalihom hemm provdut f’dan ir-Regolament huma bi qbil ma’ l-opinjoni tal-Kumitat tal-Kodiċi Doganali,
ADOTTAT DAN IR-REGOLAMENT
Artikolu 1
L-oġġetti deskritti fil-kolonna 1 tat-tabella annessa huma issa kklassifikati fi ħdan in-Nomenklatura Magħquda taħt il-kodiċijiet NM indikati fil-kolonna 2 tat-tabella msemmija.
Artikolu 2
Informazzjoni li torbot dwar tariffa maħruġa mill-awtoritajiet doganali ta' Stati Membri li ma tikkonformax mad-drittijiet stabbiliti b'dan ir-Regolament tista’ tibqa’ tiġi invokata taħt id-dispożizzjonijiet ta' Artikolu 12(6) tar-Regolament (KEE) Nru 2913/92 għal perjodu ta' tliet xhur.
Artikolu 3
Dan ir-Regolament għandu jidħol fis-seħħ fl-20 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 2562/1999
tat-3 ta’ Diċembru 1999
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 70/524/KEE tat-23 ta’ Novembru 1970 rigward l-addittivi fl-għalf ta’ l-annimali [1], kif l-aħħar emendata bir-Regolament tal-Kummissjoni (KE) Nru 2439/1999 [2], u partikolarment l-Artikolu 9h(3)(b) u l-Artikolu 9i(3)(b), tagħha,
Billi:
(1) minħabba r-riskju għas-saħħa tal-bniedem u ta’ l-annimali preżentat biċ-ċirkolazzjoni fil-Komunità ta’ kopji fqar ta’ addittivi zootekniċi, id-Direttiva 70/524/KEE, kif emendata bid-Direttiva tal-Kunsill 96/51/KE [3], tipprovdi għall-irbit ta’ l-awtorizzazzjoni ta’ ċerti klassijiet ta’ addittivi mal-persuna responsabbli għall-ħruġ tagħhom fiċ-ċirkolazzjoni;
(2) partikolarment l-Artikolu 9h tad-Direttiva 70/524/KEE jipprovdi għall-bdil ta’ l-awtorizzazzjonijiet proviżorji ta’ l-addittivi nklużi fl-Anness I wara l-31 ta’ Diċembru 1987 u li jappartjienu għall-grupp ta’ antibijotiċi u li ġew trasferiti għall-Kapitolu II ta’ l-Anness B, b’awtorizzazzjonijiet marbuta mal-persuna responsabbli għall-ħruġ tagħhom fiċ-ċirkolazzjoni għall-perjodu ta’ żmien ta’ għaxar snin;
(3) partikolarment l-Artikolu 9i tad-Direttiva 70/524/KEE jipprovdi għall-bdil ta’ l-awtorizzazzjonijiet proviżorji ta’ l-addittivi inklużi fl-Anness II qabel l-1 ta’ April 1998 u li jappartjienu għall-grupp ta’ antibijotiċi u li ġew trasferiti fil-Kapitolu III ta’ l-Anness B b’awtorizzazzjonijiet proviżorji marbuta mal-persuna responsabbli għall-ħruġ tagħhom fiċ-ċirkolazzjoni;
(4) l-addittivi mniżżla fl-Annessi ma’ dan ir-Regolament kienu soġġetti għal applikazzjonijiet ġodda għall-awtorizzazzjoni mill-persuna responsabbli mid-dokument li fuq il-bażi tiegħu kienu mogħtija l-awtorizzazzjonijiet ta’ qabel jew mis-suċċessuri tagħhom. L-applikazzjonijiet rigward dawk l-addittivi kienu akkumpanjati mill-monografi u n-noti ta’ identifikazzjoni meħtieġa;
(5) ir-rabta ta’ l-awtorizzazzjoni mal-persuna responsabbli għall-ħruġ ta’ l-addttiv fiċ-ċirkolazzjoni hija bbażata fuq proċedura purament amministrattiva u ma kellhiex għalfejn ikollha stima ġdida ta’ l-addittivi. Għalkemm l-awtorizzazzjonijiet taħt dan ir-Regolament jiġu konċessi għal perjodu ċtaż-żmien speċifiku, jistgħu jiġu rtirati f’kull waqt skond l-Artikolu 9m u l-Artikolu 11 tad-Direttiva 70/524/KEE. Huma jistgħu jiġu rtirati partikolarment fid-dawl ta’ dan li ġej: il-Kumitat ta’ Tmexxija Xjentifiku ħareġ opinjoni dwar reżistenza kontra l-mikrobi fit-28 ta’ Mejju 1999; evalwazzjoni mill-ġdid dwar l-użu ta’ ċerti antibijotiċi bħala addittivi fl-għalf ta’ l-annimali qiegħda bħalissa sseħħ taħt l-Artikolu 9g tad-Direttiva 70/524/KEE; ir-Renju ta’ l-Isvezja pprojbixxa l-użu fit-territorju tiegħu ta’ l-antibijotiċi kollha bħala addittivi fl-għalf ta’ l-annimali fuq il-bażi ta’ l-Artikolu 11 tad-Direttiva 70/524/KEE. Barra minn hekk, il-Kummissjoni qiegħda teżamina d-data provvduta u l-kwistjoni iktar ġenerali dwar jekk l-użu ta’ l-antibijotiċi bħala addittivi fl-għalf ta’ l-annimali jilħaqx il-kondizzjonijiet stabbiliti fl-Artikolu 3a tad-Direttiva 70/524/KEE għall-awtorizzazzjoni ta’ addittivi;
(6) il-miżuri provvduti f’dan ir-Regolament huma skond l-opinjoni tal-Kumitat Permanenti ta’ l-Għalf ta’ l-annimali,
ADOTTAT DAN IR-REGOLAMENT:
Artikolu 1
L-awtorizzazjonijiet proviżorji ta’ l-addittivi mniżżla fl-Anness I ma’ dan ir-Regolament huma mibdula bl-awtorizzazzjonijiet konċessi lill-persuna responsabbli għall-ħruġ ta’ l-addittiv fiċ-ċirkolazzjoni, imdaħħla fit-tieni kolonna ta’ l-Anness I.
Artikolu 2
L-awtorizzazzjonijiet proviżorji ta’ l-addittivi mniżżla fil-lista fl-Anness II ma’ dan ir-Regolament huma mibdula bl-awtorizzazzjonijiet proviżorji konċessi lill-persuna responsabbli għall-ħruġ ta’ l-addittiv fiċ ċirkolazzjoni, imdaħħla fit-tieni kolonna ta’ l-Anness II.
Artikolu 3
Dan ir-Regolament għandu jidħol fis-seħħ fis-seba’ jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
REGOLAMENT TAL-KUMMISSJONI (KEE) Nru 2654/1999
tas-16 ta' Diċembru 1999
li jemenda r-Regolament (KEE) Nru 2921/90 dwar għajnuna tal-produzzjoni ta' casein u caseinates minn ħalib bla xaħam
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 1255/1999 tas-17 ta' Mejju 1999 dwar l-organizzazzjoni komuni tas-suq fil-ħalib u prodotti tal-ħalib (1), u b'mod partikolari l-Artikoli 15 tiegħu,
Billi:
(1) Ir-Regolament (KE) Nru 1255/1999 jissostitwixxi, b'effett mill-1 ta' Jannar 2000, ir-Regolament tal-Kunsill (KEE) Nru 804/68 (2), kif l-aħħar emendat bir-Regolament (KE) Nru 1587/96 (3), u, inter alia, ir-Regolament tal-Kunsill (KEE) Nru 987/68 tal-15 ta' Lulju 1968 li jipprovdi regoli ġenerali għall-għoti ta' għajnuna għal ħalib bla xaħam proċessat f'casein jew caseinates (4), kif l-aħħar emendat bir-Regolament (KEE) Nru 1435/90 (5). Biex jingħata kont ta' dawn l-arranġamenti l-ġodda, ir-Regolament tal-Kummissjoni (KEE) Nru 2921/90 ta' l-10 ta' Ottubru 1990 dwar l-għajnuna għall-produzzjoni ta' casein u caseinates mill-ħalib bla xaħam (6), kif l-aħħar emendat bir-Regolament (KE) Nru 2501/1999 (7). Id-Definizzjonijiet tal-prodotti li jikkwalifikaw għal din l-iskema ta' għajnuna għandhom jiżdiedu ma' dak ir-Regolament u li l-korp li lilu applikanti għall-għajnuna għandhom jindirizzaw l-applikazzjonijiet tagħhom għandu jiġi speċifikat. Dawn id-dispożizzjonijiet għandhom japplikaw mill-1 ta' Jannar 2000.
(2) Il-Kumitat ta' Ġestjoni tal-Ħalib u l-Prodotti tal-Ħalib ma tagħx opinjoni fiż-żmien iffissat mill-President tiegħu,
ADOTTAT DAN IR-REGOLAMENT:
Artikolu 1
L-Artikolu 1 tar-Regolament (KEE) Nru 2921/90 huwa hawnhekk emendat kif ġej:
(a) ħalib bla xaħam' tfisser ħalib ta' baqra jew mogħża waħda jew aktar li ma ġie miżjud xejn miegħu u li x-xaħam tneħħa minnu biss parzjalment biex jitnaqqas il-kontenut ta' xaħam tiegħu għal mhux aktar minn 0,10 %;
(b) casein mhux maħdum' tfisser prodotti li ma jdubux fl-ilma, miksuba minn ħalib bla xaħam permezz ta' preċipitazzjoni permezz ta' aċidifikazzjoni mikrobijali jew iż-żieda ta' aċidi, tames jew enzimi oħra li jgħaqqdu l-ħalib, irrispettivament minn xi użu minn qabel ta' bdil ta' ions jew proċessi ta' konċentrazzjoni;
(ċ) casein' tfisser prodotti maħsula u mnixxfa, li ma jdubux fl-ilma miksuba minn casein mhux maħdum jew ħalib bla xaħam bi preċipitazzjoni permezz ta' aċidifikazzjoni mikrobijali jew iż-żieda ta' aċidi, tames jew enzimi oħra li jgħaqqdu l-ħalib, irrispettivament minn xi użu qabel ta' bdil ta' ions jew proċessi ta' konċentrazzjoni;
(d) caseinates' tfisser prodotti miksuba bit-tnixxif ta' casein jew casein mhux maħdum ittrattat b'aġenti li jinnewtralizzaw."
Artikolu 2
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Id-Deċiżjoni tal-Grupp Ċentrali
tat-22 ta' Marzu 1999
dwar prinċipji ġenerali li jirregolaw il-ħlas ta' informaturi
(SCH/C (99)25)
L-informaturi għandhom parti siewja fil-ġlieda kontra l-kriminalità 'l hinn mill-fruntieri, u partikolarment il-kriminalità relatata mad-droga, billi huma normalment igawdu l-fiduċja ta' dawk li jiksru l-liġi u għaldaqstant l-użu ta' persuni bħal dawn jipprovdi opportunità sabiex tinkiseb stampa ġenerali ta' l-attivitajiet ta' organizzazzjonijiet u strutturi kriminali klandestini.
Il-Grupp Ċentrali jirrikonoxxi u japprova l-"Prinċipji ġenerali li jirregolaw il-ħlas lill-informaturi" li m'għandhomx saħħa vinkolanti (Doc. SCH/Stup (98)72 Rev 2), bla ħsara għall-approvazzjoni mill-Kumitat Eżekuttiv.
Id-Deċiżjoni tal-Kummissjoni
tal-21 ta’ Diċembru 1999
li temenda d-Deċiżjoni 93/436/KEE li tistabilixxi kondizzjonijiet speċjali li jirregolaw l-importazzjonijiet ta’ prodotti tas-sajd li joriġinaw fiċ-Ċili
(notifikat bid-dokument numru Ċ(1999) 4749)
(Test b’rilevanza għaż-ŻEE)
(2000/61/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jwaqqaf il-Komunita Ewropea,
Wara li kkunsidrat id-Direttiva tal-Kunsill 91/493/KEE tat-22 ta’ Lulju 1991 li tistabbilixxi l-kundizzjonijiet tas-saħħa għall-produzzjoni u t-tpoġġija fis-suq tal-prodotti tas-sajd [1], kif l-aħħar emendata mid-Direttiva 97/79/KE [2], u b’mod partikolari l-Artikolu 11 tagħha,
(2) Il-kundizzjonijiet għall-importazzjoni ta’ molluski bivalvi, tunikati ekinodermi u gastropodi marini li joriġinaw fiċ-Ċili huma stabbiliti mid-Deċiżjoni tal-Kummissjoni 96/675/KE [5];
(3) Ir-riferenzi leġislattivi msemmija fil-mudell taċ-ċertifikat tas-saħħa inkluż fl-Anness A mad-Deċiżjoni 93/436/KEE fihom ċerti żbalji, u huwa għalhekk neċessarju li timmodifikah;
(4) l-miżuri previsti f’din id-Deċiżjoni huma skond l-opinjoni tal-Kumitat Veterinarju Permanenti,
ADOTTAT DIN ID-DEĊIŻJONI:
Artikolu 1
L-Anness A mad-Deċiżjoni 93/436/KEE għandu jiġi sostitwit bl-Anness ma hawnhekk.
Artikolu 2
Din id-Deċiżjoni hi ndirizzata lill-Istati Membri.
Id-Deċiżjoni tal-Kummissjoni
tad-9 ta’ Marzu 2000
li jikkonċerna n-nuqqas tad-dħul tal-monolinuron fl-Anness I ta’ mad-Direttiva tal-Kunsill 91/414/KE u l-irtirar ta’ l-awtorizzazzjonijiet dwar il-prodotti għall-protezzjoni tal-pjanti li fihom din is-sustanza attiva
(notifikata bin-numru tad-dokument K(2000) 656)
(Test b’rilevanza għaż-ŻEE)
(2000/234/KE)
IL-KUMMISJONI TAL-KOMUNITAJIET EWROPEJ,
Wara li kkunsidrat it-Trattat li jistabilixxi l-Komunità Ewropea,
Wara li kkunsidrat d-Direttiva tal-Kunsill 91/414/KEE tal-15 ta’ Lulju 1991 dwar it-tqegħid ta’ prodotti ta’ protezzjoni ta’ pjanti fis-suq [1], kif l-aħħar emendata bid-Direttiva tal-Kummissjoni 97/73/KE [2],
Wara li kkunsidrat ir-Regolament tal-Kummissjoni (KEE) Nru 3600/92 tal-11 ta’ Diċembru 1992 li jippreskrivi r-regoli dettaljati sabiex jiġi implimentat l-ewwel stadju tal-programm tax-xogħol riferit fl-Artikolu 8(2) tad-Direttiva tal-Kunsill 91/414/KEE li tirrigwarda t-tpoġġija fis-suq ta’ prodotti għall-protezzjoni tal-pjanti [3], kif l-aħħar emendat bir-Regolament (KE) Nru 1199/97 [4], u b’mod partikolari l-Article 7(3a)(b) tiegħu,
Billi:
(1) Ir-Regolament tal-Kummissjoni (KE) Nru 933/94 [5], kif l-aħħar emendat bir-Regolament (KE) Nru 2230/95(6) ippreskriva s-sustanzi attivi tal-prodotti għall-protezzjoni tal-pjanti, nominati mill-Istati Membri rapporteur sabiex jiġi implimentat ir-Regolament (KEE) Nru 3600/92 u identifika n-notifikaturi għal kull sustanza attiva.
(2) Il-monolinuron huwa wieħed mid-90 sustanza attiva koperta bl-ewwel stadju tal-programm tax-xogħol provdut fl-Artikolu 8(2) tad-Direttiva 91/414/KEE.
(3) B’mod konformi ma’ l-Artikolu 7(1)(ċ) tar-Regolament (KE) Nru 3600/92, ir-Renju Unit, l-Istat Membru nominat rapporteur, issottometta fit-30 ta’ April 1996 lill-Kummisjoni, ir-rapport ta’ l-istima tiegħu dwar it-tagħrif sottomess min-notifikatur waħdieni b’mod konformi mad-dispożizzjonijiet ta’ l-Artikolu 6(1) ta’ dan ir-Regolament.
(4) Ir-rapport sottomess kien rivedut mill-Istati Membri u mill-Kummssjoni ġewwa l-Kumitat Permanenti dwar is-Saħħa tal-Pjanti. Din ir-reviżjoni kienet finalizzata fil-20 ta’ Lulju 1999 fil-għamla ta’ rapport tal-Kummisjoni ta’ reviżjoni dwar il-monolinuron, b’mod konformi mad-dispożizzjonijiet ta’ l-Artikolu 7 [6] tar-Regolament (KEE) Nru 3600/92.
(5) Mill-istima magħmula deher illi t-tagħrif sottomess mhux biżżejjed sabiex juri illi l-prodotti għall-protezzjoni tal-pjanti li jkun fihom is-sustanza attiva interessata jissodisfaw il-ħtiġijiet preskritti fl-Artikoli 5(1)(a) u (b) u 5(2)(b) tad-Direttiva 91/414/KEE.
(6) In-notifikatur waħdieni għarraf lill-Kummissjoni u lill-Istat Membru rapporteur illi ma xtaqx li jipparteċipa iktar fil-programm tax-xogħol dwar din is-sustanza attiva. Għalhekk, mhux sejjer jiġi sottomess iktar tagħrif meħtieġ sabiex jitħarsu bis-sħiħ il-ħtiġijiet tad-Direttiva 91/414/KEE.
(7) Għal din ir-raġuni mhux possibbli li tiġi inkluża din is-sustanza attiva fl-Anness I ta’ mad-Direttiva 91/414/KEE.
(8) Irid jiġi provdut perijodu taż-żmien ta’ grazzja għad-disponiment, il-ħażna, t-tpoġġija fis-suq u l-użu tal-ħażniet eżistenti b’mod konformi mad-dispożizzjonijiet ta’ l-Artikolu 4(6) tad-Direttiva 91/414/KEE.
(9) Din id-Deċiżjoni ma tippreġudika l-ebda azzjoni li tista’ tidħol għaliha l-Kummissjoni fi stadju iktar tard dwar din is-sustanza attiva fil-qafas tad-Direttiva tal-Kunsill 79/117/KEE [7].
(10) Il-miżuri provvduti f’din id-Deċiżjoni huma b’mod konformi ma’ l-opinjoni tal-Kumitat Permanenti dwar is-Saħħa tal-Pjanti,
ADOTTAT DIN ID-DEĊIŻJONI:
Artikolu 1
Il-monolinuron ma hux inkluż bħala sustanza attiva fl-Anness I ta’ mad-Direttiva 91/414/KEE.
Artikolu 2
L-Istati Membri għandhom jiżguraw illi:
1. l-awtoriżżazzjoniet dwar il-prodotti għall-protezzjoni tal-pjanti li fihom il-monolinuron jiġu irtirati fi żmien sitt xhur mid-data tan-notifika tad-Deċiżjoni preżenti;
2. mid-data tan-notifika tad-Deċiżjoni preżenti l-ebda awtorizzazzjoni ma għandha tiġi konċessa jew imġedda dwar il-prodotti għall-protezzjoni tal-pjanti li jkun fihom il-monolinur skond id-deroga provduta fl-Artikolu 8(2) tad-Direttiva 91/414/KEE.
Artikolu 3
L-Istati Membri għandhom jikkonċedu perijodu taż-żmien ta’ grazzja għad-disponiment, il-ħażna, it-tpoġġija fis-suq u l-użu tal-ħażniet eżistenti b’mod konformi mad-dispożizzjonijiet ta’ l-Artikolu 4(6) tad-Direttiva 91/414/KEE, li jrid ikun qasir kemm jista’ jkun u mhux itwal minn 18-il xahar mid-data tan-notifika tad-Direttiva preżenti.
Artikolu 4
Din id-Deċiżjoni hija indirizzata lill-Istati Membri.
ID-DEĊIŻJONI TAL-KUMMISSJONI (2000/505/KE)
tal-25 ta' Lulju 2000
li temenda l-Anness IV tad-Direttiva tal-Kunsill 90/539/KEE dwar il-kondizzjonijiet tas-saħħa tal-bhejjem li jirregolaw il-kummerċ intra-Komunitaju ta', u l-importazzjoni minn pajjiżi terzi ta' tjur u bajd tat-tfaqqis u li temenda d-Deċiżjoni 96/482/KE li tistabbilixxi l-kondizzjonijiet tas-saħħa tal-bhejjem u ċ-ċertifikati veterinarji għall-importazzjoni ta' tjur u bajd tat-tfaqqis minbarra dawk ta' l-għasafar li ma jtirux u l-bajd tagħhom minn pajjiżi terzi li jinkludu l-miżuri tas-saħħa tal-bhejjem li għandhom jiġu applikati wara din l-importazzjoni
(innotifikata permezz tad-dokument numru C(2000) 2261)
(Test b'rilevanza ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 90/539/KEE tal-15 ta' Ottubru 1990 dwar il-kondizzjonijiet tas-saħħa ta' bhejjem li jirregolaw il-kummerċ intra-Komunitarju, u l-importazzjoni minn pajjiżi terzi, tat-tjur u tal-bajd tat-tfaqqis([1]), kif l-aħħar emendata bid-Direttiva 1999/90/KE([2]), u b'mod partikolari l-Artikolu 23(1), 24 u 26 (2), 27a u 34 tagħha,
Wara li kkunsidrat id-Direttiva tal-Kunsill 91/496/KEE tal-15 ta' Lulju 1991 li tistabbilixxi l-prinċipji li jirregolaw l-organizzazzjoni tal-kontrolli veterinarji fuq bhejjem li jidħlu fil-Komunità u li temenda d-Direttivi 89/662/KEE, 90/425/KEE u 90/675/KEE([3]), kif l-aħħar emendati bid-Direttiva 96/43/KE([4]), u b'mod partikolari l-Artikolu 10 tagħha,
Billi::
(1) Id-Deċiżjoni tal-Kummissjoni 96/482/KE([5]), kif l-aħħar emendata bid-Deċiżjoni 1999/549/KE([6]), tistabbilixxi l-kondizzjonijiet tas-saħħa tal-bhejjem u ċ-ċertifikati veterinarji għall-importazzjoni tat-tjur u tal-bajd tat-tfaqqis minbarra ta' għasafar li ma jtirux u l-bajd tagħhom minn pajjiżi terzi li jinkludu l-miżuri tas-saħħa tal-bhejjem li għandhom ikunu applikati wara din l-importazzjoni
(2) Meqjusa l-esperjenza miksuba matul l-applikazzjoni tal-miżuri li hemm provvediment dwarhom, il-kondizzjonijiet li permezz tagħhom, flieles ta' ġurnata li joriġinaw minn bajd tat-tfaqqis li kienu ġew importati minn pajjiżi terzi jkunu kkommerċjalizzati fil-Komunita, għandhom ikunu mmodifikati. Il-modifika għandha tippermetti lill-Istati Membri sabiex jibagħtu flieles ta' ġurnata lejn oqsma li jkunu jinsabu fi Stat Membru ieħor filwaqt li jassiguraw li jitwettaq l-iżolament ta' wara l-importazzjoni.
(3) Huwa ghalhekk meħtieġ li l-mudell taċ-ċertifikat ikun emendat kif stabbilit fl-Anness IV tad-Direttiva 90/539/KEE u d-Deċiżjoni 96/482/KE kif xieraq.
(4) Huwa meħtieġ li l-awtorità kompetenti tal-Istat Membru ta' dispaċċ tinforma lill-awtorità kompetenti tad-destinazzjoni finali tal-flieles ta' ġurnata permezz tas-sistema Animo bil-ħtiġiet tas-saħħa ta' l-animali li jikkonċernaw il-perjodu ta' l-iżolament li għandu jkun applikat f'dawn il-każi.
(5) Il-miżuri li hemm provvediment dwarhom f'din id-Deċiżjoni huma bi qbil ma' l-opinjoni tal-Kumitat Veterinarju Permanenti,
ADOTTAT DIN ID-DEĊIŻJONI:
Artikolu 1
Il-mudell 2 ta' l-Anness IV tad-Direttiva 90/539/KEE huwa b'dan mibdul bl-Anness għal din id-Deċiżjoni.
Artikolu 2
Fl-Artikolu 3 il-paragrafu 1 tad-Deċiżjoni 96/482/KE it-test li ġej huwa miżjud: "Jekk il-flieles ta' ġurnata ma humiex imkabbra fl-istess Stat Membru li jkun importa l-bajd tat-tfaqqis, dawn għandhom ikunu ttrasportati direttament lejn u għandhom jinżammu fil-qasam tad-destinazzjoni li hemm referenza dwaru fil-punt 9.2, fil-mudell 2 taċ-ċertifikat dwar is-saħħa ta' l-annimali ta' l-Anness IV tad-Direttiva tal-Kunsill 90/539/KEE għal perjodu ta' mill-anqas tliet ġimgħat mill-ġurnata ta' tfaqqis."
Artikolu 3
Din id-Deċiżjoni għandha tapplika għal kunsinni ta' flieles ta' ġurnata iċċertifikati sa mill-1 ta' Ottubru 2000.
Artikolu 4
Din id-Deċiżjoni hija indirizzata lill-Istati Membri.
Id-Deċiżjoni tal-Kummissjoni
tas-26 ta’ lulju 2000
skond id-Direttiva 95/46/EC tal-Parlament Ewropew u tal-Kunsill dwar l-adegwatezza tal-protezzjoni pprovduta mill-prinċipji ta’ privatezza ta’ port salv u li tirrigwarda mistoqsijiet li jsiru ta’ spiss maħruġa mid-Dipartiment tal-Kummerċ tal-USA
(2000/520/KE)
IL-KUMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ekonomika Ewropea,
Wara li kkunsidrat Direttiva 95/46/EC tal-Parlament Ewropew u tal-Kunsill ta’ l-24 ta’ Ottubru 1995 dwar il-protezzjoni ta’ individwi fir-rigward ta’ l-ipproċessar ta’ data personali u dwar il-moviment liberu ta’ dik id-data [2], u partikolarment ta’ l-Artikolu 25(6) tagħha,
Billi:
(1) Skond id-Direttiva 95/46/EC l-Istati Membri huma meħtieġa li jipprovdu li t-trasferiment ta’ data personali lejn pajjiżi terzi jista’ jseħħ biss jekk il-pajjiż terz f’dak il-każ jassigura livell adegwat ta’ protezzjoni u l-liġijiet ta’ l-Istati Membri li jimplimentaw disposizzjonijiet oħra tad-Direttiva jkunu rrispettati qabel it-trasferiment.
(2) Il-Kummissjoni tista’ ssib li pajjiż terz jassigura l-livell adegwat ta’ protezzjoni. F’dak il-każ data personali jistgħu jkunu trasferiti minn Stat Membru mingħajr ma jkunu meħtieġa garanziji addizzjonali.
(3) Skond id-Direttiva 95/46/EC l-livell ta’ protezzjoni għad-data għandha tkun meqjusa fid-dawl taċ-ċirkostanzi kollha li jikkonċernaw l-operazzjoni ta’ trasferiment tad-data jew ta’ operazzjonijiet tar-trasferiment ta’ sett ta’ data u fir-rigward ta’ kondizzjonijiet speċifiċi. Il-Grupp ta’ Ħidma dwar il-Protezzjoni ta’ Individwi fir-rigward tal-Protezzjoni ta’ Data Personali stabbilit permezz ta’ dik id-Direttiva [3] ħareġ linji ta’ gwida dwar kif issir din it-tip ta’stima.
(4) Meqjusa li l-approċċi differenti ta’ protezzjoni ta’ data f’pajjiżi terzi, l-assessjar ta’ l-adegwatezza għandu jitwettaq u xi deċiżjoni tkun ibbażata fuq l-Artikolu 25(6) ta’ Direttiva 95/46/EC għandu jkun infurzat b’tali mod li ma jiddiskriminax arbitrarjament jew mingħajr ġustifikazzjoni kontra jew bejn il-pajjiżi terzi meta l-kondizzjonijiet li jkunu prevalenti ma jikkostitwixxux barriera moħbija għal kummerċ billi jittieħed akkont ta’ l-impenji internazzjonali preżenti tal-Komunità.
(5) Il-livell adegwat ta’ protezzjoni għat-trasferiment ta’ data mill-Komunità lejn l-Istati Uniti rikonoxxut b’din id-Direttiva, għandhom ikunu milħuqa jekk organizzazzjonijiet ikunu konformi mal-prinċipji ta’ privatezza ta’ port salv għal protezzjoni ta’ data personali ttrasferiti minn Stat Membru lejn l-Istati Uniti (minn hawn ’il Quddiem "il-Prinċipji" u mistoqsijiet li ta’ spiss isiru (minn hawn ’il Quddiem imsejħa "l-FAQs") jipprovdu linji ta’ gwida għall-implimentazzjoni tal-Prinċipji maħruġa mill-Gvern ta’ l-Istati Uniti fil-21 ta’ Lulju 2000. Aktar minn hekk l-organizzazzjonijiet għandhom pubblikament jiżvelaw l-istrateġija tagħhom ta’ privatezza u jkunu suġġetti għal ġurisdizzjoni tal-Kummissjoni Federali tal-Kummerċ (FTC) permezz ta’ Sezzjoni 5 ta’ l-Att tal-Kummissjoni Federali tal-Kummerċ li tipprojbixxi atti inġusti u qarrieqa jew prattiċi fi jew meta jkun iseħħ il-kummerċ, jew dak ta’ korp ieħor statutorju li għandu effettivament jassigura konformità mal-Prinċipji implimentati bi qbil mal-FAQs.
(6) Setturi u/jew proċessar ta’ data li ma humiex suġġetti għal ġurisdizzjoni ta’ xi korpi governattivi fl-Istati Uniti mniżżla fl-Anness VII ta’ din id-Deċiżjoni għandhom ikunu il-barra mill-iskop ta’ din id-Deċiżjoni
(7) Biex tkun assigurata l-applikazzjoni xierqa ta’ din id-Deċiżjoni, huwa meħtieġ li organizzazzjonijiet ikunu osservanti mal-Prinċipji u tal-FAQs jistgħu jkunu rikonoxxuti mill-partijiet interessati, bħal ma huma dawk suġġetti tad-data, dawk li jesportaw id-data u awtoritajiet tal-protezzjoni tad-data Għal dan il-għan id-Dipartment tal-Kummerċ tal-USA jew dak li jkun innominat minnu għandu jintrabat li jżomm u jagħmel disponibbli lill-pubbliku lista ta’ organizzazzjonijiet li huma nfushom jiċċertifikaw l-osservanza tagħhom mal-Prinċipji implimentati bi qbil mal-FAQs u li jidħlu fil-ġurisdizzjoni ta’ mill-anqas wieħed mill-korpi governattivi mniżżla fl-Anness VII ta’ din id-Deċiżjoni.
(8) Fl-interessi ta’ trasparenza u sabiex tkun issalvagwardjata l-abilità ta’ l-awtoritajiet kompetenti fl-Istati Membri li jassiguraw il-protezzjoni ta’ individwi fir-rigward ta’ l-ipproċessar tad-data personali tagħhom, huwa meħtieġ li jkun speċifikat f’din id-Deċiżjoni ċ-ċirkostanzi eċċezzjonali li fihom is-sospenzjoni tal-flussi tad-data speċifiċi għandhom ikunu ġġustifikati, indipendentament milli tkun instabet il-protezzjoni adegwata.
(9) Il-"port salv" maħluq bil-Prinċipji u tal-FAQs, jista’ jkun irrevedut fid-dawl ta’ esperjenza, ta’ żviluppi li jikkonċernaw il-protezzjoni tal-privatezza f’ċirkostanzi li fihom it-teknoloġija tkun kontinwament tagħmel aktar faċli t-trasferiment u l-ipproċessar ta’ data personali u fid-dawl ta’ rapporti dwar l-implimentazzjoni b’inforzament mill-awtoritajiet involuti.
(10) Il-Grupp ta’ Ħidma dwar il-Protezzjoni ta’ Individwi fir-rigward ta’ l-Ipproċessar ta’ Data Personali stabbilit permezz ta’ l-Artikolu 29 ta’ Direttiva 95/46/EC ta opinjonijiet dwar il-livell ta’ protezzjoni pprovduta mill-Prinċipji ta’ "port salv" fl-Istati Uniti li ġew ikkunsidrati fit-tħejjija tad-Deċiżjoni preżenti. [4]
(11) Il-miżuri previsti f’din id-Deċiżjoni huma bi qbil ma’ l-opinjoni tal-Kumitat stabbilit permezz ta’ l-Artikolu 31 ta’ Direttiva 95/46/KE.
ADOTTAT DIN ID-DEĊIŻJONI:
Artikolu 1
1. Fir-rigward ta’ l-Artikolu 25(2) ta’ Direttiva 95/46/KE, għall-attivitajiet li jidħlu fil-firxa ta’ applikazzjoni ta’ dik id-Direttiva, il-"Prinċipji ta’ Privatezza ta’ Port Salv"(minn hawn ’il Quddiem "il-Prinċipji") kif stabbilit fl-Anness I ta’ din id-Deċiżjoni, implimentazzjoni bi qbil mal-linji ta’ gwida pprovduti minn mistoqsijiet magħmula ta’ spiss (minn hawn ’il Quddiem msejħa "l-FAQs") maħruġa mid-Dipartiment tal-Kummerċ tal-USA nhar il-21 ta’ Lulju 2000 kif stabbilit fl-Anness II ta’ din id-Deċiżjoni huma meqjusa bħala li jassiguraw livell adegwat ta’ protezzjoni ta’ trasferiment ta’ data personali mill-Komunità lejn organizzazzjonijiet stabbiliti fl-Istati Uniti, billi jkunu kkunsidrati dawn id-dokumenti li ġejjin maħruġa mid-Dipartiment tal-Kummerċ tal-USA:
(a) l-infurzar ta’ l-aspett ġenerali tal-port salv stabbilit fl-Anness III;
(b) memorandum dwar il-ħsarat għal ksur ta’ privatezza u awtorizzazzjonijiet espliċiti fil-liġi ta’ USA stabbiliti fl-Anness IV;
(ċ) ittra mill-Kummissjoni Federali tal-Kummerċ stabbilita fl-Anness V;
(d) ittra mid-Dipartiment tat-Trasport tal-USA stabbilita fl-Anness VI.
2. Fir-rigward ta’ kull trasferiment ta’ data dawk il-kondizzjonijiet għandhom ikunu milħuqa:
(a) l-organizzazzjoni li tirċievi d-data tkun mingħajr ambigwità u pubblikament tiżvela l-impenji tagħha biex tkun konformi mal-Prinċipji implimentati bi qbil mal-FAQs; u
(b) l-organizzazzjoni hija suġġetta għal poteri statutorji ta’ korp governattiv fl-Istati Uniti mniżżla fl-Anness VII ta’ din id-Deċiżjoni li tkun awtorizzata biex tinvestiga ilmenti u takkwista rimedju kontra prattiċi inġusti jew qarrieqa kif ukoll dritt għal rimedju għall-individwi, irrispettivament mill-pajjiż tar-residenza jew nazzjonalità tagħhom, fil-każ ta’ nuqqas ta’ konformità mal-Prinċipji implimentati bi qbil mal-FAQs.
3. Il-kondizzjonijiet stabbiliti fil-paragrafu 2 huma meqjusa li jkunu milħuqa għal kull organizzazzjoni li jiċċertifikaw lilhom infushom dwar l-osservanza mal-Prinċipji implimentati bi qbil mal-FAQs mid-data li fiha l-organizzazzjoni tinnotifika lid-Dipartiment tal-Kummerċ tal-USA (jew dak li jkun innominat) l-iżvelar pubbliku ta’ l-impenn li hemm referenza dwarhom fil-paragrafu 2 (a) u l-identità ta’ korp governattiv li hemm referenza għalih fil-paragrafu 2 (b).
Artikolu 2
Din id-Deċiżjoni tikkonċerna biss l-adegwatezza ta’ protezzjoni pprovduta fl-Istati Uniti permezz tal-Prinċipji implimentati bi qbil mal-FAQs bil-għan li jintlaħqu l-ħtiġiet ta’ l-Artikolu 25(1) ta’ Direttiva 95/46/EC u ma taffettwax l-applikazzjoni ta’ disposizzjonijiet oħra ta’ dik id-Direttiva li għandhom x’jaqsmu ma’ l-ipproċessar ta’ data personali f’dawk l-Istati Membri, partikolarment l-Artikolu 4 tagħha.
Artikolu 3
1. Mingħajr preġudizzju għal poteri tagħhom li jieħdu azzjoni biex jassiguraw konformità mad-disposizzjonijiet nazzjonali adottati bis-saħħa ta’ disposizzjonijiet apparti minn dawk ta’ l-Artikolu 25 ta’ Direttiva 95/46/EC, l-awtoritajiet kompetenti fl-Istati Membri jistgħu jeżerċitaw poteri biex jissospendu d-distribuzzjoni ta’ data lejn organizzazzjoni li tkun tiċċertifika l-osservanza tagħha mal-Prinċipji implimentati bi qbil mal-FAQs sabiex jipproteġu individwi fir-rigward ta’ l-ipproċessar tad-data personali tagħhom f’każi meta:
(a) korp governattiv fl-Istati Uniti li hemm referenza dwaru fl-Anness VII ta’ din id-Deċiżjoni jew ta’ mekkaniżmu ta’ rikors indipendenti fil-qofol ta’ dak li tfisser ittra (a) ta’ Prinċipju ta’ Infurzar stabbilita fl-Anness I ta’ din is-Deċiżjoni tkun iddeterminat li l-organizzazzjoni tkun kisret il-Prinċipji implimentati bi qbil mal-FAQs; jew
(b) hemm possibbiltà sostanzjali li l-Prinċipji jkunu qegħdin jiġu miksura; ikun hemm bażi raġjonevoli biex wieħed jemmen li l-mekkaniżmu kkonċernat ta’ infurzar ma jkun jieħu jew ma jkunx sejjer jieħu passi adegwati u f’waqthom biex isib soluzzjoni għal każ in kwistjoni; it-trasferiment kontinwu jkun joħloq riskju imminenti ta’ ħsara gravi lil suġġetti ta’ data; u l-awtoritajiet kompetenti fl-Istat Membru jkunu għamlu sforzi raġjonevoli f’dawk iċ-ċirkostanzi biex jipprovdu l-organizzazzjoni b’notifika u opportunità biex twieġeb.
Is-sospenzjoni għandha tieqaf malli l-konformità mal-Prinċipji li tkun implimentata bi qbil mal-FAQs tkun assigurata u l-awtoritajiet kompetenti kkonċernati fil-Komunità jkunu nnotifikati bihom.
2. L-Istati Membri għandhom jinfurmaw lill-Kummissjoni mingħajr dewmien meta miżuri jkunu adottati fuq il-bażi ta’ paragrafu 1.
3. L-Istati Membri u l-Kummissjoni għandhom jinfurmaw lil xulxin dwar każi meta l-azzjoni ta’ korpi responsabbli biex jassiguraw konformità mal-Prinċipji implimentati bi qbil mal-FAQs fl-Istati Uniti tonqos milli jassiguraw konformità bħal din.
4. Jekk l-informazzjoni miġbura permezz ta’ paragrafi 1, 2 u 3 tipprovdi evidenza li xi korp responsabbli biex jassigura konformità mal-Prinċipji implimentati bi qbil mal-FAQs fl-Istati Uniti ma jkunx effettivament qed iwettaq l-irwol tiegħu, il-Kummissjoni għandha tinforma lid-Dipartiment tal-Kummerċ tal-USA u, fejn meħtieġ, tippreżenta abbozz ta’ miżuri bi qbil mal-proċedura li hemm referenza dwarha fl-Artikolu 31 ta’ Direttiva 95/46/EC bil-għan li treġġa’ lura jew tissospendi d-Deċiżjoni preżenti jew tillimita l-firxa ta’ applikazzjoni tagħha.
Artikolu 4
2. Il-Kummissjoni għandha, jekk meħtieġ, tippreżenta abbozz ta’ miżuri bi qbil mal-proċedura li hemm referenza dwarha fl-Artikolu 31 ta’ Direttiva 95/46/EC.
Artikolu 5
Sstati Membri għandhom jieħdu l-miżuri kollha meħtieġa biex ikunu konformi ma’ din id-Deċiżjoni l-aktar tard fit-tmiem ta’ perjodu ta’ 90 jum mid-data tan-notifika tagħha lill-Istati Membri.
Artikolu 6
Din id-Deċiżjoni hija indirizzata lill-Istati Membri.
DEĊIŻJONI TAL-KUMMISSJONI
tas-6 ta' Settembru 2000
li jistabbilixxi fil-prinċipju il-kompletezza tar-rapporti sottomessi għall-eżami dettaljat in vista tad-dħul possibbli ta' RH-7281 (zoxamide), il-B-41;E-187 (milbemectin), il-BAS500F (pyraclostrobin) u l-AEF130360 (foramsulfuron) fl-Anness I għad-Direttiva tal-Kunsill 91/414/KEE li tirrigwarda t-tqegħid fis-suq ta' prodotti għall-protezzjoni tal-pjanti
(notifikata bin-numru tad-dokument Ċ(2000) 2285)
(2000/540/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabilixxi il-Komunità Ewropea,
Wara li kkunsidrat id-Direttiva tal-Kunsill 91/141/KEE tal-15 ta' Lulju 1991 li tirrigwarda l-t-tqegħid fis-suq ta' prodotti għall-protezzjoni tal-pjanti([1]) kif l-aħħar emendata bid-Direttiva tal-Kummissjoni 2000/10/KE([2]) u partikolarment l-Artikolu 6(3) ta' l-istess,
Billi:
(1) Id-Direttiva 91/414/KEE (minn issa l quddiem imsejħa "id-Direttiva") stipulat l-iżvilupp ta' lista Komunitarja dwar is-sustanzi attivi awtorizzati sabiex jiġu inkorporati fil-prodotti għall-protezzjoni tal-pjanti.
(2) Ġie sottomess rapport dwar is-sustanza attiva RH-7281 (zoxamide) mir-Rohm and Haas France SA lill-awtoritajiet tar-Renju Unit fit-2 ta' Ġunju 1999 bil-għan li jinkiseb id-dħul tagħha fl-Anness I għad-Direttiva.
(3) Ġie sottomess rapport dwar is-sustanza attiva B-41; E-187 (milbemectin) mis-Sankyo Company Limited lill-awtoritajiet Olandiżi fis-6 ta' Marzu 2000 bil-għan li jinkiseb id-dħul tagħha fl-Anness I għad-Direttiva.
(4) Ġie sottomess rapport dwar is-sustanza attiva BAS500F (pyraclostrobin) mill-BASF AG lill-awtoritajiet Ġermaniżi fit-28 ta' Frar 2000 bil-għan li jinkiseb id-dħul tagħha fl-Anness I għad-Direttiva.
Ġie sottomess rapport dwar is-sustanza attiva AEF130360 (foramsulfuron) mill-Aventis GmbH lill-awtoritajiet Ġermaniżi fit-30 ta' Marzu 2000 bil-għan li jinkiseb id-dħul tagħha fl-Anness I għad-Direttiva.
(6) L-awtoritajiet msemmija indikaw lill-Kummssjoni illi, b'eżaminazzjoni preliminari, ir-rapport jidher illi jissodisfa l-ħtiġijiet dwar l-informazzjoni u t-tagħrif ta' l-Anness II għad-Direttiva. Inoltrè, huma illi r-rapport jikkontjeni informazzjoni u tagħrif meħtieġ mill-Anness III għad-Direttiva fir-rigward ta' mill-inqas prodott wieħed għall-protezzjoni tal-pjanti li jikkontjeni s-sustanzi attivi ikkonċernati. Sussegwentement, skond id- dispożizzjonijiet ta' l-Artikolu 6(2), id-rapporti ġew sottomessi mill-applikant lill-Kummssjoni u lill-Istati Membri l-oħra.
(7) Id-rapport dwar ir-RH-7281 (zoxamide), il-B-41;E-187 (milbemectin), il-BAS500F (pyraclostrobin) u l-AEF130360 (foramsulfuron) ġew riferuti lill-Kumitat Permanenti dwar is-Saħħa tal-Pjanti fil-31 ta' Mejju 2000.
(8) L-Artikolu 6(3) tad-Direttiva jitlob li jiġi konfermat fil-livell Komunitarju illi kull rapport għandu jiġi konsidrat illi jissodisfa fil-prinċipju l-ħtiġijiet dwar l-informazzjoni u t-tagħrif provvduti fl-Anness II u, għal mill-inqas prodott wieħed għall-protezzjoni tal-pjanti li jikkontjeni s-sustanza attiva interessata, fl-Anness III għad-Direttiva.
(9) Tali konferma hija meħtieġa sabiex tiġi segwita l-eżaminazzjoni dettaljata tad-rapport kif ukoll sabiex tagħti lill-Istati Membri l-possibbilità li jikkonċedu awtorizzazjoni proviżorja lill-prodott għall-protezzjoni tal-pjanti li jikkontjenu din is-sustanza attiva bir-rispett dovut għall-kondizzjonijiet stipulati fl-Artikolu 8(1) tad-Direttiva, u partikolarment il-kondizzjoni li ssir stima dettaljata tas-sustanzi attivi u tal-prodotti għall-protezzjoni tal-pjanti fir-rigward tal-ħtiġijiet tad-Direttiva.
(10) Din id-Deċiżjoni ma tippreġudikax id-dritt tal-Kummissjoni li titlob lill-applikant sabiex jissottometti iktar informazzjoni jew tagħrif, lill-Istat Membru konċernat li għandu jirrelata, sabiex jiġu ċarati ċerti punti fir-rapport. Is-sottomissjoni ta' iktar informazzjoni meħtieġa sabiex jiġi kjarifikat id-rapport m'għandhiex taffettwa t-terminu għas-sottomissjoni tar-rapport msemmi fir-reċitazzjoni 12.
(11) L-Istati Membri u l-Kummissjoni jaqblu illi r-Renju Unit għandu isegwi l-eżaminazzjoni dettaljata dwar id-rapport għar-RH-7281 (zoxamide), illi l-Olanda għandha ssegwi l-eżaminazzjoni dettaljata dwar id-rapport għall-B-41;E-187 (milbemectin) u li l-Ġermanja għandha ssegwi l-eżaminazzjoni dettaljata dwar id-rapport għall-BAS500F (pyraclostrobin) u l-AEF130360 (foramsulfuron).
(12) Ir-Renju Unit, l-Olanda u l-Ġermanja għandhom jirrappurtaw il-konklużjonijiet ta' l-eżaminazzjonijiet tagħhom akkompanjati bi kwalunkwe rakkommandazzjonijiet dwar l-inklużjoni jew in-non inklużjoni u kwalunkwe kondizzjonijiet relatati magħħom lill-Kummissjoni malajr kemm jista' jkun u l-iktar tard f'perjodu ta' sena mid-data tal-pubblikazjoni ta' din id-Deċiżjoni.
(13) Il-miżuri previsti f'din id-Deċiżjoni huma skond l-opinjoni tal-Kumitat Permanenti dwar is-Saħħa tal-Pjanti,
ADOTTAT DIN ID-DEĊIŻJONI:
Artikolu 1
Is-segwenti rapporti jissodisfaw, fil-prinċipju, il-ħtiġijiet dwar l-informazzjoni u t-tagħrif stipulati fl-Anness II u, għal mill-inqas prodott wieħed għall-protezzjoni tal-pjanti li jikkontjeni s-sustanza attiva konċernata, fl-Anness III ta' mad-Direttiva, tenut kont tal-użi proposti:
1. ir-rapport sottomess mir-Rohm and Haas France SA lill-Kummissjoni u lill-Istati Membri bil-għan ta' l-inklużjoni tar-RH-7281 (zoxamide) bħala sustanza attiva fl-Anness I ta' mad-Direttiva 91/414/KEE u li ġie riferit lill-Kumitat Permanenti dwar is-Saħħa tal-Pjanti fil-31 ta' Mejju 2000;
2. ir-rapport sottomess mis-Sankyo Company Limited lill-Kummissjoni u lill-Istati Membri bil-għan ta' l-inklużjoni tal-B-41;E-187 (milbemectin) bħala sustanza attiva fl-Anness I ta' mad-Direttiva 91/414/KEE u li ġie riferit lill-Kumitat Permanenti dwar is-Saħħa tal-Pjanti fil-31 ta' Mejju 2000;
3. ir-rapport sottomess mill-BASF AG lill-Kummissjoni u lill-Istati Membri bil-għan ta' l-inklużjoni tal-BAS500F (pyraclostrobin) bħala sustanza attiva fl-Anness I ta' mad-Direttiva 91/414/KEE u li ġie riferit lill-Kumitat Permanenti dwar is-Saħħa tal-Pjanti fil-31 ta' Mejju 2000;
Din id-Deċiżjoni hija indirizzata lill-Istati Membri.
Id-Direttiva 2000/13/KE tal-Parlament Ewropew u tal-Kunsill
ta' 20 Marzu 2000
fuq l-approsimazzjoni ta' liġijiet ta' l-Istati Membri li għandhom x'jaqsmu ma' tikkettjar, preżentazzjoni u riklamar ta' oġġetti ta' l-ikel.
Il-Parlament Ewropew u l-Kunsill ta' l-Unjoni Ewropea,
Wara li kkunsidraw it-Trattat li jistabbilixxi l-Komunitajiet Ewropej, u b'mod partikolari l-Artikolu 95 tiegħu,
Wara li kkunsidraw il-proposta tal-Kummissjoni,
Wara li kkunsidraw l-opinjoni tal-kumitat Ekonomiku u Socjali [1],
Jaġixxu skond il-proċedura mniżżla fl-Artikolu 251 ta' Trattat [2],
Billi:
(1) Id-Direttiva tal-Kunsill 79/112/KEE ta' 18 Diċembru 1978 fuq l-approssimazzjoni ta' liġijiet ta' l-Istati Membri li għandhom x'jaqsmu ma' tikkettjar preżentazzjoni u riklamar ta' oġġetti ta' l-ikel [3] ġiet frekwentament u sostanzjalment emendata [4]. Għalhekk, għal raġunijiet ta' kjarezza u razzjonalità, din id-direttiva għandha tkun ikkonsolidata f'text wieħed.
(2) Differenzi bejn il-liġijiet, regolamenti, u dispożizzjonijiet amminnistrattivi ta' l-Istati Membri fuq il-tikkettjar ta' oġġetti ta' l-ikel tista' timpedixxi ċ-ċirkolazzjoni libera ta' dawn il-prodotti u tista' twassal għal kundizzjonijiet mhux ugwali ta' kompetizzjoni.
(3) Għalhekk, l-approsimazzjoni ta' dawn il-liġijiet għandha tikkontribwixxi għat-tmexxija bla problemi tas-suq komuni.
(4) L-iskop ta' din id-direttiva għandu jkun li tagħmel regoli ta' natura ġenerali tal-Komunità applikabli orizzontalment għall-prodotti kollha ta' l-ikel li jitqiegħdu fis-suq.
(5) Regoli ta' natura speċifika li japplikaw vertikalment għal ċerti prodotti partikolari biss għandhom jitniżżlu f'dispożizzjonijiet li għandhom x'jaqsmu ma' dawk il-prodotti.
(6) Il-konsiderazzjoni primarja għal kwalunkwe regoli fuq il-tikkettjar ta' oġġetti ta' l-ikel għandha tkun il-ħtieġa li tinforma u tipproteġi lill-konsumatur.
(7) Dik il-ħtieġa tfisser li l-Istati Membri jistgħu, b'osservazzjoni tar-regoli tat-Trattat, jimponu rekwiżiti ta' lingwi.
(8) Tikkettjar dettaljat, b' mod partikolari jieħu in konsiderazzjoni n-natura eżatta u l-karatteristiċi tal-prodott li jħalli lill-konsumatur jagħmel l-għażla tiegħu waqt li jkun jaf il-fatti kollha, huwa l-aktar xieraq billi joħloq l-inqas ostakoli għal negozju ħieles.
(9) Għalhekk, għandha ssir lista ta' l-informazzjoni kollha li għandha in prinċipju tiġi inkluża fil-tikkettjar tal-prodotti kollha ta' l-ikel.
(10) Iżda, in-natura orizzontali ta' din id-Direttiva ma tħallix, fl-istadju inizjali, l-inklużjoni fl-indikazzjoni obbligatorja ta' l-indikazzjonijiet kollha li jridu jkunu magħquda mal-lista u tapplika in prinċipju ma' l-għażla kollha tal-oġġetti ta' l-ikel. Waqt stadju aktar tard, dispożizzjonijiet tal-Komunità għandhom jiġu adottati, bl-għan li tissuplimenta r-regoli eżistenti.
(11) Aktar u aktar, fl-assenza ta' regoli ta' natura speċifika tal-Komunità l-Istati Membri għandhom iżommu d-dritt li jagħmlu ċerti dispożizzjonijiet nazzjonali li jistgħu jiżdiedu mad-dispożizzjonijiet ġenerali ta' din id-Direttiva, madankollu dawn id-dispożizzjonijiet għandhom ikunu soġġetti għal proċedura tal-Komunità.
(12) Din il-proċedura tal-Komunità trid tkun ta' deċiżjoni tal-Komunità meta Stat Membru jixtieq jagħmel leġislazzjoni ġdida.
(13) Għandu jkun hemm dispożizzjoni li biha il-leġislatur tal-Komunità jidderoga, f'każijiet eċċezzjonali, minn-ċerti obligazzjonijiet li ġew ġeneralment iffissati.
(14) Ir-regoli fuq tikkettjar għandhom ukoll jipprojbixxu l-użu ta' informazzjoni li tqarraq bix-xerrej jew tattribwixxi kwalitajiet mediċinali lil oġġetti ta' l-ikel. Biex tkun effettiva, din il-projbizzjoni għandha tapplika wkoll għall-preżentazzjoni u r-riklamar tal-oġġetti ta' l-ikel.
(15) Bl-għan li tiffaċilità negozju bejn l-Istati Membri, jista' jiġi pprodvut li, fi stadji qabel il-bejgħ lill-konsumatur, informazzjoni fuq l-elementi essenzjali biss għandha tidher fuq l-imballaġġ ta' barra u ċerti partikolaritajiet mandatorji li għandhom jidhru fuq oġġetti ta' l-ikel li ġew digà imballeġġjati jeħtieġ li jidhru biss f'dokumenti kummerċjali li jirreferu għalihom.
(16) L-Istati Membri għandhom iżommu d-dritt, li jiddependi fuq kundizzjonijiet u ċirkostanzi prattiċi lokali, biex jagħmlu regoli dwar tikkettjar ta' oġġetti ta' l-ikel li jinbiegħu fi kwantità; f'dawn il-każijiet, l-informazzjoni għandha madankollu tkun ipprovduta lill-konsumatur.
(17) Bl-għan li tissimplifika u taċċellera l-proċedura, il-Kummissjoni għandha x-xogħol li tadotta miżuri implimentattivi ta' natura teknika.
(18) Il-miżuri neċessarji għall-implimentazzjoni ta' din id-direttiva għandha tiġi adottata skond id-Deċiżjoni tal-Kunsill 1999/468/KE ta' 28 Ġunju 1999 li tistabbilixxi l-proċeduri għall-eżerċizju ta' implimentazzjoni tal-poteri kkonferiti fuq il-Kummissjoni [5].
(19) Din id-Direttiva għandha tkun mingħajr preġudizzju għall-obligazzjonijiet ta' l-Istati Membri li tirrigwarda l-limiti għat-trasportazzjoni ta' Direttivi mniżżla f'L-Anness IV, Parti B,
ADOTTAW DIN ID-DIRETTIVA:
2. Din id-Direttiva għandha tapplika wkoll għall-oġġetti ta' l-ikel intenzjonat għar-restaurants, l-isptarijiet, il-canteens u l-"mass-caterers" simili (hawn iktar 'il quddiem imsejħa bħala "mass caterers").
3. Għall-iskop ta' dan id-Direttiva,
(a) "tikkettjar" ifisser kwalunkwe kliem, partikolaritajiet, marka tipika tan-negozju, isem ta' ditta, ħaġa mpinġija jew simboli li għandhom x'jaqsmu ma' prodott ta' l-ikel u poġġuti fuq kwalunkwe imballaġġ, dokument, avviż, tikketta, ċurkett jew kullar li jakkumpanja jew jirreferi għal dan il-prodott ta' l-ikel;
(b) "oġġetti ta' l-ikel li diġà huma mballeġġati" ifissru partita waħda għal preżentazzjoni bħala tali lill-konsumatur aħħari u għal "mass caterers", li jikkonsistu fi prodott ta' l-ikel u l-imballaġġ li fih jitqiegħed qabel ma jkun offrut għall-bejgħ, sewwa jekk dan il-metodu ta' imballaġġ jaqgħlaq kompletament jew parzjalment il-prodott ta' l-ikel, iżda f'każ bħal dan b'metodu li l-kontenuti ma jistgħux jitbiddlu mingħajr ma jinfetaħ jew jitbiddel l-imballaġġ tal-prodott.
Artikolu 2
1. Il-tikkettjar u metodi użati ma jridux:
(a) ikunu tali li jqarrqu bix-xerrej għal grad materjali, partikolarment:
(i) għall-karatteristiċi tal-prodott ta' l-ikel u, b'mod partikolari, għan-natura tiegħu, l-identità, il-kwalitajiet, il-kompożizzjoni, il-kwantità, iż-żmien li jżomm, l-oriġini jew il-provenjenza, il-metodu tal-manifattura jew tal-produzzjoni;
(ii) billi tattribwixxi lill-prodott ta' l-ikel effetti jew kwalitajiet li ma jipposjedix;
(iii) billi tissuġerixxi li l-prodott ta' l-ikel jipposjedi karatteristiċi speċjali meta infatti l-prodotti kollha ta' l-ikel li huma simili jipposjedu karatteristiċi simili;
(b) soġġetti għad-dispożizzjonijiet tal-Komunità applikabli għall-ilma naturali minnerali u oġġetti ta' l-ikel għall-użu ta' nutriment partikolari, jattribwixxi lil kwalunkwe prodott ta' l-ikel il-kwalità li jipprevjeni, jittratta jew jikkura marda umana, jew jirreferi għal kwalitajiet simili.
2. Il-Kunsill, skond il-proċedura mniżżla fl-Artikolu 95 tat-Trattat, jistabbilixxi lista li ma tħalli xejn barra ta' talbiet skond it-tifsira ta' paragrafu 1, li l-użu tiegħu fil-każijiet kollha jrid jkun ipprojbit jew ristrett.
3. Il-projbizzjonijiet jew restrizzjonijiet riferiti f'paragrafi 1 u 2 japplikaw ukoll għal:
(a) il-preżentazzjoni ta' oġġetti ta' l-ikel, b'mod partikolari l-forma tagħhom, l-apparenza jew il-mod li ġew imballeġġjati, il-materjal użat għall-imballeġġjar tagħhom, il-metodu li fih ġew irranġati u l-mod kif ġew murija;
(b) riklamar.
Artikolu 3
1. Skond l-Artikoli 4 sa 17 u soġġett għal eċċezzjonijiet li fihom, indikazzjoni tal-partiklolaritajiet li ġejjin biss ikunu obbligatorji fuq il-tikkettjar tal-oġġetti ta' l-ikel.
(1) l-isem li taħtu jiġi mibjugħ il-prodott;
(2) il-lista ta' ingredjenti;
(3) il-kwantità ta' ċerti ingredjenti jew kategoriji ta' ingredjenti kif ipprovdut fl-Artikolu 7;
(4) fil-każ ta' oġġetti ta' l-ikel diġà imballeġġjati, il-kwantità netta;
(5) id-data li l-inqas iżommu jew, f'każ ta' oġġetti ta' l-ikel li, mill-punt mikrobioloġiku hemm l-akbar ċans ta' telf, id-data li fiha l-oġġett irid ikun intuża;
(6) kwalunkwe kondizzjonijiet speċjali ta' ħażna jew kondizzjonijiet ta' użu;
(7) l-isem jew l-isem tan-negozju u l-indirizz tal-manifattur jew ta' dak li jippakkja, jew tal-bejjiegħ stabbilit fil-Komunità.
Iżda, l-Istati Membri għandhom ikunu awtorizzati, għar-rigward ta' butir li ġie prodott fit-territorju tagħhom, li jirrikjedu biss indikazzjoni tal-manifattur, dak ta' l-imballeġġjatur jew tal-bejjiegħ.
Mingħajr preġudizzju għan-notifikazzjoni pprovuta fl-Artikolu 24, l-Istati Membri għandhom jinfurmaw lill-Kummissjoni u l-Istati Membri l-oħra b'kull miżura li tittieħed skond it-tieni paragrafu;
(8) partikolaritjiet tal-post ta' oriġini jew provenjenza fejn nuqqas li tagħti partikolaritajiet bħal dawn jistgħu iqarrqu bil-konsumatur sa grad materjali rigward il-vera oriġini jew provenjenza tal-prodott ta' l-ikel;
(9) istruzzjonijiet għall-użu fejn ikun impossibli li tagħmel użu xieraq mill-prodott ta' l-ikel fin-nuqqas ta' dawn l-istruzzjonijiet;
(10) rigward xarbiet li fihom aktar minn 1,2 % b'volum ta' alkoħol, il-qawwa attwali ta' l-alkoħol bil-volum.
2. Minnkejja il-paragrafu preċedenti, l-Istati Membri jistgħu jzommu dispożizzjonijiet nazzjonali li jirrikjedu indikazzjoni tal-fabbrika jew ċentru ta' imballaġġ, rigward il-produzzjoni fid-djar.
3. Id-dispożizzjonijiet ta' dan l-Artikolu għandhom ikunu mingħajr preġudizzjuu għal dispożizzjonijiet iktar preċiżi jew iktar estensivi rigward piżijiet u miżuri.
Artikolu 4
1. Dispożizzjonijiet tal-Komunità applikabli għal oġġetti ta' l-ikel speċifikati u mhux għal oġġetti ta' l-ikel in ġenerali jistgħu jipprovdu derogi, f'każi eċċezzjonali, mir-rekwiżiti mniżżla fl-Artikolu 3(1), punt 2 u 5, sakemm dan ma jirriżultax f'nuqqas ta' informazzjoni lix-xerrej.
3. Id-dispożizzjonijiet tal-Komunità riferiti f'paragrafi 1 u 2 għandhom jiġu adottati skond il-proċedura mniżżla fl-Artikolu 20(2).
Artikolu 5
1. L-isem li taħtu jinbiegħ prodott ta' l-ikel ikun l-isem ipprovdut fid-dispożizzjoni tal-Komunità applikabli għalih.
(a) Fl-assenza ta' dispożizzjonijiet tal-Komunità, l-isem li taħtu jinbiegħ prodott ikun l-isem ipprovdut fil-liġijiet, ir-regolamenti, u d-dispożizzjonijiet amminnistrattivi applikabli fl-Istat Membru fejn jinbiegħ il-prodott lill-konsumatur finali jew lill-"mass caterers".
Fl-assenza ta' dan, l-isem li taħtu jinbiegħ prodott ikun l-isem soltu fl-Istat Membru ta' fejn jinbiegħ lill-konsumatur jew lill-"mass caterers", jew deskrizzjoni tal-prodott ta' l-ikel, u jekk neċessarju ta' l-użu tiegħu, li huwa ċar biżżejjed biex tħalli lix-xerrej jaf il-vera natura tiegħu u jiddistingwih minn prodotti oħra li jistgħu jiġu konfużi miegħu.
(b) L-użu fl-Istat Membru ta' marketing a' l-isem tal-bejgħ li taħtu jinbiegħ il-prodott legalment manifatturat u marketed fl-Istat Membru tal-produzzjoni għandu jiġi permess.
Iżda, fejn l-applikazzjoni tad-dispozzizjonijiet ta' din id-Direttiva, b'mod partikolari dawk imniżżla fl-Artikolu 3, ma jippermettux lill-konsumaturi fl-Istat Membru li jinegozja l-prodott, li jkunu jafu l-vera natura tal-prodott ta' l-ikel u tiddistingwih minn oġġetti ta' l-ikel li jitħawduh magħhom, l-isem tal-bejgħ għandu jkun akkumpanjat minn informazzjoni deskrittiva oħra li għandha tidher viċin ta' l-isem tal-bejgħ.
(ċ) F'każi eċċezzjonali, l-isem tal-bejgħ tal-produzzjoni ta' l-Istat Membru ma jintużax fl-Istat Membru li jmexxi l-prodott, meta l-prodott ta' l-ikel li tinnominna huwa tant differenti, rigward il-kompożizzjoni tiegħu jew manifattura, mill-prodott ta' l-ikel li hu magħruf taħt dak l-isem li d-dispożizzjonijiet ta' punt (b)mhumiex suffiċjenti biex jassiguraw, fl-Istat Membru li jmexxi l-prodott, informazzjoni korretta għall-konsumaturi.
2. Ebda karatteristika tipika ta' negozju, isem tad-ditta jew isem "fancy" ma jistgħu jiġu ssostitwiti għall-isem li taħtu jinbiegħ il-prodott.
3. L-isem li taħtu jinbiegħ il-prodott għandu jinkludi jew ikun akkumpanjat b'partikolaritajiet dwar il-kundizzjoni fiżika tal-prodott ta' l-ikel jew trattament speċjali li għaddiet minnu (e.g. magħmul trab, priżervat bi proċess rapidu ta' ffriżar u nxif, iffriżat, ikkonċentrat, mielaħ) f'dawk il-każijiet kollha fejn omissjoni ta' tali informazzjoni tista' toħloq konfużjoni f'moħħ ix-xerrej.
Kwalunkwe prodott ta' l-ikel li ġie ttrattat b'radjazzjoni ta' jodju għandu jkollu wieħed minn dawn l-indikazzjonijiet li ġejja:
- in Spanish:
"irradiado" or "tratado con radiación ionizante",
- in Danish:
"bestrålet/ …" or "strålekonserveret" or "behandlet med ioniserende stråling" or "konserveret med ioniserende stråling",
- in German:
"bestrahlt" or "mit ionisierenden Strahlen behandelt",
- in English:
"irradiated" or "treated with ionising radiation",
- in France:
"traité par rayonnements ionisants" or "traité par ionisation",
- in Italian:
"irradiato" or "trattato con radiazioni ionizzanti",
- in Dutch:
"doorstraald" or "door bestraling behandeld" or "met ioniserende stralen behandeld",
- in Portuguese:
"irradiado" or "tratado por irradiação" or "tratado por radiação ionizante",
- in Finnish:
"säteilytetty" or "käsitelty ionisoivalla säteilyllä",
- in Swedish:
"bestrålad" or "behandlad med joniserande strålning".
Artikolu 6
1. Ingredjenti jkunu mniżżla skond dan l-Artikolu u l-Annessi I, II u III.
2. Ingredjenti m'għandhomx għalfejn jitniżżlu f'każ ta':
(a) - ikel u ħaxix frisk, inkluża patata, li ma tqaxxritx, ma ġietx maqtugħa jew similment ittrattata,
- ilma jfexxfex, li d-deskrizzjoni tiegħu turi li ġie mfexxfex,
- ħall iffermentat li ġej eskussivament minn prodott bażiku wieħed, sakemm ma ġie miżjud ebda prodott ieħor;
(b) - ġobon,
- butir,
- ħalib u krema ffermentata,
sakemm ebda prodott ieħor ma ġie miżjud ħlief prodott tal-ħalib, enżimi, u kulturi ta'mikro-organismi essenzjali għall-manifattura, jew il-melħ meħtieġ għall-manifattura ta' ġobon, oltre ġobon frisk u ġobon ipproċessat.
(ċ) prodotti li fihom ingredjent wieħed, fejn:
- l-isem tal-bejgħ huwa identiku ma' l-isem ta' l-ingredjent, jew
- l-isem tal-bejgħ jħalli n-natura ta' l-ingredjent tiġi kjarament identifikata.
3. F'każ ta' xarbiet li fihom aktar minn 1,2 % b'volum ta' alkoħol, il-kunsill, li jaġixxi fuq proposta tal-Kummissjoni, qabel it-22 ta' Diċembru 1982, jiddeterminna r-regoli għal -tikkettjar ta' l-ingredjenti.
4. (a) "Ingredjent" jfisser kwalunkwe sustanza, inklużi additivi, użati fil-manifattura jew preparazzjoni tal-prodott ta' l-ikel u jibqgħu ippreżenti meta jitlesta l-prodott, anke f'forma alternata.
(b) Meta ingredjent ta' prodott ta' l-ikel huwa fih innifsu prodott ta' ħafna ingredjenti, dawn ta' l-aħħar ikunu meqjusa bħala ingredjenti tal-prodott ta' l-ikel in kwestjoni.
(ċ) Dawn ma jiġux meqjusa bħala ingredjenti:
(i) il-kostitwenti ta' l-ingredjenti li ġew temporanjament separati waqt il-proċess ta'manifattura u iktar tard introdotti mill-ġdid iżda mhux fl-eċċess tal-proporzjonijiet oriġinali tagħhom;
(ii) additivi:
- li l-preżenza tagħhom f'ċertu prodott ta' l-ikel huwa biss minnħabba l-fatt li kienu jinsabu f'wieħed jew iktar ingredjenti ta' dak il-prodott ta' l-ikel, sakemm ma jservux funzjoni teknoloġika fil-prodott meta jkun lest,
- li huma użati bħala għajnuniet ta' pproċessar;
(iii) sustanzi użati fil-kwantitajiet strettament neċessarji bħala solventi jew mezz għal additivi jew ħwawar.
(d) F'ċerti każi Deċiżjonijiet jistgħu jittieħdu skond il-proċedura mniżżla fl-Artikolu 20(2) dwar jekk il-kundizzjonijiet deskritti f'punt (c)(ii) u (iii) huma sodisfatti.
5. Il-lista ta' ingredjenti tinkludi ingredjenti tal-prodott ta' l-ikel, f'ordni dixxendenti ta' piż, kif irrekordjat fil-ħin ta' l-użu tagħhom fil-manifattura tal-prodott ta' l-ikel. Jidher ippreċedut b'titolu adattat li jinkludi fih il-kelma "ingredjenti".
Madankollu:
- ilma miżjud u prodotti volatili għandhom ikunu mniżżla fl-ordni tal-piż tagħhom fil-prodott meta jkun lest; l-ammont ta' ilma miżjud bħala ingredjent fil-prodott ta' l-ikel ikun ikkalkolat billi tnaqqas mill-ammont totali tal-prodott lest l-ammont totali ta' ingredjenti l-oħra użati. Dan l-ammont jista' ma jittiħidx in konsiderazzjoni jekk ma jeċċedix 5 % bl-użin tal-prodott lest,
- ingredjenti użati f'forma kkonċentrata jew mnixxfa u rrikostitwiti fil-ħin tal-manifattura jistgħu jitniżżlu skond l-ordni ta' l-użin kif irrikordjati qabel il-konċentrazzjoni jew tnixxif tagħhom,
- fil-każ ta' ikel ikkonċentrat jew imnixxef li huma intenzjonati biex jiġu rrikostitwiti bl-addizzjoni ta' ilma, l-ingredjenti jistgħu jitniżżlu skond il-proporzjon fil-prodott irrikostitwit basta dik il-lista ta' ingredjenti hija akkumpanjata b'espressjoni bħal "ingredjenti tal-prodott irrikostitwit", jew "ingredjenti tal-prodott li huwa lest għall-użu",
- f'każ ta' taħlit ta' frott jew ħaxix, fejn ebda frott jew ħaxixa ma tippredominna b'mod signifikanti in proporzjon ta' l-użin, dawk l-ingredjenti jistgħu jiġu mniżżla f'ordni oħra sakemm dik il-lista ta' ingredjenti hija akkumpanjata b espressjoni bħal "fi proprozjon varjat"
- f'każ ta' taħlit ta' ħwawar jew ħxejjex aromatiċi fejn l-ebda waħda ma tippredominna b'mod signifikanti in proporzjon ta' l-użin, dawk l-ingredjenti jistgħu jiġu mniżżla f'ordni oħra sakemm dik il-lista ta' ingredjenti hija akkumpanjata b' espressjoni bħal "fi proprozjon varjat".
6. L-ingredjenti għandhom ikunu magħrufa bl-isem speċifiku tagħhom, fejn applikabbli, skond ir-regoli mniżżla fl-Artikolu 5.
Madankollu:
- ingredjenti li jappartjenu għal waħda mill-kategoriji mniżżla fl-Anness I u huma kostitwenti ta' prodott ieħor ta' l-ikel jeħtieġ li jkunu magħrufa bl-isem ta' dik il-kategorija.
Tibdil għal lista ta' kategoriji f'L-Anness I tista' tiġi affetwata skond il-proċedura mniżżla fl-Artikolu 20(2).
Iżda, id-deżinjazzjoni ta' "lamtu" mniżżla fl-Anness I għandha tkun dejjem komplimentata bl-indikazzjoni ta' l-oriġini veġetali speċifika tagħha, meta dak l-ingredjent jista' jkun fih il-glutina,
- ingredjenti li jappartjenu għal waħda mill-kategoriji mniżżla fl-Anness II jridu jkunu magħrufa bl-isem ta' dik il-kategorija, segwit bl-isem speċifiku tagħhom jew numru KE; jekk ingredjent jappartjeni għal iktar minn kategoriji, il-kategorija approprjata għal funzjoni prinċipali fil-każ tal-prodott ta' l-ikel in kwistjoni jiġi indikat.
Emendi għal dan l-Anness ibbażati fuq avvanzi fit-tagħrif xjentifiku u tekniku jiġu adottati skond il-proċedura mniżżla fl-Artikolu 20(2).
Iżda, id-deżinjazzjoni ta' "lamtu modifikat" imniżżel f'L-Anness II għandha tkun dejjem komplimentata bl-indikazzjoni ta' l-oriġini veġetali speċifika tagħha, meta dak l-ingredjent jista' jkun fih il-glutina,
- ħwawar għandhom jiġi murija skond l-Anness III,
- id-dispożizzjonijiet speċifiċi tal-Komunità li jistabilixxu l-indikazzjoni ta' trattament ta' ingredjent b'radjazzjoni tal-jodju jiġu adottati sussegwentament skond l-Artikolu 95 tat-Trattat.
7. Dispożizzjonijiet tal-Komunità jew, fejn m'hemmx, dispożizzjonijiet nazzjonali jistgħu jistabbilixxu li l-isem li taħtu jinbiegħ prodott ta' l-ikel speċifiku jiġi akkumpanjat billi jsemmu ingredjent jew ingredjenti partikolari.
Il-proċedura mniżżla fl-Artikolu 9 tapplika għal xi dispożizzjonijiet nazzjonali.
Id-dispożizzjonijiet tal-Komunità riferiti f'dan il-paragrafu jiġu adottati skond il-proċedura mniżżla fl-Artikolu 20(2).
8. Fil-każ riferit fil-paragrafu 4(b), ingredjent mħallat jista'jiġi inkluż fil-lista ta' ingredjenti, taħt l-isem tagħha sakemm dan huwa mniżżel bil-liġi jew stabilit bil-konswetudini, fl-użin totali tiegħu, sakemm dan huwa immedjatament segwit b' lista ta' l-ingredjenti tiegħu.
Lista bħal din, madankollu, ma tkunx obbligatorja:
(a) fejn l-ingredjent imħallat jikkostitwixxi inqas minn 25 % tal-prodott meta lest; iżda, din l-eżenzjoni ma tapplikax fil-każ ta' additivi, soġġetta għad-dispożizzjonijiet ta' paragrafu 4(c);
(b) fejn l-ingredjent mħallat huwa prodott ta' l-ikel li għalih lista ta' ingredjenti mhijiex meħtieġa taħt ir-regolamenti tal-Komunità.
9. Minnkejja l-paragrafu 5 il-kontenut ta' l-ilma ma jeħtieġx li jiġi speċifikat:
(a) fejn l-ilma huwa użat waqt il-proċess ta' manifattura unikament għar-rikostituzzjoni ta' ingredjent użat f'forma kkonċentrata jew imnixxfa;
(b) f'każ ta' medium likwidu li mhuwiex normalment kkonsumat.
Artikolu 7
1. Il-kwantità ta' ingredjent jew kategorija ta' ingredjenti użati fil-manifattura jew preparazzjoni ta' affarijiet ta' l-ikel jiġi ddikjarat skond dan l-Artikolu.
2. L-indikazzjoni riferita fil-paragrafu 1 għandha tkun obbligatorja:
(a) fejn l-ingredjent jew kategorija ta' ingredjenti kkonċernati jidhru f'isem li taħtu jinbiegħu l-oġġetti ta' l-ikel jew li normalment huwa assoċjat ma' dak l-isem mill-konsumatur; jew
(b) fejn l-ingredjent jew kategorija ta' ingredjenti kkonċernati hija emfasizzata fuq il-tikkettjar fi kliem, stampi jew grafiċi; jew
(ċ) fejn l-ingredjent jew kategorija ta' ingredjenti kkonċernati hija essenzjali biex tikkaratterizza prodott ta' l-ikel u biex tiddistingwih minn prodotti li magħhom jistgħu jiġu konfużi minnħabba l-isem tagħhom jew l-apparenza; jew
(d) fil-każijiet iddeterminati skond il-proċedura mniżżla fl-Artikolu 20(2).
3. Paragrafu 2 ma japplikax:
(a) għal ingredjent jew kategorija ta' ingredjenti:
- il-piż nett iddrejnjat li tiegħu hemm indikazzjoni skond ma jitlob l-Artikolu 8(4), jew
- il-kwantitajiet li minnhom huma diġà rikjesti biex jingħataw fuq il-tikkettjar taħt id-dispożizzjonijiet tal-Komunità, jew
- li huma użati fi kwantitajiet żgħar għall-iskop ta' togħma, jew
- li, waqt li jidhru fl-isem li taħtu jinbiegħ il-prodott, mhuwiex tali li tikkmanda l-għażla tal-konsumatur fil-pajjiż li tmexxi l-prodott għaliex il-varjazzjoni fil-kwantità mhijiex essenzjali biex tikkaratterizza l-prodott ta' l-ikel jew ma tiddistingwihx minn ikel simili. F'każ ta' dubbju jiġi deċiż skond il-proċedura mniżżla fl-Artikolu 20(2) dwar jekk il-kundizzjonijiet mniżżla f'dan l-inċiż humiex segwiti;
(b) fejn dispożizzjonijiet speċifiċi tal-Komunità jistipulaw preċiżament il-kwantità ta' ingredjent jew ta' kategorija ta' ingredjenti mingħajr ma tipprovdi għal indikazzjoni tagħhom fuq it-tikketta.
(ċ) fil-każijiet riferiti fir-raba' u l-ħames inċiż ta' l-Artikolu 6(5);
(d) fil-każijiet iddeterminnati skond il-proċedura mniżżla fl-Artikolu 20(2).
4. Il-kwantità indikata, espressa bħala percentwali, tikkoripsondi għall-kwantità ta' l-ingredjent jew ingredjenti fil-ħin ta' l-użu tiegħu/tagħhom. Iżda, dispożizzjonijiet tal-Komunità jistgħu jippermettu derogi minn dan il-prinċipju għal ċerti oġġetti ta' l-ikel. Dispożizzjonijiet bħal dawn jiġu adottati skond il-proċedura mniżżla fl-Artikolu 20(2).
5. L-indikazzjoni rriferita fil-paragrafu 1 tidher jew ġewwa jew immedjatament ħdejn l-isem li taħtu jinbiegħ il-prodott ta' l-ikel jew fil-lista ta' ingredjenti in konnezjoni ma' l-ingredjent jew kategorija ta' ingredjenti in kwistjoni.
6. Dan l-Artikolu japplika mingħajr preġudizzju għar-regoli tal-Komunità dwar tikkettjar ta' nutriment għal oġġetti ta' l-ikel.
Artikolu 8
1. Il-kwantità netta ta' ikel diġà mballeġġjat għandha tiġi espressa:
- f'unitajiet ta' volum f'każ ta' likwidi,
- f'unitajiet ta' massa f'każ ta' prodotti oħra,
għandu jintuża l-litru, iċ-ċentilitru, il-milllilitru, il-kilogramm jew il-gramma, kif xieraq.
Dispożizzjonijiet tal-Komunità jew, fejn m'hemmx, dispożizzjonijiet nazzjonali li japplikaw għal ċerti oġġetti ta' l-ikel speċifikati jistgħu jidderogaw minn din ir-regola.
Il-proċedura mniżżla fl-Artikolu 19 tapplika għal xi dispożizzjonijiet nazzjonali.
2. (a) Fejn l-indikazzjoni ta' xi tip ta' kwantità (e.g. kwantità nominali, kwantità minima, kwantità mdaqqsa) hija meħtieġa mid-diposizzjonijiet tal-Komunità, jew fejn m'hemmx, minn dispożizzjonijiet nazzjonali, din il-kwantità tkun meqjusa bħala l-kwantità netta għall-iskop ta' din id-Direttiva.
Mingħajr preġudizzju għan-notifikazzjoni pprovuta fl-Artikolu 24, l-Istati Membri jinfurmaw lill-Kummissjoni u l-Istati Membri l-oħra b'kull miżura li tittieħed skond dan il-punt.
(b) Dispożizzjonijiet tal-Komunità jew, fejn m'hemm xejn, dispożizzjonijiet nazzjonali jistgħu, għal ċerti oġġetti ta' l-ikel speċifikati kklassifikati bil-kwantità f'kategoriji, jirrikjedu indikazzjonijiet oħra ta' kwantità.
Il-proċedura mniżżla fl-Artikolu 19 tapplika għal xi dispożizzjonijiet nazzjonali.
(ċ) Fejn ħaġa diġà imballeġġjata tikkonsisti fi tnejn jew iktar oġġetti individwali digà imballeġġjati li fihom l-istess kwantità ta' l-istess prodott, il-kwantità netta tkun indikata billi ssemmi l-kwantità netta kkontenuta f'kull pakkett indivdwali u n-numru totali ta' paketti bħal dawn. Indikazzjoni ta' dawn il-partikolaritajiet ma għandhiex tkun obbligatorja, iżda, fejn in-numru totali ta' pakketti individwali jista' jidher b'mod ċar u jingħadd faċilment min-naħa ta' barra u fejn mill-inqas indikazzjoni waħda tal-kwantità li hemm f'kull pakkett individwali tista' tidher b'mod ċar min-naħa ta' barra.
(d) Fejnoġġett li huwa diġà mballeġġjat jikkosnsisti fi tnejn jew aktar pakketti individwali li mhumiex meqjusa bħala unitajiet ta' bejgħ, il-kwantità netta tingħata billi tindika l-kwantità netta totali u n-numru totali ta' pakketti individwali. Dispożizzjonijiet tal-Komunità, jew fejn m'hemmx, dispożizzjonijiet nazzjonali m'għandhomx f'każ ta' ċerti oġġetti ta' l-ikel, jirrekjedu indikazzjoni tan-numru totali ta' "packages" individwali.
Mingħajr preġudizzju għan-notifikazzjoni pprovduta fl-Artikolu 24, l-Istati Membri għandhom jinfurmaw lill-Kummissjoni u l-Istati Membri l-oħra b'kull miżura li tittieħed skond dan il-punt.
3. F'każ ta' oġġetti ta' l-ikel normalment mibjugħa bl-għadd, l-Istati Membri ma jeħtieġux indikazzjoni tal-kwantità netta sakemm in-numru ta' affarijiet jista' jidher b'mod ċar u jingħadd faċilment min-naħa ta' barra jew, jekk dan ma jkunx possibbli, huwa indikat fuq il-tikkettjar.
Mingħajr preġudizzju għan-notifikazzjoni pprovduta fl-Artikolu 24, l-Istati Membri jinfurmaw lill-Kummissjoni u l-Istati Membri l-oħra b'kull miżura li tittieħed skond dan il-paragrafu
4. Fejn prodott solidu ta' ikel huwa ppreżentat f'medju likwidu, l-użin totali nett imnaqqas ta' l-ikel għandu jiġi indikat fuq il-tikkettjar.
Għall-iskop ta' dan il-paragrafu "medium likwidu" ifisser dawn il-prodotti, possibilment f'taħlit u ukoll fejn iffriżat jew "quick- frozen", sakemm il-likwidu huwa biss żieda ma' l-elementi essenzjali ta' dik il-preparazzjoni u għalhekk mhuwiex fattur deċiżiv għal dik ix-xirja: ilma, soluzjonijiet mmerqa tal-melħ, ilma mielaħ, soluzzjonijiet immerqa ta' aċidi ta' l-ikel, soluzzjonijiet ta' zokkor mmerraq, soluzzjonijiet immerqa ta' sustanzi ħelwa oħra, sugu tal-frott jew ħaxix fil-każ ta'frott jew ħaxix.
Din il-lista tista' tiġi ssuplimentata skond il-proċedura mniżżla fl-Artikolu 20(2).
Metodi ta' spezzjonar ta' l-użin nett iddrejnjat ikun iddeterminat skond il-proċedura mniżżla fl-Artikolu 20(2).
5. Ma jkunx obbligatorju li tindika l-kwantità netta fil-każ ta' oġġetti ta' l-ikel:
(a) li huma soġġetti għal telf konsiderevoli fil-volum jew massa tagħhom u li huma mibjugħa bl-għadd jew li ġew miżjuna fil-preżenza tax-xerrej;
(b) il-kwantità netta li hi inqas minn 5 g jew 5ml; iżda, din id-dispozizzjoni ma tapplikax għal ħwawar u ħxejjex aromatiċi.
Dispożizzjonijiet tal-Komunità jew, fejn m'hemmx, dispożizzjonijiet nazzjonali applikabli għal oġġetti ta' l-ikel speċifikati jistgħu f'każijiet eċċezzjonali jistabbilixxu limiti li huma ogħla minn 5 g jew 5 ml sakemm dan ma jirriżultax li x-xerrej jiġi infurmat b'mod inadegwat.
Mingħajr preġudizzju għan-notifikazzjoni pprovduta fl-Artikolu 24, l-Istati Membri jinfurmaw lill-Kummissjoni u lill-Istati Membri l-oħra b'kull miżura li tittieħed skond dan il-paragrafu.
6. Id-dispożizzjonijiet tal-Komunità rriferiti f'paragrafi 1, t-tieni subparagrafu, 2(b) u (d) u 5, it-tieni subparagrafu għandhom jiġu adottati skond il-proċedura mniżżla fl-Artikolu 20(2).
Artikolu 9
1. Id-data minima li jżomm prodott tkun id-data sakemm il-prodott ta' l-ikel iżomm il-kwalitajiet speċifiċi tiegħu meta maħżun sewwa.
Tkun indikata skond il-paragrafi 2 sa 5.
2. Id-data tkun ippreċeduta bil-kliem:
- "Tajjeb qabel…" meta d-data tinkludi indikazzjoni tal-ġurnata,
- "tajjeb qabel l-aħħar…" f'każijiet oħra.
3. Il-kliem irriferiti fil-paragrafu 2 ikun akkumpanjat b:
- jew id-data nnifisha, jew
- referenza ta' fejn id-data hija mogħtija fit-tikketta.
Jekk hemm bżonn, dawn il-partikolaritajiet għandhom ikunu segwiti b'deskrizzjoni tal-kundizzjonijiet tal-ħażna li għandhom ikunu osservati jekk il-prodott għandu jżomm għal perjodu speċifikat.
4. Id-data tikkonsisti fil-ġurnata, ix-xahar u s-sena fil-forma kronoloġika mhux ikkodifikata.
Madankollu, f'każ ta' oġġetti ta' l-ikel:
- li ma jżommux iktar minn tliet xhur, ikun biżżejjed jekk ikun hemm indikazzjoni tad-data u tax-xahar,
- li jżommu iktar minn tliet xhur iżda mhux aktar minn 13-il xahar, ikun biżżejjed indikazzjoni tax-xahar u tas-sena,
- li jżommu iktar minn tmintax-ilxahar, indikazzjoni tas-sena għandha tkun biżżejjed.
Il-metodu ta' kif tiġi tindikata d-data jista' jiġi speċifikat skond il-proċedura mniżżla fl-Artikolu 20(2).
5. Soġġetti għad-dispożizzjonijiet tal-Komunità li jimponu tipi oħra ta' indikazzjoni ta' data, indikazzjoni ta' d-data li sa fiha jżommu l-affarijiet ma tkunx meħtieġa għal:
- frott u ħaxix frisk, inkluża patata, li ma tqaxxritx, ma ġietx maqtugħa jew similment ittrattata, Din id-deroga ma tapplikax għal żerriegħa li qed tinbet u prodotti simili bħal ħaxix li qiegħed jinbet,
- inbejjed, "liqueur wines" inbejjed ifexfxu, inbejjed aromatizzati u prodotti simili li ġejjin minn frott barra minn għeneb, u xarbiet li jaqgħu taħt kodiċi NM 22060091, 22060093 u 22060099 u manifatturat minn għeneb jew "grapemusts",
- xarbiet li fihom 10 % jew aktar b'volum ta' alkoħol,
- xorb mhux alkoħoliku, sugu tal-frott, nektars tal-frott u xarbiet alkoħolici f'reċipjenti individwali ta' aktar minn ħames litri, intenzjonati għall-forniment lil "mass-caterers",
- furnara "jew kokijiet tal-ħelu" ħwejjeġ li minnħabba n-natura tal-kontenut tagħhom, huma normalment ikkonsmati fi żmien 24 siegħa mill-manifattura tagħhom,
- ħall,
- melħ ta' tisjir,
- "chewing gums" u prodotti simili li jintmagħdu,
- porzjonijiet individwali tal-ġelat.
Artikolu 10
1. F'każ ta' oġġetti ta' l-ikel li, mill-punt mikrobioloġiku, jmorru malajr ħafna a għalhekk hemm possibbiltà li wara perjodu qasir jikkostitwixxu perikolu immedjat għas-saħħa tal-bniedem, id-data li jżommu l-inqas l-affarijiet tkun issostitwita bid-data "uża sa".
.
Dawn il-kliem għandhom ikunu akkumpanjati b:
- jew id-data nnifisha, jew
- referenza ta' fejn id-data hija mogħtija fit-tikketta.
Dawn il-partikolaritajiet ikunu segwiti b'deskrizzjoni tal-kondizzjonijiet tal-ħażna li għandhom jiġu osservati.
3. Id-data tikkonsisti fil-ġurnata, ix-xahar u possibilment, is-sena, f'dik l-ordni u f'forma mhux ikkodifikata.
4. F'ċerti każijiet jista' jiġi deċiż bil-proċedura mniżżla fl-Artikolu 20(2) jekk il-kundizzjonijiet mniżżla fil-paragrafu 1 ġewx osservati.
Artikolu 11
1. L-istruzzjonijiet għal użu ta' prodott ta' l-ikel għandhom ikunu indikati b'tali mod li jsir użu sew tagħhom.
2. Dispożizzjonijiet tal-Komunità, jew fejn m'hemmx, dispożizzjonijiet nazzjonali jistgħu f'każi, ta' ċerti oġġetti ta' l-ikel jisspeċifikaw l-metodu ta' kif l-istruzzjonijiet għall-użu għandhom jiġu indikati.
Il-proċedura mniżżla fl-Artikolu 19 għandha tapplika għal xi dispożizzjonijiet nazzjonali.
Id-dispożizzjonijiet tal-Komunità rriferiti f'dan il-paragrafu għandhom jiġu adottati skond il-proċedura mniżżla fl-Artikolu 20(2).
Artikolu 12
Ir-regoli li jirrigwardjaw indikazzjoni tal-qawwa alkoħolika bil-volum fil-każ ta' prodotti koperti bit-tariffa bit-titolu numru 22.04 u 22.05, ikunu dawk mniżżla fid-dispożizzjonijiet tal-Komunità applikabli għal dawn il-prodotti.
Fil-każ ta' xarbiet oħra li fihom aktar minn 1,2 % bil-volum ta' alkohol, dawn ir-regoli għandhom jitniżżlu skond il-proċedura pprovduta fl-Artikolu 20(2).
Artikolu 13
1. (a) Meta l-oġġetti ta' l-ikel huma digà imballeġġjati, il-partikolaritajiet ipprovduti fl-Artikolu 3 u 4(2) għandhom jidhru fuq id-digà imballeġġjat jew fuq tikketta mwaħħla magħha.
(b) Minkejja punt (a) u mingħajr preġudizzju għad-dispożizzjonijiet tal-Komunità fuq kwantitajiet nominali, fejn oġġetti ta' l-ikel diġà imballeġġjati huma:
- maħsuba għall-konsumatur iżda marketed fi stadju qabel il-bejgħ lill-konsumatur u fejn bejgħ lil "mass caterer" mhwiex involut f'dak l-istadju.
(ċ) Fil-każ riferit f'punt (b), il-partikolaritajiet irriferiti fl-Artikolu 3(1) punt 1, 5 u 7 u, fejn applikabbli, dak irriferit fl-Artikolu 10, jidhru wkoll fuq il-pakkett estern fejn il-oġġetti ta' l-ikel huma ppreżentati għat-tmexxija.
2. Il-partikolaritajiet imsemmija fl-Artikolu 3 u l-Artikolu 4(2) għandhom ikunu faċli li wieħed jifhimhom u mmarkati f'post konspikwu b'tali mod li jidher faċilment, jista' jinqara u ma jistax jitħassar.
M'għanhom bl-ebda mod jinħbew, jitgħattew jew interrotti b'materja miktuba jew stampata.
3. Il-partikolaritajiet mniżżla fl-Artikolu 3(1), punti 1,4, 5 u 10 jidhru fl-istess viżjoni.
Dan ir-rekwiżit jista' jiġi estiż għal partikolaritajiet ipprovduti fl-Artikolu 4(2).
4. Fil-każ ta' fliexken tal-ħġieġ li sejrin jergħu jiġu użati li huma mmarkati b'mod li ma jitħassarx u li għalhekk m'għandhomx tabella, ċurkett, jew kullar u mballaġġ jew reċipjenti li l-akbar wiċċ tiegħu għandu area ta' anqas minn 10 cm2 għandhom jingħataw biss il-partikolaritajiet mniżżla fl-Artikolu 3(1) punti 1,4 u 5
F'dan il-każ, paragrafu 3 ma japplikax.
5. L-Irlanda, l-Olanda u l-Ingilterra jistgħu jidderogaw mill-Artikolu 3(1) u l-paragrafu 3 ta' dan l-Artikolu fil-każ ta' ħalib u prodotti tal-ħalib li jitqegħdu fi fliexken tal-ħġieġ li sejrin jergħu jiġu użati.
Huma għandhom jinfurmaw lill-Kummissjoni bi kwalunkwe miżura li ttieħdet skond l-ewwel subparagrafu.
Artikolu 14
Fejn prodotti ta l-ikel huma offruti għall-bejgħ lill-konsumatur jew lil "mass caterers" mingħajr ma jkunu diġà imballeġġjati, jew fejn oġġetti ta' l-ikel huma mballeġġjati fil-post fejn jinbiegħu fuq talba tal-konsumatur jew ikunu diġà mballeġġjati għall-bejgħ dirett, l-Istati Membri għndhom jadottaw regoli dettaljati dwar il-manjiera ta' kif il-partikolaritajiet speċifikati fl-Artikolu 3 u l-Artikolu 4(2) għandhom jintwerew.
Jistgħu jiddeċidu li ma jirrikjedux il-proviżżjoni tal-partikolaritajiet kollha jew ftit minnhom, sakemm ix-xerrej jibqa' jirċievi informazzjoni suffiċjenti.
Artikolu 15
Din id-Direttiva ma taffetwax id-dispożizzjonijiet ta' liġijiet nazzjonali li, fl-assenza ta' dispożizzjonijiet tal-Komunità jimponu rekwiżiti inqas iebsa għal-tikkettjar tal-oġġetti ta' l-ikel ippreżentati f'"fancy packaging" bħalma huma figurini jew souvenirs.
Artikolu 16
1. L-Istati Membri għandhom jassiguraw li l-bejgħ ta' oġġetti ta' l-ikel li dwarhom ma jidhrux il-partikolaritajiet imsemmija fl-Artikolu 3 u l-Artikolu 4(2) f'lingwa li tinftiehem malajr mill-konsumatur, huwa pprojbit fit-territorji tagħhomn, sakemm il-konsumatur ma jiġix fil-fatt infurmat b'mezzi ta' miżuri oħra determinati skond il-proċedura mniżżla fl-Artikolu 20(2) dwar partikolaritajiet ta' tikkettjar.
2. Fit-territorju tiegħu, l-Istat Membru fejn il-prodott huwa mmexxi, jista' skond ir-regoli tat-Trattat, jistipula li dawk il-partikolaritajiet dwar tikkettjar jingħataw f'lingwa waħda jew aktar li għandu jistabilixxi minn fost il-lingwi uffiċjali tal-Komunità.
3. Il-paragrafi 1 u 2 ma għandhomx jipprekludu l-partikolaritajiet ta' tikkettjar milli jiġu indikati f'diversi lingwi.
Artikolu 17
L-Istati Membri jieqfu milli jistabbilixxu rekwiżiti iktar dettaljati minn dawk li diġà jinsabu msemmija fl-Artikoli 3 sa 13 li jikkonċernaw il-manjiera li fiha għandhom jidhru l-partikolaritajiet li hemm fl-Artikolu 3 u l-Artikolu 4(2).
Artikolu 18
1. L-Istati Membri ma jistgħux jipprojbixxu n-negozju fi oġġetti ta' l-ikel li josservaw ir-regoli mniżżla f'din id-Direttiva bl-applikazzjoni ta' dispożizzjonijiet nazzjonali li mhux armonizzati li għandhom x'jaqsmu ma tikkettjar u l-preżentazzjoni ta' ċerti oġġetti ta' l-ikel jew ta' oġġetti ta' l-ikel in ġenerali.
2. Il-paragrafu 1 ma għandux japplika għal dispożizzjonijiet nazzjonali li mhux armonizzati fuq bażi ta':
- protezzjoni tas-saħħa pubblika,
- prevenzjoni ta' frodi, sakemm dawn id-dispożizzjonijiet jistgħu jimpedixxu l-applikazzjoni tad-definizzjonijiet u regoli stabbiliti b'din id-Direttiva.
- protezzjoni ta' drittijiet industrijali u intelletwali, indikazzjonijiet ta' provenjenza, deżinjazzjoni ta' oriġini rreġistrata, u prevenzjoni ta' konkorrenza żleali.
Artikolu 19
Meta ssir referenza għal dan l-Artikolu, din il-proċedura għandha tapplika jekk Stat Membru jaħseb li huwa neċessarju li għandu jadotta leġislazzjoni ġdida.
Għandu jinnotifika lill-Kummissjoni u lill-Istati Membri l-oħra bil-miżuri maħsuba, u jagħti r-raġunijiet li jiġġustifikawhom. Il-Kummisssjoni għandha tikkonsulta lill-Istati Membri li qegħdin fuq il-Kumitat Permanenti dwar il-Oġġetti ta' l-ikel mwaqqaf bid-Deċiżjoni tal-Kunsill 69/414/KEE [6] jekk tħoss li tali konsultazzjoni tkun utili jew jekk Stat Membru hekk jitlob.
L-Istati Membri jistgħu jieħdu tali miżuri tliet xhur biss wara tali notifikazzjoni u sakemm l-opinjoni tal-Kummissjoni mhux negattiva.
Fil-każ l-aħħar imsemmi, u qabel it-tmiem tal-perjodu fuq imsemmi, il-Kummissjoni għandha tibda l-proċedura pprovduta fl-Artikolu 20(2) biex tiddeterminna jekk il-miżuri maħsuba jistgħux jiġu implimentati bil-kundizzjoni, jekk ikun neċessarju, għall-modifikazzjonijiet opportuni.
Artikolu 20
1. Il-Kummissjoni għandha tkun assistita mill-Kumitat Permanenti dwar il-Oġġetti ta' l-ikel (minn hawn ' il quddiem msejjaħ bħala "l-Kumitat").
2. Meta ssir referenza għal dan il-paragrafu, għandhom japplikaw l-Artikoli 5 u 7 tad-Deċiżjoni 1999/463/KE, b'konsiderazzjoni tad-diposizzjonijiet ta' l-Artikolu 8 tiegħu.
Il-perjodu msemmi fl-Artikolu 5(6) tad-Deċiżjoni 1999/463/KE għandu jiġi stabbilit għal tliet xhur.
3. Il-Kumitat għandu jadotta r-regoli tal-proċedura tiegħu.
Artikolu 21
Jekk jiriżulta neċessarju li għandhom jittieħdu miżuri temporanji biex tiġi ffaċilita l-applikazzjoni ta' din id-Direttiva, dawn għandhom jiġu adottati skond il-proċedura pprovduta fl-Artikolu 20(2).
Artikolu 22
Din id-Direttiva ma taffettwax id-diposizzjonijiet tal-Komunità dwar tikkettjar u l-preżentazzjoni ta'ċerti oġġetti ta' l-ikel diġà adottati fit-22 Diċembru 1978.
Kwalunke emendi neċessarji biex jarmonizzaw tali dispożizzjonijiet bir-regoli mniżżla f'din id-Direttiva għandhom jiġu deċiżi skond il-proċedura applikabbli għal kull dispożizzjoni in kwistjoni.
Artikolu 23
Din id-Direttiva ma tapplikax għal prodotti għal esportazzjoni barra mill-Komunità.
Artikolu 24
L-Istati Membri għandhom jassiguraw li l-Kummissjoni tirċievi t-test ta' dispożizzjonijiet essenzjali ta' liġi nazzjonali li huma jadottaw fis-settur irregolat minn din id-direttiva.
Artikolu 25
Din id-Direttiva għandha tapplika ukoll għad-dipartimenti Franċiżi ta' barrra.
Artikolu 26
1. Id-Direttiva 79/112/KEE kif emendata bid-Direttivi rriferiti fl-Anness IV, Parti A, hija mħassra, mingħajr preġudizzju għall-obligazzjonijiet ta' l-Istati Membri dwar d-data li fiha għandha ssir it-trasportazzjoni stabbilita fl-Anness IV, Parti B.
2. Ir-referenza magħmula għad-direttiva mħassra għandha tiġi meqjusa bħala referenzi għal din id-Direttiva u għandha tiġi mfissra skond il-kaxxa li għandha x'taqsam magħha fl-Anness V.
Artikolu 27
Direttiva tal-Kummissjoni 2000/63/KE
(Test b'rilevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-trattat li jistabbilixxi l-Komunità Ewropea,
Billi:
(1) Huwa meħtieġ li jiġu stabbiliti l-kriterji tal-purità għall-adittivi kollha għajr il-kuluri u sustanzi li jagħtu ħlewwa msemmija fid-Direttiva 95/2/KE tal-Parlament Ewropew u tal-Kunsill tal-20 ta' Frar 1995 dwar adittivi ta' l-ikel oħra għajr il-kuluri u sustanzi li jagħtu ħlewwa [3], kif l-aħħar emendata bid-direttiva 98/72/KE [4].
(2) Id-Direttiva tal-Kummissjoni 96/77/KE tat-2 ta' Diċembru 1996 li tistabbilixxi l-kriterji speċifiċi tal-purità ta' l-adittivi ta' l-ikel għajr il-kuluri u s-sustanzi li jagħtu ħlewwa [5] kif emendata bid-Direttiva 98/86/KE [6] stabbilixxiet il-kriterji tal-purità għal numru ta' adittivi ta' l-ikel. Din id-Direttiva għandha issa titlesta bil-kriterji tal-purità għall-bqija ta' l-adittivi ta' l-ikel imsemmija fid-Direttiva 95/2KE.
(3) Huwa meħtieġ, fid-dawl ta' l-iżvilupp tekniku, li jkunu emendati l-kriterji tal-purità stabbiliti fid-Direttiva 96/77KE għal butylated hydoxyanisole (BHA). Huwa konsegwentement meħtieġ li tkun addattata dik id-Direttiva.
(4) Huwa meħtieġ li jitqiesu l-ispeċifikazzjonijiet u tekniki analitiċi għall-adittivi kif stabbiliti fil-Codex Alimentarius kif abbozzat mill-Kumitat Konġunt ta' l-Esperti FAO/WHO rigward l-Adittivi ta' l-Ikel (JECFA).
(5) L-adittivi ta' l-ikel, jekk ippreparati permezz tal-metodi tal-produzzjoni, jew materjali tal-bidu li huma sinifikatament differenti minn dawk valutati mill-Kumitat Xjentifiku Għall-Ikel, jew jekk differenti minn dawk imsemmija f'din id-Direttiva, għandhom ikunu ppreżentati għall-valutazzjoni tas-sigurtà mill-Kumitat Xjentifiku Għall-Ikel b'emfasi fuq il-kriterji tal-purità.
(6) Il-miżuri previsti f'din id-Direttiva huma bi qbil ma l-opinjoni tal-Kumitat Permanenti Dwar l-Oġġetti ta' l-Ikel,
ADOTTAT DIN ID-DIRETTIVA:
Artikolu 1
Id-Direttiva 96/77/KE għandha tkun emendata kif ġej:
1. Fl-Anness, it-test li jikkonċerna E-320 – butylated hdroxyansiole (BHA) għandu jkun mibdul bit-test fl-Anness 1 ta' din id-Direttiva.
2. Fl-Anness, it-test ta' l-Anness II ta' din id-Direttiva għandu jkun miżjud.
Artikolu 2
1. Stati Membri għandhom idaħħlu fis-seħħ il-liġijiet, ir-regolamenti u d-disposizzjonijiet amministrattivi meħtieġa sabiex jikkonformaw ma' din id-Direttiva qabel il-31 ta' Marzu 2001. Għandhom minnufih jinfurmaw lill-Kummissjoni b'dan.
2. Meta l-Istati Membri jadottaw dawn id-disposizzjonijiet, dawn għandhom ikollhom referenza għal din id-Direttiva jew għandhom ikunu akkumpanjati b'din ir-referenza fil-waqt tal-pubblikazzjoni uffiċjali tagħhom. Il-proċedura għal din ir-referenza għandha tkun adottata mill-Istati Membri.
3. Prodotti li jitqiegħdu fuq is-suq jew jiġu ttikkettjati qabel il-31 ta' Marzu 2001 li ma jkunux konformi ma' din id-Direttiva jistgħu jkunu marketed sakemm jispiċċaw il-ħażniet.
Artikolu 3
Id-Direttiva 2000/69/KE tal-Parlament Ewropew U Tal-Kunsill
tas-16 ta'Novembru 2000
dwar valuri ta' limitu għall-benżin u monossidu karboniku fl-arja ta' l-ambjent
il-parlament ewropew u l-kunsill ta' l-unjoni ewropea,
Wara li kkunsidraw it-Trattat li jistabbilixxi l-Komunità Ewropea, u partikolarment l-Artikolu 175(1) tiegħu,
Wara li kkunsidraw l-proposta mill-Kummissjoni [1],
Wara li kkunsidraw l-opinjoni tal-Kunsill Ekonomiku u Soċjali [2],
Wara konsultazzjoni mal-Kummitat tar-Reġjuni,
Huma u jaġixxu bi qbil mal-proċedura preskritta fl-Artikolu 251 tat-Trattat [3],
Billi:
(1) Fuq il-bażi tal-prinċipji li jinsabu fl-Artikolu 174 tat-Trattat, il-programm tal-Komunità Ewropea tal-politika u l-azzjoni fir-relazzjoni għall-ambjent u l-iżvilupp sostenibbli (il-Ħames Programm ta' l-Azzjoni fuq l-Ambjent) [4], supplimentat bid-Deċiżjoni Nru 2179/98/KE tal-Parlament Ewropew u tal-Kunsill [5] fuq ir-reviżjoni tagħha, jipprevedi partikolarment li jsiru emendi fil-leġislazzjoni dwar it-tniġġis ta' l-arja. Dak il-programm jirrakkomanda li jiġu stabbiliti oġġettivi dwar il-kwalità ta' l-arja għal terminu twil. L-Artikolu 174 tat-Trattat jeħtieġ illi l-prinċipji tal-prekawzjoni għandhom ikunu applikati fir-relazzjoni tal-protezzjoni tas-saħħa tal-bniedem u l-ambjent.
(2) L-Artikolu 152 tat-Trattat jipprovdi li l-ħtiġiet tal-protezzjoni tas-saħħa għandhom jiffurmaw parti konstitwenti tal-politiki l-oħra tal-Komunità. L-Artikolu 3(1)(p) tat-Trattat jipprovdi li l-attivitajiet tal-Komunità għandhom jinkludu kontribuzzjoni għaż-żamma tal-livell għoli tal-protezzjoni tas-saħħa.
(3) Skond l-Artikolu 4(5) tad-Direttiva tal-Kunsill 96/62/KE tas-27 ta' Settembru 1996 dwar stima u maniġġjar tal-kwalità ta' l-arja fl-ambjent [6], il-Kunsill għandu jadotta l-leġislazzjoni provduta fil-paragrafu 1 kif ukoll id-dispożizzjonijiet preskritti fil-paragrafi 3 u 4 ta' dak l-Artikolu.
(4) Id-Direttiva 96/62/KE teħtieġ li l-pjanijiet ta' l-azzjoni jkunu żviluppati għaz-zoni li fihom il-konċentrazzjonjiet li jniġġsu fl-arja ambjentali jaqbżu il-valuri tal-limitu, flimkien ma' kull marġini temporanja ta' toleranza applikabbli bil-għan li tiġi assigurata konformità mall-valuri tal-limitu sad-dati preskritti.
(5) Id-Direttiva 96/62/KE tipprovdi illi il-valuri numerikali adottati għal valuri tal-limitu għandhom ikunu bbażati fuq ir-riżultati tax-xogħol magħmul minn gruppi xjentifiċi internazzjonali attivi fil-qasam. Il-Kummissjoni għandha tagħti kont tad-data xjentifika tar-riċerka l-aktar reċenti fil-qasam epidemoloġiku u ambjentali konċernati u ta' l-aktar progressi reċenti fil-metroloġija għal l-eżami mill-ġdid ta' l-elementi fuq liema huma bbażati l-valuri tal-limitu.
(6) Il-miżuri meħtieġa sabiex tiġi implimentata din id-Direttiva għandhom jiġu adottati bi qbil mad-Deċiżjoni tal-Kunsill 1999/468/KE tat-28 ta' Ġunju 1999 fejn hemm imniżżla l-proċeduri sabiex jiġu eżerċitati l-poteri ta' implimentazzjoni mogħtija lill-Kummissjoni [7];
(7) L-emendi neċessarji għal l-adattament tal-progress xjentifiku u tekniku jistgħu jirrelataw biss għal kriterji u l-metodi ta' teknika għall-istima tal-konċentrazzjonjiet tal-benżin u l-monossidu karboniku jew l-arranġamenti ddettaljati għat-tqassim ta' l-informazzjoni lill-Kummissjoni, u ma jistax jkollhom effett illi jbiddlu il-valuri tal-limitu direttament jew indirettament.
(8) Il-valuri tal-limitu mniżżla f'din id-Direttiva huma ħtiġiet minimi; bi qbil ma' l-Artikolu 176 tat-Trattat, l-Istati Membri jistgħu jżommu jew jintroduċu miżuri protettivi aktar stretti; partikolarment, valuri aktar stretti jistgħu jkunu introdotti sabiex jipproteġu is-saħħa tal-kategoriji partikolarment vulnerabbli tal-popolazzjoni, bħat-tfal u l-pazjenti fl-isptar. Stat Membru jista' jeħtieġ li l-valuri tal-limitu ikunu miksuba qabel id-dati mniżżla f'din id-Direttiva.
(9) Benżin huwa karċinoġenu ġenotossiku tal-bniedem u ma hemmx l-ebda mira identifikabbli illi taħtha ma hemmx riskju għas-saħħa tal-bniedem.
(10) Madankollu, meta l-valuri tal-limitu għal benżin kif magħmula minn din id-Direttiva huma diffiċli li jintlaħqu minħabba karatteristiċi ta'tixrid f'zona speċifika jew kondizzjonijiet relevanti tal-klima u jekk l-applikazzjoni tal-miżuri tirriżulta fi problemi severi soċjo-ekonomiċi, l-Istati Membri jistgħu jistaqsu lill-Kummissjoni għal estensjoni waħda fil-limitu taż-żmien taħt kondizzjonjiet speċifiċi.
(11) Bil-għan li jiffaċilitaw ir-reviżjoni ta' din id-Direttiva fl-2004, il-Kummissjoni u l-Istati Membri għandhom jikkunsidraw l-inkuraġġiment tar-riċerka fl-effetti tal-benżin u l-monossidu karboniku, u jieħdu konsiderazzjoni tat-tniġġis ta' l-arja fl-ispazji magħluqa kif ukoll fl-arja ta' barra.
(12) Metodi eżatti tal-miżuri tekniċi standardizzati u l-kriterji komuni għall-lokazzjoni ta' l-istazzjonijiet tat-tkejjil huma element importanti fl-istima tal-kwalità ta' l-arja ambjentali bil-għan li tinkiseb informazzjoni komparabbli madwar il-Komunità.
(13) L-informazzjoni dwar il-konċentrazzjonijiet tal-benżin u l-monossidu karboniku għandha tkun mibgħuta lill-Kummissjoni bħala bażi għar-rapporti regolari.
(14) L-informazzjoni aġġornata dwar il-konċentrazzjonijiet tal-benżin u l-monossidu karboniku fl-arja ambjentali għandha tkun disponibbli għall-pubbliku,
ADOTTAW DIN ID-DIRETTIVA:
Artikolu 1
Għanijiet
L-għanijiet ta' din id-Direttiva għandhom ikunu:
(a) sabiex jistabilixxu l-valuri tal-limitu għal konċentrazzjonjiet ta' benżin u l-monossidu karboniku fl-arja ta' l-ambjent intiżi biex jevitaw, jipprevjenu jew inaqqsu l-effetti li jagħmlu ħsara lis-saħħa tal-bniedem u lill-ambjent kollu;
(b) sabiex issir stima tal-konċentrazzjonjiet tal-benżin u l-monossidu karboniku fl-arja ta' l-ambjent abbażi ta' metodi u kriterji komuni;
(ċ) sabiex tinkiseb informazzjoni adegwata dwar konċentrazzjonjiet tal-benżin u monossidu karboniku fl-arja ambjentali u tassigura li hija magħmula disponibbli għal pubbliku;
(d) sabiex tinżamm il-kwalità ta' l-arja ta' l-ambjent fejn din tkun tajba u titjieb f'każijiet oħra għar-rigward tal-benżin u l-monossidu karboniku.
Artikolu 2
Definizzjonijiet
Id-definizzjonjiet fl-Artikolu 2 tad-Direttiva 96/62/KE għandhom japplikaw.
Għall-għanijiet ta' din id-Direttiva:
(a) "livell ta' stima għolja" tfisser livell speċifikat fl-Anness III, li taħtu tista' tintuża kombinazzjoni ta' metodi tekniċi ta' kejl u mmudellar biex tiġi stmata l-kwalità ta' l-arja fl-ambjent, bi qbil ma' l-Artikolu 6(3) tad-Direttiva 96/62/KE;
(b) "livell ta' stima baxxa" tfisser livell speċifikat fl-Anness III, li taħtu jistgħu jintużaw biss metodi oġġettivi ta' teknika għall-estimazzjoni u mmudellar biex tiġi stmata l-kwalità ta' l-arja fl-ambjent, bi qbil ma l-Artikolu 6(4) tad-Direttiva 96/62/KE;
(ċ) "kejl fiss" tfisser kejl meħud bi qbil ma' l-Artikolu 6(5) tad-Direttiva 96/62/KE.
Artikolu 3
Benżin
1. L-Istati Membri għandhom jieħdu l-miżuri neċessarji biex jassiguraw li l-konċentrazzjonjiet tal-benżin fl-arja ta' l-ambjent, kif stmati bi qbil ma' l-Artikolu 5, ma jaqbżux il-valur tal-limitu mniżżel fl-Anness I skond id-dati msemmija fih.
Il-marġini ta' tolleranza preskritti fl-Anness I għandhom japplikaw bi qbil ma' l-Artikolu 8 tad-Direttiva 96/62/KE.
2. Fejn il-valur tal-limitu mniżżel fl-Anness I huwa diffiċli li jkun milħuq minħabba karatteristiċi tat-tixrid fiż-żona speċifika jew minħabba l-kondizzjonijiet relevanti tal-klima, bħal forza baxxa tar-riħ u/jew kondizzjonijiet li jwasslu għall-evaporazzjoni, u minħabba li l-applikazzojni tal-miżuri tirriżulta fi problemi severi soċjo-ekonomiċi, l-Istat Membru jista' jitlob lil-Kummissjoni għal estensjoni limitata taż-żmien. Il-Kummisjoni, bi qbil mal-proċedura mniżżla fl-Artikolu 12(2) tad-Direttiva 96/62/KE, tista', fuq it-talba ta' l-Istat Membru u mingħajr preġudizzju għall-Artikolu 8(3) ta' din id-Direttiva, tiggarantixxi estensjoni waħda għal perjodu sa ħames snin jekk l-Istat Membru konċernat:
- jagħżel ż-żoni u/jew agglomerazzjonjiet konċernati;
- jipprovdi l-ġustifikazzjoni neċessarja għal estensjoni bħal din;
- juri li l-miżuri kollha raġonevoli kienu meħuda biex ibaxxu l-konċentrazzjonjiet tat-tniġġis konċernat u biex titnaqqas l-area fuq liema l-valur tal-limitu skorra, u
- jiġbor l-iżviluppi tal-ġejjieni fir-rigward tal-miżuri li dan se jieħu skond l-Artikolu 8(3) tad-Direttiva 96/62/KE.
Il-valur tal-limitu għal benżin li ser jingħata waqt dik l-estensjoni taż-żmien limitat m'għandux, madankollu, jaqbeż 10.
Artikolu 4
Monossidu karboniku
L-Istati Membri għandhom jieħdu l-miżuri neċessarji sabiex jassiguraw li l-konċentrazzjonjiet tal-monossidu karboniku fl-arja tal-ambjent, kif stmati bi qbil ma' l-Artikolu 5, ma jaqbżux il-valur tal-limitu mniżżel fl-Anness II skond id-dati msemmija fih.
Il-marġini tat-tolleranza mniżżla fl-Anness II għandhom japplikaw bi qbil ma' l-Artikolu 8 tad-Direttiva 96/62/KE.
Artikolu 5
Stima tal-konċentrazzjonijiet
1. Il-livell ta' stima għolja u baxxa għal benżin u l-monossidu karboniku għandhom ikunu dawk mniżżla fit-Taqsima I ta' l-Anness III.
Il-klassifikazzjoni ta' kull żona jew agglomerazzjoni għal l-għanijiet ta' l-Artikolu 6 tad-Direttiva 96/62/KEE għandhom ikunu riveduti mill-inqas kull ħames snin skond il-proċedura mniżżla fit-Taqsima II ta' l-Anness għal din id-Direttiva. Il-klassifikazzjoni għandha tkun riveduta iktar kmieni fil-każ ta' bidla sinifikanti fl-attivitajiet rilevanti għal konċentrazzjonjiet fl-ambjent ta' benżin jew monossidu karboniku.
2. Il-kriterji biex tiddetermina l-allokazzjoni tal-punti ta' fejn isir il-kampjunar għall-kejl tal-benżin u tal-monossidu karboniku fl-arja ta' l-ambjent għandhom ikunu dawk elenkati fl-Anness IV. In-numru minimu ta' postijiet ta' kampjunar għal kejl fiss ta' konċentrazzjonjiet ta' kull sustanza li tniġġes rilevanti jridu jkunu hekk kif imniżżla fl-Anness V, u dawn għandhom ikunu installati f'kull żona jew agglomerazzjoni fejn ikun hemm bżonn il-kejl jekk il-kejl fiss ikun l-uniku sors ta' data fuq konċentrazzjonjiet li hemm fihom.
3. Għaż-żoni u agglomerazzjonjiet fejn l-informazzjoni għal stazzjonijiet ta' kejl fiss hija ssupplimentata b'informazzjoni minn sorsi oħra, bħal ma huma inventarji ta' emmissjonijiet, metodi ta' kejl indikattiv u mmudellar tal-kwalità ta' l-arja, l-għadd ta' stazzjonijiet ta' kejl fiss li għandhom jiġu nstallati u r-risoluzzjoni spazjali ta' metodi tekniċi oħra għandhom ikunu suffiċjenti għal konċentrazzjonjiet ta' sustanzi li jniġġsu l-arja li għandhom ikunu stabbiliti skond it-Taqsima I ta' l-Anness IV, u t-Taqsima I ta' l-Anness VI.
4. Għaż-żoni u l-agglomerazzjonjiet li fihom il-kejl ma hux meħtieġ, metodi tekniċi ta' mmudellar jew ta' stima oġġettiva jistgħu jintużaw.
5. Il-metodi tar-referenza għall-analiżi u l-kampjunar tal-benżin u l-monossidu karboniku għandhom ikunu dawk imniżżla fit-Taqsimiet I u II ta' l-Anness VII. Taqsima III ta' l-Anness VII ser ipoġġi metodi tekniċi ta' riferenza għall-immudellar tal-kwalità ta' l-arja meta metodi tekniċi bħal dawn huma disponibbli.
6. Id-data li fiha l-Istati Membri għandhom jinfurmaw lill-Kummissjoni bil-metodi wżati għall-istima preliminari tal-kwalità ta' l-arja taħt il-punt (d) ta' l-Artikolu 11(1) tad-Direttiva 96/62/KE għandha tkun id-data mniżżla fl-Artikolu 10 ta' din id-Direttiva.
7. L-emendi kollha neċessarji sabiex jiġu adottati id-dispożizzjonijiet ta' dan l-Artikolu u l-Annessi III sa VII għal progress xjentifiku u tekniku għandhom ikunu adottati bi qbil mall-proċedura msemmija fl-Artikolu 6(2) imma jistħgu ma jirriżultawx f' xi tibdil dirett jew indirett għal valuri tal-limiti.
Artikolu 6
Kumitat
1. Il-Kummissjoni għandha tiġi assistita mill-kumitat msemmi fl-Artikolu 12(2) tad-Direttiva 96/62/KE, minn hawn 'l quddiem msejjaħ "il-Kumitat".
2. Fejn issir riferenza għal dan il-paragrafu, għandhom japplikaw l-Artikoli 5 u 7 tad-Deċiżjoni 1999/468/KE wara li jkunu kkunsidrati d-dispożizzjonijiet ta' l-Artikolu 8 li jinsab fiha.
Il-perjodu ta' żmien mniżżel fl-Artikolu 5(6) tad-Deċiżjoni 1999/468/KE għandu jkun ta' tliet xhur.
3. Il-Kumitat għandu jadotta r-regoli tiegħu ta' proċedura.
Artikolu 7
Informazzjoni pubblika
1. L-Istati Membri għandhom jassiguraw l-informazzjoni aġġornata dwar il-konċentrazzjonjiet fl-ambjent tal-benżin u l-monossidu karboniku tkun kontinwament għad-dispożizzjoni tal-pubbliku kif ukoll għall-organizzazzjonijiet adatti, bħal l-organizzazzjonijiet ta' l-ambjent, organizzazzjonijiet tal-konsumaturi, organizzazzjonijiet li jirrapreżentaw l-interessi tal-popolazzjoni sensittiva u korpi oħra rilevanti tal-kura tas-saħħa, per eżempju permezz, tal-medja tax-xandir, l-istampa, screens ta' l-informazzjoni jew servizzi ta' komputer network, it-teletext, telefon jew il-fax.
L-informazzjoni dwar il-konċentrazzjonijiet fl-ambjent tal-benżin, bħala valur medju fuq l-aħħar 12-il xahar, għandha tkun aġġornata mill-inqas abbażi ta' tlett xhur, u fejn prattikabbli, l-informazzjoni għandha tkun aġġornata abbażi ta' kull xahar. L-informazzjoni dwar il-konċentrazzjonijiet fl-ambjent tal-monossidu karboniku għandha, bħala medja massima ta' kull tmien siegħat, mill-inqas tiġi aġġornata kuljum u, meta jkun prattikabbli, tiġi aġġornata kull siegħa.
L-informazzjoni msemmija fit-tieni subparagrafu għandha mill-inqas tindika kull eċċedenza tal-konċentrazzjonijiet imsemmija fil-valuri tal-limitu fuq il-perjodi medji hekk kif imniżżla fl-Annessi I u II. Din għandha tipprovdi wkoll stima qasira dwar il-valuri tal-limitu u l-informazzjoni xierqa dwar l-effetti fuq is-saħħa.
2. Meta jkunu qegħdin isiru pjanijiet jew programmi disponibbli għal pubbliku taħt l-Artikolu 8(3) tad-Direttiva 96/62/KE, l-Istati Membri għandhom jagħmluhom disponibbli għal l-organizzazzjonijiet msemmija fil-paragrafu 1 ta' dan l-Artikolu. Dan jinkludi wkoll id-dokumentazzjoni meħtieġa taħt l-Anness VI(II) ta' din id-Direttiva.
3. L-informazzjoni magħmula disponibbli għal pubbliku u għall-organizzazzjonijiet taħt il-paragrafi 1 u 2 għandhom ikunu ċari, jiftiehmu sew u aċċessibbli.
Artikolu 8
Rapport u reviżjoni
1. Mhux aktar tard mill-31 ta' Diċembru 2004 il-Kummissjoni għandha tibgħat lill-Parlament Ewropew u lill-Kunsill rapport ibbażat fuq l-esperjenza miksuba fl-applikazzjoni ta' din id-Direttiva u, partikolarment, dwar ir-riżultati tar-riċerka xjentifika l-aktar reċenti li tikkonċerna l-effetti fuq is-saħħa tal-bniedem, b'attenzjoni partikolari tingħata lill-popolazzjoni sensittiva, u fuq is-sistemi ekoloġiċi ta' l-espożizzjoni tal-benżin u l-monossidu karboniku, fuq l-iżvilluppi teknoloġiċi inkluż il-progress milħuq fil-metodi tal-kejl u konċentrazzjonjiet oħra ta' l-istima tal-benżin u tal-monossidu karboniku fl-arja ta' l-ambjent.
2. Ir-rapport imsemmi fil-paragrafu 1 għandu jagħti konsiderazzjoni partikolari ta' l-elementi li ġejjin fir-rigward tal-benżin u l-monossidu karboniku:
(a) il-kwalità ta' l-arja kurrenti u l-evoluzzjoni tagħhom sa u wara s-sena 2010;
(b) il-possibiltà li jitnaqqsu aktar l-emmissjonijiet li jniġġsu minn kull sors relevanti, filwaqt li tittieħed konsiderazzjoni tat-teknika tagħhom li qed tiġi mħaddma u l-effettività ta' l-ispejjeż;
(ċ) ir-relazzjonijiet bejn l-affarijiet li jniġġsu u l-opportunitajiet għal strateġiji ikkumbinati biex tintlaħaq il-kwalità ta' l-arja tal-Komunità u l-għanijiet relatati;
(d) ħtiġiet kurrenti u tal-ġejjieni għall-informazzjoni tal-pubbliku u għat-tixrid ta' l-informazzjoni bejn l-Istati Membri u l-Kummissjoni;
(e) l-esperjenza miksuba fl-applikazzjoni ta' din id-Direttiva fl-Istati Membri inkluż, b'mod partikolari, il-kondizzjonijiet mniżżla fl-Anness IV taħt liema l-miżuri kienu saru.
3. Bil-għan li jinżamm livell għoli tal-protezzjoni tas-saħħa tal-bniedem u l-ambjent, ir-rapport msemmi fil-paragrafu 1 għandu jkun akkumpanjat, jekk ikun il-każ, mill-proposti għal l-emendi ta' din id-Direttiva li tista' tinkludi aktar estensjonijiet fil-perjodu taż-żmien sabiex jintlaħaq il-valur limitat għal benżin fl-Anness I li jista' jkun miftiehem taħt l-Artikolu 3(2).
Artikolu 9
Penali
L-Istati Membri għandhom jistabbilixxu il-penali applikabbli għal ksur tad-dispożizzjonijiet nazzjonali adottati skond din id-Direttiva. Il-penali għandhom ikunu effettivi, proporzjonati u dissważivi.
Artikolu 10
Implimentazzjoni
1. L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa sabiex jikkonformaw ma' din id-Direttiva mhux iktar tard mit-13 ta' Diċembru 2002. Fl-istess ħin għandhom jgħarrfu bihom lill-Kummissjoni.
Meta l-Istat Membri jadottaw dawn il-miżuri, għandhom jkollhom riferenza għal din id-Direttiva jew għandhom ikunu akkpumpanjati b'din ir-riferenza fl-okkazjoni tal-pubblikazzjoni uffiċjali tagħhom. L-Istati Membri għandhom jistabbilixxu kif trid issir din ir-riferenza.
2. L-Istati Membri għandhom jikkomunikaw lill-Kummissjoni t-test tad-dispożizzjonijiet ewlenija tal-liġijiet nazzjonali li jadottaw fil-qasam kopert b'din id-Direttiva.
Artikolu 11
Dħul fis-seħħ
Ir-Regolament tal-Kummissjoni (KE) Nru 645/2000
tat-28 ta’ Marzu 2000
li jniżżel regoli ta’ implimentazzjoni dettaljati neċessarji għall-funzjonament ta’ ċerti dispożizzjonijiet ta’ l-Artikolu 7 tad-Direttiva tal-Kunsill 86/362/KEE u ta’ l-Artikolu 4 tad-Direttiva tal-Kunsill 90/642/KEE li jikkonċernaw l-arranġamenti għas-sorveljanza tal-livelli massimi ta’ residwi tal-pestiċidi ġewwa u fuq iċ-ċereali u prodotti li joriġinaw mill-pjanti, inklużi frott u ħaxix rispettivament
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 86/362/KEE ta’ l-24 ta’ Lulju 1986 dwar l-iffissar tal-livelli massimi ta’ residwi tal-pestiċidi ġewwa u fuq iċ-ċereali [1], kif emendata l-aħħar bid-Direttiva tal-Kummissjoni 1999/71/KE [2], u b’mod partikolari l-Artikolu 7 tagħha,
Wara li kkunsidrat id-Direttiva tal-Kunsill 90/642/KEE tas-27 ta’ Novembru 1990 dwar l-iffissar tal-livelli massimi ta’ residwi tal-pestiċidi ġewwa u fuq prodotti li joriġinaw mill-pjanti, inkluż il-frott u l-ħaxix [3], kif l-aħħar emendata bid-Direttiva 1999/71/KE, u b’mod partikolari l-Artikolu 4 ta’ l-istess Direttiva,
Billi:
(1) L-Artikolu 7 tad-Direttiva 86/362/KEE u l-Artikolu 4 tad-Direttiva 90/642/KEE rispettivament stabbilixxew dispożizzjonijiet basiċi li jikkonċernaw is-sorveljanza tal-pestiċidi ġewwa u fuq iċ-ċereali u frott uħaxix rispettivament.
(2) L-esperjenza fl-istabbilizazzjoni u l-implimentazzjoni ta’ rakommandazzjonijiet tal-Kummissjoni wriet li ppjanar multiannwali, bil-possibiltà ta’ aġġustament annwali, jista’ jkun l-iżjed metodu effettiv għall-istabbilizazzjoni ta’ programmi ta’ sorveljanza koordinati mill-Komunità Ewropea.
(3) L-Artikolu 7 tad-Direttiva 86/362/KEE u l-Artikolu 4 tad-Direttiva 90/642/KEE jipprovdu għar-reviżjoni u l-adozzjoni ta’ kwalunkwe miżuri neċessarji, bħall-pubblikazzjoni tal-Kummissjoni tal-Komunità Ewopea ta’ rapporti li jkollhom informazzjoni kollatata u kkumpilata ta’ l-Istati Membri u l-adozzjoni ta’ l-azzjoni li trid tittieħed fil-livell Komunitarju fil-każ ta’ xi ksur tal-livelli massimi rrapurtati. L-esperjenza kkonfermat li sabiex ir-riżultati rrapurtati tagħhom ikunu jistgħu jintużaw b’kunfidenza, laboratorji li jagħmlu analiżi ta’ residwi tal-pestiċidi għandhom joperaw b’livelli għolja ta’ assigurazzjoni ta’ kwalità. Il-parteċipazzjoni ta’ laboratorji f’testijiet regolari ta’ profiċjenza u l-implimentazzjoni tagħhom ta’ proċeduri komuni għall-kontroll tal-kwalità, jistgħu iservu biex jaderixxu mal-ħtiġijiet ta’ akkreditazzjoni ta’ l-Artikolu 3 tad-Direttiva tal-Kunsill 93/99/KEE tat-29 ta’ Ottubru 1993 dwar is-suġġett ta’ miżuri addizzjonali li jikkonċernaw il-kontroll uffiċjali ta’ affarijiet ta’ l-ikel [4].
(4) Minħabba li l-Kummissjoni, fil-kollazzjoni u kumpilazzjoni ta’ l-informazzjoni sottomessa mill-Istati Membri għall-presentazzjoni bħala rapporti tal-Komunità Ewropea, jrid ikollha l-kunfidenza fil-kwalità, korrettezza u paragunabilità ta’ dik l-informazzjoni hi xierqa, li l-Kummissjoni għandha tikkontribbwixxi finanzjarjament għal azzjonijiet li jappoġġjaw ir-rabta ta’ l-għola livelli li jistgħu jiġu akkwistati tal-programmi ta’ sorveljanza. B’mod partikolari t-testijiet regolari ta’ profiċjenza ta’ laboratorji u r-reviżjoni u l-iżvilupp tar-regoli ta’ proċedura tal-kontroll ta’ kwalità f’laqgħat regolari ta’ speċjalizzati għandhom ikunu appoġġati.
(5) Hu xieraq li l-Kummissjoni għandha tikkontribbwixxi finanzjarjament għal azzjonijiet li jappoġġaw aspetti oħra tal-koordinazzjoni tas-sorveljanza ta’ residwi tal-pestiċidji f’livell Komunitarju. B’mod partikolari x-xogħol għandu jkun appoġġat sabiex jippermetti lill-Kummissjoni tirrispondi għall-ħtieġa li għandha taħdem progressivament lejn sistema li tkun tippermetti l-istima ta’ l-esposizzjoni dietetika attwali mill-informazzjoni ta’ sorveljanza.
(6) Il-komunikazzjoni mill-Kummissjoni dwar is-sigurtà tas-saħħa tal-konsumatur u ta’ l-ikel (COM(97) 183) tiddeskrivi l-operazzjoni ta’ l-ikel; kontrolli veterinajri u fitosanitarji u spezzjonijiet tas-servizzi. Is-sorveljanza ta’ residwi tal-pestiċidi ġewwa u fuq iċ-ċereali u frott u ħaxix hi attività li għandha tkun koperta bis-servizz ta’ spezzjoni.
(7) L-eserċizzji ta‘ sorveljanza għal 1996 u 1997 urew ksur tal-livelli massimu kif stabbilit fid-Direttiva 90/642/KEE kif emendata.
(8) Direttiva 90/642/KEE, kif emendata, kif ukoll Direttiva 86/362/KEE jipprovdu għall-adozzjoni ta’ azzjonijiet li għandhom jittieħdu f’livell Komunitarju fil-każ ta’ ksur irraportat u għal regoli ta’ implimentazzjoni dettaljati neċessarji għall-funzjonament xieraq tas-sorvelljanza.
(9) Deskrizzjoni fil-qosor tas-sistemi ta’ sorveljanza fl-Istati Membri kollha hi neċessarja biex ittejjeb is-sorveljanza ta’ residwi tal-pestiċidi fil-Komunità u biex tassisti fil-funzjonament xieraq tagħha.
(10) Regoli ta’ implimentazzjoni dettaljati neċessarji għall-funzjonament xieraq tad-dispożizzjonijiet ta’ sorveljanza għandhom isiru. Dawn ir-regoli għandhom jistipulaw b’mod ċar l-azzjonijiet li, u l-proċeduri li, bihom l-Kummissjoni tista’ tagħmel kontribuzzjonijiet finanzjarji, fi’ ħdan l-allokazzjonijiet disponibbli tal-budget.
(11) Il-miżuri li hemm provvdut għalihom f’dan ir-Regolament huma skond l-opinjoni tal-Kumitat Permanenti għas-Saħħa tal-Pjanti,
ADOTTAT DAN IR-REGOLAMENT:
Artikolu 1
1. Ir-rakomandazzjonijiet tal-Kummissjoni magħmula skond id-dispożizzjonijiet ta’ l-Artikolu 7(2)(b) tad-Direttiva 86/362/KEE u l-Artikolu 4(2)(b) tad-Direttiva 90/642/KEE jistgħu ikopru perjodi ta’ bejn isena uħames snin.
2. Sabiex titħalla ssir it-tmexxijja effettiva minn sena għal sena ta’ programmi ta’ sorveljanza multi annwali, il-Kummissjoni tista’ tissottometti abbozzi ta’ rakomandazzjonijiet annwali li jikkonfermaw u jissuplimentaw; dawn għandhom jiġu sottomessi lill-Kumitat Permanenti għas-Saħħa tal-Pjanti kif provvdut fl-Artikolu 7(2)(b) tad-Direttiva 86/362/KEE u ta l-Artikolu 4(2)(b) tad-Direttiva 90/642/KEE.
Artikolu 2
Sabiex jiġi ffaċilitat il-funzjonamennt tad-dispożizzjonijiet tal-paragrafi 2 u 3 ta’ l-Artikolu 7 tad-Direttiva 86/362/KEE u ta’ l-Artikolu 4 tad-Direttiva 90/642/KEE rispettivament, il-Kummissjoni ghandha:
1) 1.tikkoordina l-attivitajiet ta’ l-Istati Membri sa fejn jikkonċernaw il-ħtiġijiet għall-ġenerazzjoni, reġistrazzjoni, tmexxijja u trasmissjoni ta’ informazzjoni dwar is-sorveljanza u l-programmi ta’ sorveljanza, kif xieraq permezz ta’ noti ta’ gwida tal-kumitat għas-Saħħa tal-Pjanti, b’mod partikolari regoli li jikkonċernaw il-proċeduri għall-kontroll tal-kwalità għall-analiżi tar-residwi tal-pestiċidi [5] u d-dokument ta’ xogħol ta’ gwida għall-Istati Membri dwar l-implimentazzjoni tar-rikmandazzjonijiet tal-Kummissjoni li jikkonċernaw programmi ta’ sorveljanza Komunitarji koordinati [6];
2. tagħmel kontribuzzjonijiet finanzjarji, fi ħdan l-allokazzjonijiet xierqa disponibbli fil-budget tal-Komunità Ewropea:
(a) għall-organizzazzjoni regolari ta’ testijiet ta’ profiċjenza, bi prinċipju ta’ kull sentejn, tal-laboratorji kollha li jwettqu l-analiżi sabiex tiġi assigurata l-kwalità, l-korrettezza u l-komparabilità ta’ l-informazzjoni mibgħuta mill-Istati Membri lill-Kummissjoni u lill-Istati Membri l-oħra annwalment u kollatati u kompilati għall-pubblikazzjoni mill-Kummissjoni skond id-dispożizzjonijiet ta’ l-Artikolu 7(3) tad-Direttiva 86/362/KEE u ta’ l-Artikolu 4(3) tad-Direttiva 90/642/KEE;
(b) għall-organizzazzjoni ta’ l-iżvilupp ta’ proċeduri għall-kontroll tal-kwalità għall-analiżi tar-residwi fil-pestiċidi, fil-forma ta’ noti ta’ gwida tal-Kumitat Permanenti għas-Saħħa tal-Pjanti, u għall-organizzazzjoni tar-reviżjoni regolari, bi prinċipju f’intervalli ta’ sentejn f’laqgħat speċjalizzati, għall-applikazzjoni ta’ tali proċeduri fil-laboratorji għall-analiżi tar-residwi ta’ l-Istati Membri sabiex tiġi assigurata l-kwalità, il-korrettezza u l-komparabilità ta’ l-informazzjoni mibgħuta mill-Istati Membri lill-Kummissjoni u lill-Istati Membri l-oħra annwalment u kollatati u kkumpilati għall-pubblikazzjoni mill-Kummissjoni skond id-dispożizzjonijiet ta’ l-Artikolu 7(3) tad-Direttiva 86/362/KEE u l-Artikolu 4(3) tad-Direttiva 90/642/KEE;
(ċ) għall-organizzazzjoni annwali ta’ studji, konsultazzjonijiet u preparazzjonijiet oħra neċessarji sabiex tippermetti lill-Kummissjoni biex taħdem progressivament lejn sistema li tkun tista tippermetti l-istima ta’ l-esposizzjoni attwali għad-dieta ta’ pestiċidi mill-informazzjoni ta’ sorveljanza, kif meħtieġ mit-tieni subparagrafu ta’ l-Artikolu 7(3) tad-Direttiva 86/362/KEE u ta’ l-Artikolu 4(3) tad-Direttiva 90/642/KEE; u
(d) għall-organizzazzjoni ta’ azzjonijiet oħra f’livell Komunitarju neċessarji għall-implimentazzjoni xierqa tal-paragrafi 2 u 3 ta’ l-Artikolu 7 tad-Direttiva 86/362/KEE u ta’ l-Artikolu 4 tad-Direttiva 90/642/KEE rispettivament li jistgħu jiġu identifikati mill-Kummissjoni u l-Kumitat Permanenti għas-Saħħa tal-Pjanti.
Artikolu 3
1. Il-Kummissjoni għandha tinnomina l-benefattur jew benefatturi tal-kontribuzzjonijiet finanzjarji li hemm provvduti għalihom fl-Artikolu 2(2) permezz ta’ deċiżjoni adottata skond il-proċeduri stabbiliti fl-Artikolu 12 tad-Direttiva 86/362/KEE u ta’ l-Artikolu 10 tad-Direttiva 90/642/KEE.
2. Id-deċiżjoni tal-Kummissjoni, li hemm provvduta fil-paragrafu 1, għandha b’mod partikolari tistabbilixxi:
- l-isem tal-benefattur jew benefatturi tal-kontribuzzjoni finanzjarja tal-Komunità,
- l-ispiża totali ta’ l-azzjoni li għandha tittieħed, u il-kontribuzjonijiet tal-partijiet involuti fit-teħid ta’ l-azzjoni, inluż il-Komunità Ewropea,
- deskrizzjoni fil-qosor ta’ l-azzjoni li għandha tittieħed,
- skeda għat-tlestija ta’ l-azzjoni.
Artikolu 4
L-Istati Membri għandhom jiżguraw li r-riżultati analitiċi mibgħuta lill-Kummissjoni u lill-Membri Stati l-oħra annwalment, skond id-dispożizzjonijiet ta’ l-Artikolu 7(3) tad-Direttiva 86/362/KEE u l-Artikolu 4(3) tad-Direttiva 90/642/KEE ġew miksuba minn laboratorji li:
- huma konformi mal-ħtiġijiet ta’ l-Artikolu 3 tad-Direttiva 93/99/KEEC, u
- jagħmlu kull sforz sabiex jimplimentaw il-proċeduri tal-kontroll tal-kwalità għal analiżi tar-residwi tal-pestiċidji li hemm provvdut għalihom fl-Artikolu 2(2) (b) ta’ dan ir-Regolament.
Barra dan, Stati Membri għandhom jiżguraw li l-parteċipazzjoni fil-programm koordinat tal-Komunità għandha tkun ristretta għal laboratorji li pparteċipaw f’sessjoni ta’ qabel, jew li ser jipparteċipaw s’sessjoni li jmiss tat-testijiet ta’ profiċjenza Komunitarji rilevanti li hemm provvdut għalihom fl-Artikolu 2(2)(a) ta’ dan ir-Regolament.
Artikolu 5
1. Il-Kummissjoni għandha taħtar uffiċjali speċjali, u kkwalifikati b’mod xieraq sabiex jissorveljaw fl-Istati Membri, flimikien ma l-awtoritajiet nazzjonali, t-twettiq ta’ programmi nazzjonali u Komunitarji għas-sorvelljanza ta’ residwi tal-pestiċidi ġewwa jew fuq oġġetti ta’ l-ikel li joriġinaw mill-pjanti. Dan jinkludi t-teħid ta’ kampjuni w il-mod li biħ jaħdmu l-laboratorji rilevanti.
2. L-uffiċjali se iżuru lill-awtoritajiet nazzjonali f’kull wieħed mill-Istati Membri, li jridu jikkooperaw ma’ l-uffiċjali nominati mill-Kummissjoni u jagħtu l-assistenza kollha neċessarja sabiex ikunu jistgħu iwettqu x-xogħol tagħhom. Il-programmi taż-żjajjar għandhom jiġu organizzati u mwettqa b’kollaborazzjoni ma’ l-Istat Membru konċernati. Fi’ kwalunkwe każ, l-awtoritajiet nazzjonali għandhom jibqgħu risponsabbli għat-twettiq ta’ l-operazzjonijiet ta’ kontroll.
3. Il-Kummissjoni għandha tagħmel arranġamenti għal dawn iż-żjajjar ma’ l-uffiċjali nazzjonali fi’ żmien addattat. Flimkien ma l-esperti mill-Istati Membri visitati, l-esperti tal-Kummissjoni jistgħu jiġu akkumpnajati matul iż-żjajjar tagħhom minn espert wieħed jew aktar esperti minn wieħed jew aktar mill-Istati Membri. Matul iż-żjajjar, l-espert jew esperti ta’ Istati Membri maħtura mill-Kummissjoni għandom jikkonformaw mar-regoli amministrattivi tal-Kummissjoni.
4. Wara kull żjara, l-Kummissjoni għandha tipprepara rapport bil-miktub. L-Istat Membru visitat jrid jingħata l-opportunità li jikkumenta dwar dan ir-rapport.
5. Il-Kummissjoni għandha tinnotifika regolarment b’rapport bil-miktub lill-Istati Membri kollha, fil-Kumitat Permanenti għas-Saħħa tal-Pjanti, dwar ir-riżultat taż-żjajjar lil kull Stat Membru. Il-Kummissjoni għandha tinforma lill-Parlament Ewropew. Il-Kummissjoni għandha wkoll tagħmel ir-rapporti disponibbli lill-pubbliku fuq bażi regolari.
6. Id-dispożizzjonijiet ta’ dan l-Artikolu għandhom jerġgħu jiġu eżaminati sal-31 ta’ Ottubru 2001.
Artikolu 6
Dan ir-Regolament għandhu jidħol fis-seħħ fl-1 ta’ April 2000.
Dan ir-Regolament għandhu jorbot fl-intier tiegħu u japplika direttament fl-Istati Membri kollha.
Ir-Regolament tal-Kunsill (KE) Nru 657/2000
tas-27 ta' Marzu 2000
dwar djalogu eqreb mas-settur tas-sajd u ma gruppi milquta mill-politika komuni tas-sajd
IL-KUNSILL TA' L-UNJONI EWROPEA,
Wara li kkunsidra t-Trattat li jwaqqaf il-Komunità Ewropea, u partikolarment l-Artikolu 37 dwar dan,
Wara li kkunsidra l-proposta mill-Kummissjoni,
Wara li kkunsidra l-opinjoni tal-Parlament Ewropew,
(2) In vista ta' l-inkarigi tal-Kumitat tal-Pariri fuq is-Sajd u l-Akwakultura (ACFA) mġedded bid-Deċiżjoni tal-Kummissjoni 1999/478/KE [1], dawn l-għanijiet ta' djalogu eqreb u ta' trasparenza jistgħu jiġu ffaċilitati bid-dħul ta' miżuri ġodda sabiex tittejjeb l-organizzazzjoni tal-laqgħat ta' l-ACFA, minn banda waħda, u l-komunikazzjoni lill-gruppi interessati ta' tagħrif li jirrigwarda l-kwistjonijiet konċernati u r-riżultati miksuba, mill-banda l-oħra.
(3) Għal dan il-għan, l-organizzazzjonijiet Ewropej tal-kummerċ għandhom jingħataw għajnuna fit-tħejjija tal-laqgħat ta' l-ACFA bil-ħsieb illi jiġi stimulat studju komprensiv tal-kwistjonijiet involuti fiċ-CFP u l-impatt ta' dawn il-miżuri, illi jiġu inkoraġġiti inizjattivi mill-industrija u li jiġu mfittxija, jekk possibbli, posizzjonijiet komuni fuq proposti abbozzati mill-Kummissjoni.
(4) Sabiex jittejbu ċ-ċirkostanzi li fihom jittieħdu d-deċiżjonijiet, l-industrija għandha tiġi mgħarrfa fi stadju bikri dwar l-inizjattivi pjanati fil-waqt li l-miri u d-dettalji tal-miżuri differenti taċ-CFP għandhom jiġu mfissra lill-gruppi kollha interessati,
ADOTTA DAN IR-REGOLAMENT:
L-Artikolu 1
Skond il-kondizzjonijiet stabbiliti fl-Anness, il-Kummissjoni għandha ġġorr in-nefqa fuq:
- il-laqgħat irranġati mill-organizzazzjonijiet Ewropej tal-kummerċ li jkollhom il-mira illi jħejju l-laqgħat tal-Kumitat tal-Pariri fuq is-Sajd u l-Akwakultura,
- l-ispjega ta' l-għanijiet tal-politika komuni tas-sajd u l-miżuri li għandhom x'jaqsmu magħha, u b'mod partikolari l-proposti tal-Kummissjoni u tal-firxa tat-tagħrif rilevanti f'dan il-qasam lill-industrija tas-sajd u lill-gruppi interessati, filwaqt li jinżamm kuntatt regolari ma' l-organizzazzjonijiet u l-gruppi interessati.
Jistgħu jiġu provduti wkoll fondi għal laqgħat ta' esperti rranġati mill-Kummissjoni biex jiffinanzjaw l-attivitajiet li għalihom saret referenza fit-tieni inċiż ta' l-ewwel sottoparagrafu.
L-Artikolu 2
Il-Kummissjoni tista' twettaq kull verifika li tikkunsidra meħtieġa sabiex tiżgura l-konformità mal-kondizzjonijiet u t-twettieq ta' l-inkarigi assenjati b'dan ir-Regolament lill-organizzazzjonijiet Ewropej tal-kummerċ, li għandhom jgħinu lir-rappreżentanti maħtura għal dan il-għan mill-Kummissjoni.
L-Artikolu 3
Dan ir-Regolament għandu jidħol fis-seħħ fis-seba' jum wara dak tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kunsill (KE) Nru 813/2000
tas-17 ta’ April 2000
li jissupplimenta l-Anness mar-Regolament tal-Kummissijoni (KEE) Nru 1107/96 dwar ir-reġistrazzjoni ta’ l-indikazzjonijiet ġeografiċi u denominazzjoni ta’ l-oriġini skond il-proċedura stabbilita fl-Artikolu 17 tar-Regolament (KEE) Nru 2081/92
IL-KUNSILL TA’ L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea,
Wara li kkunsidra l-proposta mill-Kummissjoni,
Wara li kkunsidra r-Regolament tal-Kunsill (KEE) Nru 2081/92 ta' l-14 ta’ Lulju 1992 dwar il-protezzjoni ta’ l-indikazzjonijiet ġeografiċi u denominazzjoni protetta ta' l-oriġini għall-prodotti u l-oġġetti ta’ l-ikel agrikoli [1], u b’mod partikolari l-Artikolu 17(2) tiegħu,
Billi:
(1) Kien mitlub tagħrif addizzjonali dwar ċerti ismijiet innotifikati mill-Istati Membri skond l-Artikolu 17 tar-Regolament (KEE) Nru 2081/92 sabiex jiġi żgurat li jħarsu l-Artikoli 2 u 4 ta’ dan ir-Regolament. Dan it-tagħrif addizzjonali juri illi l-ismijiet iħarsu dawn l-Artikoli. Għandhom għalhekk jiġu rreġistrati u miżjuda fl-Anness mar-Regolament tal-Kummissjoni (KEE) Nru 1107/96 [2].
(2) Il-Kumitat ipprovdut fl-Artikolu 15 tar-Regolament (KEE) Nru 2081/92 ma tax opinjoni favorevoli,
ADOTTA DAN IR-REGOLAMENT:
Artikolu 1
L-ismijiet fl-Anness ma’ dan ir-Regolament huma hawnhekk miżjuda fl-Anness mar-Regolament tal-Kummissijoni (KEE) Nru 1107/96.
Artikolu 2
Dan ir-Regolament għandu jidħol fis-seħħ fil-jum tal-pubblikazzjoni tiegħu fil-Ġurnal Uffiċċjali tal-Komunitajiet Ewropej.
Ir-Regolament tal-Kummissjoni (KE) Nru 1685/2000
tat-28 ta’ Lulju 2000
li jistabbilixxi regoli dettaljati għall-implimentazzjoni tar-Regolament tal-Kunsill (KE) Nru 1260/1999 f’dak li għandu x’jaqsam ma’ l-eliġibbilità ta’ l-infiq ta’ operazzjonijiet kofinanzjati mill-Fondi Strutturali
Il-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 1260/1999 tal-21 ta’ Ġunju 1999 li jistabbilixxi dispożizzjonijiet ġenerali dwar il-Fondi Strutturali [1], u b’mod partikolari l-Artikoli 30(3) u 53(2) dwar dan,
Wara li kkunsultat lill-Kumitat kif previst fl-Artikolu 147 tat-Trattat, il-Kumitat dwar Strutturi Agrikoli u Żvilupp Rurali u l-Kumitat dwar Strutturi għas-Sajd u l-Akwakultura,
Billi:
(1) L-Artikolu 1(3) tar-Regolament tal-Kunsill (KE) Nru 1257/1999 tas-17 ta’ Mejju 1999 dwar għajnuna għal żvilupp rurali mill-Fond Agrikolu Ewropew ta’ Gwida u Garanzija (EAGGF) u li jemenda u jħassar ċerti Regolamenti [2] jispeċifika li miżuri ta’ żvilupp rurali li huma integrati fil-miżuri li jinkoraġixxu l-iżvilupp u aġġustament strutturali ta’ reġjuni li l-iżvilupp tagħhom ikun għadu lura (Objettiv 1) jew li jakkompanjaw il-miżuri li jappoġġjaw l-konverżjoni ekonomika u soċjali ta’ nħawi li jkunu milquta minn diffikultajiet strutturali (Objettiv 2) fir-reġjuni konċernati, għandhom jikkunsidraw il-miri speċifiċi ta’ appoġġ tal-Komunità taħt il-Fondi Strutturali skond il-kondizzjonijiet stabbiliti fir-Regolament (KE) Nru 1260/1999. L-Artikolu 2 tar-Regolament (KE) Nru 1257/1999 jispeċifika l-ħidma li tista’ tkun milquta mill-għajnuna għal żvilupp rurali.
(2) L-Artikolu 2 tar-Regolament (KE) Nru 1783/1999 tal-Parlament Ewropew u tal-Kunsill tat-12 ta’ Lulju 1999 dwar il-Fond ta’ Żvilupp Reġjonali Ewropew [3] jispeċifika t-tip ta’ ħidma li l-ERDF jista’ jgħin jiffinanza.
(3) L-Artikolu 3 tar-Regolament (KE) Nru 1784/1999 tal-Parlament Ewropew u tal-Kunsill tat-12 ta’ Lulju 1999 dwar il-Fond Soċjali Ewropew [4], jispeċifika t-tip ta’ ħidma li l-ESF jista’ jgħin jiffinanzja.
(4) L-Artikolu 2 tar-Regolament tal-Kunsill (KE) Nru 1263/1999 tal-21 ta’ Ġunju 1999 dwar l-Istrument Finanzjarju għal Gwida tas-Sajd [5] jispeċifika t-tip ta’ operat li l-FIFG jista’ jgħin jiffinanza. Ir-Regolament tal-Kunsill (KE) Nru 2792/1999 [6] jistabbilixxi r-regoli u arranġamenti ddettaljati li għandhom x’jaqsmu ma’ għajnuna strutturali tal-Komunità fis-settur tas-sajd.
5) L-Artikolu 30(3) tar-Regolament (KE) Nru 1260/1999 jipprovdi li regoli dwar infieq eliġibbli għandhom ikunu r-regoli nazzjonali relevanti kemm-il darba l-Kummissjoni ma tqisx li jkun neċessarju li tadotta regoli fuq livell tal-Komunità; għal ċertu tip ta’ ħidmiet il-Kummissjoni tikkunsidra li hu meħtieġ sabiex tiggarantixxi l-implimentazzjoni uniformi u imparzjali tal-Fondi Strutturali madwar il-Komunità li tadotta sett komuni ta’ regoli dwar infiq eliġibbli. L-adozzjoni ta’ kull regola li għandha x’taqsam ma’ tip partikolari ta’ ħidma ma tippredetterminax taħt liema mill-Fondi msemmija fuq, din il-ħidma tista’ tkun kofinanzjata. L-adozzjoni ta’ dawn ir-regoli m’għandhiex iżżomm Stati Membri, f’ċerti każijiet li għandhom ikunu indikati, milli japplikaw dispożizzjonijiet nazzjonali aktar stretti. Ir-regoli għandhom japplikaw għal kull infiq maħruġ bejn id-dati stabbiliti fl-Artikolu 30(2) tar-Regolament (KE) Nru 1260/1999.
(6) L-Artikolu 36(1) tar-Regolament (KE) Nru 1257/1999 jipprovdi li r-Regolament (KE) Nru 1260/1999 u d-dispożizzjonijiet adottati fl-implimentazzjoni dwar dan japplikaw, ħlief kif previst b’mod ieħor taħt ir-Regolament (KE) Nru 1257/1999, għal miżuri ta’ żvilupp rurali f’inħawi koperti b’Objettiv 2 iffinanzjati mill-EAGGF (Taqsima tal-Garanzija). Għalhekk, ir-regoli stabbiliti fir-Regolament preżenti japplikaw għal dawn il-miżuri li jiffurmaw parti mill-programmi għal reġjuni ta’ Objettiv 2 ħlief jekk ir-Regolament (KE) Nru 1257/1999 u r-Regolament tal-Kummissjoni (KE) Nru 1750/1999 [7] li jistabbilixxu regoli dettaljati għall-applikazzjoni tar-Regolament (KE) Nru 1257/1999 ma jipprovdux mod ieħor.
(7) L-Artikoli 87 u 88 tat-Trattat japplikaw għal ħidma kofinanzjata mill-Fondi Strutturali. Id-deċiżjoni tal-Kummissjoni li tapprova kull għajnuna ma tistax tippredettermina kull stima f’dak li għandu x’jaqsam ma’ regoli ta’ għajnuna ta’ l-Istat u ma tħollx lill-Istat Membru mill-obbligi tiegħu taħt dawk l-Artikoli.
(8) Il-miżuri li għalihom hemm provdut f’dan ir-Regolament huma konformi ma’ l-opinjoni tal-Kumitat dwar l-Iżvilupp u Konverzjoni ta’ Reġjuni,
ADOTTAT DAN IR-REGOLAMENT:
L-Artikolu 1
Ir-regoli li jinsabu fl-Anness ta’ dan ir-Regolament japplikaw sabiex jiġi stabbilit l-eliġibilità ta’ l-infiq fil-forom ta’ għajnuna kif imfisser fl-Artikolu 9(e) tar-Regolament (KE) Nru 1260/1999.
L-Artikolu 2
Dan ir-Regolament jidħol fis-seħħ fis-seba’ jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament (KE) Nru 2038/2000 tal-Parlament Ewropew u tal-Kunsill
tat-28 ta' Settembru 2000
li jemenda r-Regolament (KE) Nru 2037/2000 dwar is-sustanzi li jnaqqsu s-saff ta' l-ożonu, rigward l-inalaturi ta' dożi mkejla bl-arloġġ u tal-pompi medikali tad-drogi
IL-PARLAMENT EWROPEW U L-KUNSILL TAL-KUMITAT SOĊJALI,
Wara li kkunsidraw it-Trattat li jistabbilixxi l-Komunità Ewropea, u partikolarment l-Artikolu 175(1) tiegħu,
Wara li kkunsidraw l-opinjoni tal-Kunsill Ekonomiku u Soċjali [1],
Wara li kkunsultaw lill-Kumitat tar-Reġjuni,
Waqt li jaġixxu skond il-proċedura stabbilita fl-Artikolu 251 tat-Trattat [2],
Billi:
(1) L-esportazzjoni ta' inalaturi ta'dożi mkejla bl-arloġġ lejn il-pajjiżi li għadhom qegħdin jiżviluppaw u l-esportazzjoni ta' pompi medikali li jkun fihom il-chlorofluorocarbons mhumiex permissibli skond ir-Regolament (KE) Nru 2037/2000 tal-Parlament Ewropew u tal-Kunsill tad-29 ta' Ġunju 2000 dwar is-sustanzi li jnaqqsu is-saff ta' l-ożonu [3]. Madankollu, l-esportazzjoni ta' dawn il-prodotti tas-saħħa, li l-użu tagħhom huwa permissibli fis-suq tal-Komunità, għandu jkun ristrett.
(2) Ir-Regolament (KE) Nru 2037/2000 għandu, għalhekk, jiġi emendat kif xieraq,
ADOTTAW DAN IR-REGOLAMENT:
L-Artikolu 1
Il-punt li ġej għandu jiżdied ma' l-Artikolu 11(1) tar-Regolament (KEE) Nru 2037/2000:
"(f) l-inalaturi tad-doża mkejla bl-arloġġ u l-mekkanizmi tal-kunsinja li jkun fihom il-chlorofluorcarbons għal apparat li jkun issiġillat ermetikament għalbiex ikunu impjantati fil-ġisem, sabiex ifornu dożi mkejla ta' medikament li, skond l-Artikolu 4(1), jistgħu jingħataw awtorizzazzjoni temporanja skond il-proċedura riferita fl-Artikolu 18(2)."
L-Artikolu 2
Dan ir-Regolament għandu jidħol fis-seħħ fil-jum ta' wara l-pubblikazzoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kunsill (KE) Nru 2578/2000
IL-KUNSILL TA'L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea,
Wara li kkunsidra r-Regolament tal-Kunsill (KEE) Nru 3759/92 tas-17 ta' Diċembru 1992 dwar l-organizzazzjoni komuni tas-suq fil-prodotti tas-sajd u l-akwakultura [1], u partikolarment l-Artikolu 2(3) tiegħu,
Wara li kkunsidra l-proposta mill-Kummissjoni,
(2) Għalhekk hemm bżonn li jiġu stabbiliti standards komuni ta' marketing, armonizzati fil-Komunità kollha, għall-dawk l-ispeċi billi jiġi emendat ir-Regolament (KE) Nru 2406/96 [3],
ADDOTTA DAN IR-REGOLAMENT:
Artikolu 1
Ir-Regolament (KE) Nru 2406/96 qiegħed b'hekk jiġi emendat kif ġej:
1. L-Artikolu 3:
(a) fil-paragrafu 1, il-lista taħt (a) għandha tiġi supplimentata bl-inċiżi li ġejjin:
"- 'Il-mulett strixxjat jew aħmar (Mullus barbatus, Mullus surmuletus)
- It-tannuta sewda tal-baħar (Spondyliosoma cantharus)";
(b) fil-paragrafu 1, għandu jiżdied punt ġdid (d):
"(d) L-arzella komuni u akwatiċi oħra bla sinsla li jaqgħu taħt il-kodiċi NK 0307:
- L-arzella komuni (Pecten maximus)
- Il-bronja komuni (Buccinum undatum)"
2. L-ewwel sub-paragrafu ta'l-Artikolu 4(3) għandu jinbidel għal: "3. Il-granċ, l-arzella komuni u l-bronja komuni msemmija fl-Artikolu 3 m'għandhomx jiġu kklassifikati skond l-istandards speċifiċi ta' kemm ikunu friski."
3. L-Artikolu 7(1) għandu jinbidel b'li ġej:
"1. Il-prodotti msemmija fl-Artikolu 3 għandhom jitqiesu skond il-piż jew in-numru għal kull kilogramm. Il-gambli u l-granċi, madankollu, għandhom jiġu gradati f'kategoriji skond il-ħxuna tal-qoxra; l-arzell komuni u l-bronji komuni għandhom jiġu gradati f'kategoriji skond il-ħxuna tal-qoxra."
4. Fl-Anness II, it-tabella li tidher fl-Anness ta' dan ir-Regolament tikkonċerna l-kategorijii tad-daqs applikabbli għall-mulett strixxjat jew aħmar, it-tannuta sewda tal-baħar, l-arzella komuni u l-bronja komuni għandhom jiżdiedu wara t-tabella eżistenti.
Artikolu 2
Dan ir-Regolament għandu jidħol fis-seħħ fl-għoxrin jum wara dak li fih jiġi ppubblikat fil-Gurnal Uffiċjali tal-Komunitajiet Ewropej.
Ir-Regolament (KE) Nru 2700/2000 tal-Parlament Ewropew u tal-Kunsill
tas-16 Novembru 2000
li jemenda r-Regolament tal-Kunsill (KEE) Nru 2913/92 li jistabbilixxi l-Kodiċi tad-Dwana tal-Komunita
IL-PARLAMENT EWROPEW U L-KUNSILL TA' L-UNJONI EWROPEA
Wara li kkunsidraw it-Trattat li jistabbilixxi l-Komunità Ewropea, u partikolarment l-Artikoli 26, 95 u 133 miġjuba fih,
Wara li kkunsidraw il-proposta mressqa mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Huma u jaġixxu bi qbil mal-proċedura preskritta fl-Artikolu 251 tat-Trattat [3],
Billi:
(1) L-Artikolu 253(4) tar-Regolament tal-Kunsill (KEE) Nru 2913/92 tat-12 ta' Ottubru 1992 li jistabbilixxi l-Kodiċi Doganali tal-Komunità [4], jipprovdi li, qabel l-1 ta' Jannar 1998, il-Kunsill għandu, fuq il-bażi ta' rapport mill-Kummissjoni, li jista’ jkun akkumpanjat minn proposti, jirrevedi l-Kodiċi bil-għan li jdaħħal dawk l-adattazzjonijiet li jkunu jidhru meħtieġa, u jieħu in kunsiderazzjoni partikolarment il-kisbiet tas-suq intern.
(2) Kull reviżjoni tal-Kodiċi trid, mingħajr ma’ toħloq xkil għall-kummerċ internazzjonali, tiġi kunsidrata bħala opportunità biex iddaħħal strumenti u proċeduri biex jipprevjenu l-frodi, billi l-prevenzjoni tal-frodi hija waħda mill-aħjar mezzi li tissalvagwardju l-flus ta' min iħallas it-taxxi kif sottolineat fil-konklużjonijiet tal-Kunsill tad-19 ta' Mejju 1998.
(3) Għandu jingħata kont tar-riżoluzzjoni tal-Kunsill tal-25 ta' Ottubru 1996 dwar is-simplifikazzjoni u r-razzjonalizzazzjoni tar-regolamenti u l-proċeduri doganali tal-Komunità [5].
(4) Il-poteri ta' l-awtoritajiet differenti li jwaqqfu skali ta' kambju wara d-dħul fis-seħħ ta' l-Euro għadhom ma ġewx deċiżi.
(5) Għandhom jintgħamlu ċerti dispożizzjonijiet sabiex ikopru l-possibilita li ċerti dikjarazzjonijiet tad-dwana allokati permezz ta' metodi tekniċi tal-proċessar ta' tagħrif magħruf (data) ma jġorrux magħhom ċerti dokumenti.
(6) Sabiex ikun eħfef li jittieħed vantaġġ mill-arranġamenti ta' proċessar ta' oġġetti importati, proċessar taħt il-kontroll tad-dwana u importazzjoni temporanja, ir-reġoli għandhom jintgħamlu iktar flessibbli.
(7) Huwa xieraq li tintgħamel dispożizzjoni, bi qbil mal-proċedura tal-kumitat, sabiex każi addizzjonali li fihom il-ħlasijiet mistħoqqa skond arranġamenti ta' proċessar ta' esportazzjoni jiġu kalkolati billi tittieħed bħala bażi l-ispiża ta' l-operat tal-proċessar.
(8) F'xi żoni ħielsa jista’ jkun xieraq li tiġi permessa t-tkomplija tal-formalitajiet konnessi mal-proċedura ta' magażżinaġġ u t-twettiq tal-kontrolli tad-dwana mill-awtoritajiet tad-dwana skond din il-proċedura.
(9) F'ċerti ċirkustanzi, il-benefiċċju ta' trattament favorevoli ta' tariffa konċess għar-raġuni tan-natura jew l-użu-aħħari ta' oġġetti u tal-ħlasijiet differenzjali taħt il-proċedura ta' proċessar għall-esportazzjoni għandhom ukoll ikunu disponsibbli fejn dejn tad-dwana jintefaq għal raġunijiet oħra għajr il-ħruġ ta' l-oġġetti f'ċirkulazzjoni ħielsa.
(10) Id-dispożizzjonijiet li għandhom x'jaqsmu mal-post fejn jintefaq dejn tad-dwana għandhom jinkludu regoli speċjali għal każijiet partikolari fejn is-somma involuta tkun taħt ċertu għatba (threshold).
(11) Għall-każ partikolari ta' arranġamenti preferenzjali, huwa meħtieġ li jiġu definiti l-kunċetti ta' żball mill-awtoritajiet tad-dwana u dawk ta' bona-fede mill-persuna responsabbli għall-pagament. Il-persuna responsabbli għall-pagament ma għandhiex tinżamm responsabbli għall-funzjonament ħażin tas-sistema minħabba żball magħmul mill-awtoritajiet ta' pajjiż terz. Il-ħruġ ta' ċertifikat mhux korrett minn dawn l-awtoritajiet ma għandux, iżda, jiġi kunsidrat bħala żball jekk iċ-ċertifikat ikun bażat fuq applikazzjoni li fiha jkun jinsab tagħrif mhux korrett. In-natura mhux korretta tat-tagħrif provvdut mill-esportatur fl-applikazzjoni tiegħu għandha tiġi stmata fuq il-bażi ta' l-elementi fattwali kollha li jkunu jinsabu f'din l-applikazzjoni. Il-persuna responsabbli għall-pagament tista’ tiddefendi l-bona fede tagħha fejn tkun tista’ turi li tkun ħadet l-attenzjoni mistħoqqa, minbarra meta avviż li jgħid li jeżisti lok għal dubji jkun pubblikat fil-Ġurnal Uffiċjali tal-Komunitajiet Ewropej.
(12) L-interessi finanzjarji tal-Komunita u d-drittijiet ta' persuni responsabbli għall-pagament għandhom jiġu protetti kontra kull proċedimenti legali ta' tul mhux mistħoqq.
(13) Għandhom isiru dispożizzjonijiet biex jiġi sospiż l-obbligu li jitħallas dejn tad-dwana li jintefaq fejn l-oġġetti jkunu twarrbu mis-superviżjoni tad-dwana u jkun hemm iktar minn debitur wieħed, sabiex l-awtoritajiet tad-dwana jitħallew jiftħu proċedimenti ta' ġbir lura kontra debitur partikolari wieħed, u jieħdu prijorita fuq id-debituri l-oħra.
(14) Il-miżuri meħtieġa għall-implimentazzjoni tar-Regolament (KEE) Nru 2913/92 għandhom jiġu adotti skond id-Deċiżjoni tal-Kunsill 1999/468/KE tat-28 ta' Ġunju 1999 li tippreskrivi l-proċeduri għall-eżerċizzju tal-poteri ta' implimentazzjoni konferiti fuq il-Kummissjoni [6].
(15) Ir-Reġolament (KEE) Nru 2913/92 għandu għalhekk jiġi emendat kif mistħoqq,
ADOTTAW DAN IR-REGOLAMENT
Artikolu 1
Ir-Regolament (KEE) Nru 2913/92 huwa emendat kif ġej:s:
1. fl-Artikolu 4, il-punt 24 għandu jiġi mibdul b'dan li ġej:
"24. Proċedura tal-Kumitat tfisser jew il-proċedura riferita fl-Artikoli 247 and 247a, jew fl-Artikoli 248 u 248a.";
2. fl-Artikolu 35, l-ewwel paragrafu għandu jiġi mibdul b'dan li ġej: "Fejn il-fatturi wżati sabiex jistabilixxu l-valur tad-dwana ta' oġġetti jkunu espressi f'munita korrenti għajr dik ta' l-Istat Membru fejn issir il-valuta, l-iskala tal-kambju li trid tiġi wżata għandha tkun dik pubblikata kif mistħoqq mill-awtoritajiet kompetenti f'din il-materja.";
3. fl-Artikolu 77, it-test korrenti jsir paragrafu 1 u għandu jiżdied il-paragrafu li ġej:
"2. Fejn id-dikjarazzjoni tad-dwana issir permezz ta' metodi tekniċi ta' proċessar ta' fatti magħrufa, l-awtoritajiet tad-dwana jistgħu jħallu d-dokumenti li jakkumpanjawha riferiti fl-Artikolu 62(2) milli jintbagħtu mad-dikjarazzjoni. F'dan il-każ id-dokumenti għandhom jinżammu għad-dispożizzjoni ta' l-awtoritajiet tad-dwana.";
4. L-Artikolu 115(4) għandu jinbidel b'li ġej:
"4. Miżuri mirati biex jipprojbixxu, jimponu ċerti kondizzjonijiet jew jiffaċilitaw rikors għall-paragrafu1 jistgħu jiġu adotti bi qbil mal-proċedura tal-kumitat.";
5. is-sentenza li ġejja għandha tiżdied ma’ l-Artikolu 117(c):"Il-każi li fihom il-kondizzjonijiet ekonomiċi jistgħu jingħaddu bħala mwettqa jistgħu jiġu stabbiliti bi qbil mal-proċedsura tal-kumitat.";
6. L-Artikolu 124 għandu jiġi mibdul b'dan li ġej:
"L-Artikolu 124
1. Is-sistema tar-rifużjoni tista’ tiġi wżata għall-oġġetti kollha. Madankollu, ma għandhiex tkun użata fejn fil-waqt tad-dikjarazzjoni għar-rilaxx għaċ-ċirkolazzjoni ħielsa jiġi aċċettat illi:
- l-oġġetti impurtati huma bla ħsara għar-restrizzjonijiet kwantitativi ta' importazzjoni,
- miżura ta' tariffa ġewwa l-kwoti tiġi applikata għall-oġġetti impurtati,
- l-oġġetti impurtati huma bla ħsara għall-preżentazzjoni ta' liċenzja ta' importazzjoni jew esportazzjoni jew għal ċertifikat fil-kwadru tal-politika komuni agrikola, jew
- għotja lura ta' flus (refund) ta' l-esportazzjoni jew taxxa fuqha tkun ġiet stabbilita għall-prodotti li jikkumpensaw.
2. Iktar minn hekk, l-ebda għoti lura ta' flus fuq dazji ta' importazzjoni taħt is-sistema ta' ġbid lura ma għandha tkun possibbli jekk, fil-ħin li tiġi aċċettata d-dikjarazzjoni ta' esportazzjoni għal prodotti ta' kumpens, dawn il-prodotti jkunu bla ħsara għall-preżentazzjoni ta' liċenzja ta' importazzjoni jew esportazzjoni jew ta' ċertifikat fil-qafas tal-politika komuni agrikola jew ikunu stabbiliti għalihom għoti ta' flus lura jew taxxa ta' esportazzjoni.
3. Derogi mill-paragrafi 1 and 2 jistgħu jiġu preskritti bi qbil mal-proċedura tal-kumitat.";
7. L-Artikolu 131 għandu jiġi mibdul b'dan li ġej:
"L-Artikolu 131
Il-każijiet fejn il-proċedura ta' proċessar taħt il-kontroll tad-dwana u l-kondizzjonijiet speċifiċi tagħhom jistgħu jintużaw għandhom jiġu stabbiliti bi qbil mal-proċedura tal-kumitat.";
8. fl-Artikolu 133(e), għandha tiżdied is-sentenza li ġejja: "Il-każi fejn il-kondizzjonijiet ekonomiċi jitqiesu bħala mwettqa jistgħu jiġu stabbiliti bi qbil mal-proċedura tal-kumitat.";
9. L-Artikolu 142 għandu jiġi mibdul b'dan li ġej:
"L-Artikolu 142
1. Użu tal-proċedura temporanja ta' importazzjoni b’ħelsien parzjali mid-dazji ta' importazzjoni għandu jiġi konċess fir-rigward ta' oġġetti li ma humiex koperti mid-dispożizzjonijiet adotti bi qbil ma’ l-Artikolu 141 jew li huma koperti b'dawn id-dispożizzjonijiet iżda ma jwettqux il-kondizzjonijiet kollha preskritti fih sabiex tiġi konċessa importazzjoni temporanja meħlusa għal kollox mid-dazji.
2. Il-lista ta' oġġetti li fir-rigward tagħhom il-proċedura ta' importazzjoni temporajna b’ħelsien parzjali mid-dazji ta' importazzjoni tista’ ma tintużax u l-kondizzjonijiet bla ħsara għall-użu tal-proċedura għandhom ikunu stabbiliti bi qbil mal-proċedura tal-kumitat.";
10. il-paragrafu li ġej jiżdied ma’ l-Artikolu 153: "Bħala deroga mill-Artikolu 151, il-proċedura tal-kumitat tista’ tintuża sabiex tistabbilixxi l-każi u l-kondizzjonijiet speċifiċi li fuqhom l-oġġetti jistgħu jinħarġu għal ċirkolazzjoni ħielsa wara l-operat ta' proċessar ta' esportazzjoni, bl-ispejjeż ta' l-operat tal-proċessar mittieħed bħala bażi għal stima sabiex tiġi applikata t-Tariffa tad-Dwana tal-Komunitajiet Ewropej.";
11. L-Artikolu 167(3) għandu jinbidel b'li ġej:
"3. Żoni ħielsa minbarra dawk nominati bi qbil ma’ l-Artikolu 168a, għandhom ikunu mdaħħla fih. L-Istati Membri għandhom jiddefinixxu l-postijiet ta' dħul u ta' ħruġ ta' kull żona ħielsa jew maħżen tad-dwana ħieles.";
12. L-Artikolu 168(1) għandu jinbidel b'li ġej:
"1. Il-perimetru u l-postijiet tad-dħul u tal-ħruġ taż-żoni ħielsa, minbarra żoni ħielsa nominati bi qbil ma’ l-Artikolu 168a, u ta' l-imħażen tad-dwana ħielsa għandhom ikunu bla ħsara għas-superviżjoni mill-awtoritajiet tad-dwana.";
13. l-Artikolu li ġej għandu jiddaħħal bejn l-Artikolu 168 u t-titolu B ( "It-tqegħid ta' oġġetti f'żoni ħielsa jew imħażen tad-dwana ħielsa"
): "L-Artikolu 168a
1. L-awtoritajiet tad-dwana jistgħu jinnominaw żoni ħielsa li fihom jistgħu jsiru l-ispezzjonijiet u l-formalitajiet tad-dwana u fejn jiġu applikati dispożizzjonijiet li għandhom x'jaqsmu ma’ dejn mad-dwana bi qbil mal-ħteġijiet tal-proċedura ta' magażżinaġġ tad-dwana.
L-Artikoli 170, 176 u 180 ma għandhomx japplikaw għaż-żoni ħielsa hekk nominati.
2. Riferenzi għal żoni ħielsa fl-Artikoli 37, 38 u 205 ma għandhomx japplikaw għaż-żoni ħielsa riferiti fil-paragrafu 1.";
14. L-Artikolu 212a għandu jiġi mibdul b'dan li ġej:
"L-Artikolu 212a
Fejn il-liġijiet tad-dwana jipprovdu għal trattament favorevoli ta' tariffa fuq l-oġġetti għar-raġuni tan-natura jew l-użu aħħari jew għal solliev jew eżenzjoni totali jew parzjali tad-dazji ta' importazzjoni jew esportazzjoni skond l-Artikoli 21, 82, 145 jew 184 sa 187, dan it-trattament favorevoli ta' tariffa, solliev jew eżenzjoni għandu wkoll japplika għall-każi fejn dejn mad-dwana jintefaq skond l-Artikoli 202 sa 205, 210 jew 211, bil-kondizzjoni li l-imġiba tal-persuna interessata ma tinvolvi la negozju frawdulenti u lanqas negliġenza fid-dieher u li tipproduċi xiehda li l-kondizzjonijiet l-oħra għall-applikazzjoni ta' trattament favorevoli kienu sodisfatti.";
15. il-paragrafu li ġej għandu jiżdied ma’ l-Artikolu 215:
"4. Jekk awtorita tad-dwana ssib li dejn mad-dwana jkun intefaq skond l-Artikolu 202 fi Stat Membru ieħor u li l-ammont ta' dan id-dejn huwa inqas minn 5000 EUR, id-dejn għandu jitqies li kien intefaq fl-Istat Membru fejn tkun saret is-sejba.";
16. L-Artikolu 220(2)(b) għandu jiġi mibdul b'dan li ġej:
"(b) l-ammont ta' dazju li ried jitħallas legalment ma ġiex imdaħħal fil-kontijiet minħabba żball min-naħa ta' l-awtoritajiet tad-dwana li ma satax raġjonevolment jiġi notat mill-persuna resposabbli għall-pagament, u li din ta' l-aħħar min-naħa tagħha tkun aġixxiet in bona fede u tkun ħarset id-dispożizzjonijiet kollha preskritti fil-liġijiet fis-seħħ fir-rigward ta' dikjarazzjoni tad-dwana.
Fejn l-istatus preferenzjali ta' l-oġġetti huwa stabbilit fuq il-bażi ta' koperazzjoni amministrattiva li tinvolvi lill-awtoritajiet ta' pajjiż terz, il-ħruġ ta' ċertifikat minn dawn l-awtoritajiet, jekk jiġi pruvat li hu inkorrett, għandu jikkostitwixxi żball li ma satax raġjonevolment ikun notat fit-tifsira ta' l-ewwel sotto-paragrafu.
Il-ħruġ ta' ċertifikat żbaljat ma għandux, iżda, jikkostitwixxi żball fejn iċ-ċertifikat ikun bażat fuq tagħrif inkorrett tal-fatti provvdut mill-esportatur, minbarra fejn, partikolarment, jidher biċ-ċar illi l-awtoritajiet tal-ħruġ kienu konxji jew kellhom ikunu konxji li l-oġġetti ma ssodisfawx il-kondizzjonijiet preskritti għad-dritt ta' trattament preferenzjali.
Il-persuna responsabli għal dan tista’ ġġib il-bona fede tagħha bħala turija illi, matul il-perijodu taż-żmien ta' l-operati msemmija tan-negozju tagħha, ħadet il-kura mistħoqqa sabiex tiżgura illi ġew imwettqa l-kondizzjonijiet kollha tat-trattament preferenzjali.
Iżda, il-persuna responsabbli ma tistax iżda ġġib bi skuża l-bona fede tagħha jekk il-Kummissjoni Ewropea tkun ippublikat avviż fil-Ġurnal Uffiċjali tal-Komunitajiet Ewropej, li jgħid li hemm lok għal dubji rigward l-applikazzjoni kif għandha tkun ta' arranġamenti preferenzjali mill-pajjiż benefiċjarju;"
17. L-Artikolu 221(3) għandu jiġi mibdul bil-paragrafi li ġejjin:
"3. Ma għandhiex issir komunikazzjoni mad-debitur wara t-temma ta' perijodu ta' tliet snin mid-data li fiha ntefaq id-dejn mad-dwana. Dan il-perijodu ta' żmien għandu jiġi sospiż mal-waqt tad-depożitu ta' appell fit-tifsira ta' l-Artikolu 243, għal matul il-proċedimenti ta' l-appell.
4. Fejn id-dejn mad-dwana huwa riżultat ta' att li, fiż-żmien li kien kommess, kien jista’ jwassal għal proċedimenti kriminali tal-qorti, l-ammont jista’, skond il-kondizzjonijiet preskritti fid-dispożizzjonijiet fis-seħħ, jiġi komunikat lid-debitur wara li jgħaddi l-perijodu ta' tliet snin riferit fil-paragrafu 3.";
18. L-Artikolu 222(2) għandu jinbidel b'li ġej:
"2. Il-każi u l-kondizzjonijiet fejn għandu jiġi sospiż l-obbligu mid-debitur tal-ħlas tad-dazju jista’ wkoll jiġi provvdut bi qbil mal-proċedura tal-kumitat:
- fejn issir applikazzjoni għal eżenzjoni mid-dazju bi qbil ma’ l-Artikoli 236, 238 jew 239, jew
- fejn l-oġġetti jiġu maqbuda bil-ħsieb li wara jiġu konfiskati bi qbil mat-tieni indent tal-punt (c) jew tal-punt (d) ta' l-Artikolu 233, jew
- fejn id-dejn mad-dwana jkun intefaq skond l-Artikolu 203 u jeżisti iktar minn debitur wieħed.";
19. L-Artikoli 247, 248 u 249 għandhom jiġu mibdula b'dan li ġej:
"L-Artikolu 247
Il-miżuri meħtieġa għall-implimentazzjoni ta' dan ir-Regolament, inkluża l-implimentazzjoni tar-Regolament riferit fl-Artikolu 184, minbarra t-Titolu VIII u bla ħsara għall-Artikoli 9 u 10 tar-Regolament (KEE) Nru 2658/87 [7] u għall-Artikolu 248 ta' dan ir-Regolament għandhom jiġu adotti bi qbil mal-proċedura riferita fl-Artikolu 247a(2) b'konformita mar-rabtiet internazzjonali li għalihom tkun daħlet il-Komunita.
Artikolu 247a
1. Il-Kummissjoni għandha tiġi megħjuna mill-Kumitat tal-Kodiċi tad-Dwana (minn issa ′l quddiem imsejjaħ "il-Kumitat").
2. Fejn issir riferenza għal dan il-paragrafu, għandhom japplikaw l-Artikoli 5 u 7 tad-Deċiżjoni 1999/468/KE wara li jkunu kunsidrati d-dispożizzjonijiet ta' l-Artikolu 8 li jinsab fiha.
Il-perijodu ta' żmien preskritt fl-Artikolu 5(6) tad-Deċiżjoni 1999/468/KE għandu jkun ta' tliet xhur.
3. Il-Kumitat għandujadotta r-regoli tiegħu ta' proċedura.
Artikolu 248
Il-miżuri meħtieġa għall-implimentazzjoni ta' l-Artikoli 11, 12 u 21 għandhom jiġi adotti bi qbil mal-proċedura ta' tmexxija riferita fl-Artikolu 248a(2).
Artikolu 248a
1. Il-Kummissjoni għandha tiġi megħjuna mill-Kumitat tal-Kodiċi tad-Dwana, minn issa "l quddiem imsejjaħ" il-Kumitat.
2. Fejn tintgħamel riferenza għal dan il-paragrafu, għandhom japplikaw l-Artikoli 4 sa 7 tad-Deċiżjoni 1999/468/KEFA.
Il-perijodu ta' żmien preskritt fl-Artikolu 4(3) tad-Deċiżjoni 1999/468/KE għandu jkun ta' tliet xhur.
3. Il-Kumitat għandujadotta r-regoli tiegħu ta' proċedura.
Artikolu 249
Il-Kumitat jista’ jeżamina kull kwistjoni li għandha x'taqsam mal-leġiżlazzjoni tad-dwana mqajma mill-President, jew minn rajh jew fuq it-talba tar-rappreżentant ta' Stat Membru."
Artikolu 2
Dan ir-Regolament għandu jidħol fis-seħħ fis-seba’ jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KEE) Nru 2785/2000
tad-19 ta’ Diċembru 2000
li jemenda r-Regolament (KE) Nru 296/96 dwar l-informazzjoni li trid tiġi trażmessa mill-Istati Membri u dwar il-prenotament ta' kull xahar tan-nefqa ffinanzjata mit-Taqsima Garanziji tal-Fond Agrikolu dwar Gwida u Garanziji (FAEGG), u li jistabbilixxi regoli ddettaljati sabiex jiġi applikat ir-Regolament tal-Kunsill (KE) Nru 1259/1999
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 1258/1999 tas-17 ta’ Mejju 1999 dwar il-finanzjament tal-politika komuni agrikola [1], u b’mod partikolari l-Artikoli 4(8), 5(3) u 7(5) tiegħu,
Billi:
(1) Id-Deċiżjoni tal-Kunsill 2000/427/KE tad-19 ta’ Ġunju 2000 skond l-Artikolu 122(2) tat-Trattat dwar l-adozzjoni mill-Greċja tal-munita korrenti waħdanija fl-1 ta’ Jannar 2001 [2] tiddikjara illi l-Greċja tissodisfa l-kondizzjonijiet meħtieġa sabiex tadotta munita waħdanija.
(2) It-tieni sentenza ta’ l-Artikolu 2 tar-Regolament tal-Kunsill (KE) Nru 974/98 tat-3 ta’ Mejju 1998 dwar id-dħul ta’ l-euro [3], kif emendat bir-Regolament (KE) 2596/2000 [4], tistabbilixxi illi l-munita tal-Greċja trid tkun l-euro mill-1 ta’ Jannar 2001.
(3) L-Artikolu 4(1a)(a) tar-Regolament tal-Kummissjoni (KEE) Nru 296/96 tas-16 ta’ Frar 1996 dwar l-informazzjoni li trid tiġi trażmessa mill-Istati Membri u l-prenotazzjoni ta' kull xahar tan-nefqa ffinanzjata mit-Taqsima Garanziji tal-Fond Agrikolu Ewropew dwar Gwida u Garanziji (FAEGG), u li jistabbilixxi regoli ddettaljati sabiex jiġi applikat ir-Regolament tal-Kunsill (KE) Nru 1259/1999 [5], kif l-aħħar emendat bir-Regolament (KE) Nru 2761/1999 [6], jistabbilixxi l-avvanzi fuq il-prenotazzjoni tan-nefqa tat-Taqsima Garanziji tal-FAEGG iridu jitfasslu u jitħallsu fl-euro għall-Istati Membri parteċipanti. L-avvanzi li jridu jitħallsu fil-bidu ta’ Jannar 2001 għandhom x’jaqsmu man-nefqa effettwata bejn is-16 ta’ Ottubru 2000 u t-30 ta’ Novembru 2000. Għandha għalhekk issir dispożizzjoni sabiex jitħallsu dawn l-avvanzi lill-Greċja għall-aħħar darba fil-munita nazzjonali.
(4) Il-miżuri pprovduti f’dan ir-Regolament huma skond l-opinjoni tal-Kumitat tal-Fond Agrikolu Ewropew dwar Gwida u Garanziji (FAEGG),
ADOTTAT DAN IR-REGOLAMENT:
L- Artikolu 1
Ir-Regolament (KE) Nru 296/96 huwa hawnhekk emendat kif ġej:
1) Is-sentenza li ġejja tiġi miżjuda ma’ l-Artikolu 3(8)(b):
"Din l-għażla għandha tapplika għall-Greċja mill-1 ta’ Jannar 2001." 2) Is-sentenza li ġejja tiġi miżjuda ma’ l-Artikolu 4(1a)(ċ): "L-avvanzi fuq in-nefqa effettwata mill-Greċja bejn is-16 ta’ Ottubru u t-30 ta’ Novembru 2000 għandhom jitħallsu fl-unitajiet tal-munita nazzjonali jew fil-munita nazzjonali."
L- Artikolu 2
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Ir-Regolament tal-Kummissjoni (KE) Nru 2858/2000
tas-27 ta' Diċembru 2000
li jemenda r-Regolament (KE) Nru 2125/95 lil jiftaħ u jipprovdi għall-amministrazzjoni ta' kwoti tat-tariffa għall-faqqiegħ ippreservat
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolamenti tal-Kunsill (KE) Nru 2290/2000 [1], (KE) Nru 2435/2000 [2] u 2851/2000 [3], li jistabbilixxu ċerti konċessjonijiet fil-forma ta' kwoti tat-tariffa tal-Komunità għal ċerti prodotti agrikoli u jipprovdu għal aġġustament, bħala miżura awtonoma u transitorja, ta' ċerti konċessjonijiet agrikoli li hemm provdut dwarhom fil-Ftehim Ewropew mal-Bulgarija, Rumanija u l-Polonja rispettivament, u b'mod partikolari l-Artikoli 1(3) tagħhom,
Billi:
(1) Ir-Regolament tal-Kummissjoni (KE) Nru 2125/95 [4], kif l-aħħar emendat bir-Regolament (KE) Nru 2493/98 [5], jipprovdi għall-amministrazzjoni tal-kwoti għal faqqiegħ ippreservat allokati lill-Polonja, r-Rumanija u l-Bulgarija fl-Annessi II, V u VI rispettivament li jinsabu mar-Regolament tal-Kunsill (KE) Nru 3066/95 tat-22 Diċembru 1995 li jistabilixxi ċerti konċessjonijiet fil-forma ta' kwoti tat-tariffa tal-Komunità għal ċerti prodotti agrikoli u jipprovdi għall-aġġustament, bħala miżura awtonoma u transitorja, ta' ċerti konċessjonijiet agrikoli li hemm provdut dwarhom fil-Patti ta' Ftehim Ewropew sabiex jingħata kont tal-Ftehim dwar l-Agrikoltura milħuq matul is-Serje ta' l-Urugwaj ta' Negozjati Multilaterali dwar il-Kummerċ [6], kif l-aħħar emendati bir-Regolament (KE) Nru 2435/98 [7].
(2) Ir-Regolament (KE) Nru 3066/95 ġie mħassar bir-Regolament (KE) Nru 2851/2000 u sostitwit bir-Regolamenti (KE) Nru 2290/2000, (KE) Nru 2435/2000 u (KE) Nru 2851/2000 fir-rigward tal-Bulgarija, ir-Rumanija u l-Polonja rispettivament. Il-konċessjonijiet tat-tariffa fuq imsemmija għall-faqqiegħ ippreservat ġew inklużi kif inhuma fir-Regolamenti (KE) Nru 2290/2000 u (KE) Nru 2435/2000 fir-rigward ta' prodotti li joriġinaw fil-Bulgarija w ir-Rumanija minn-naħa l-waħda, u jingħataw suġġetti li ma jkun hemm ebda limitu fuq il-kwantità bir-Regolament (KE) Nru 2851/2000 fir-rigward ta' prodotti li joriġinaw mill-Polonja minn-naħa l-oħra. Ir-Regolament (KE) Nru 2125/95 għandu għalhekk jiġi emendat sabiex tiġi maqtugħa kull referenza għall-Polonja ħlief ir-referenza għall-Artikolu 5 li għandu x’jaqsam ma’ l-applikazzjonijiet għall-liċenzja minn importaturi tradizzjonali, sabiex jadattawh għal dawk id-dispożizzjonijiet ġodda.
(3) Il-miżuri li hemm provdut dwarhom f'dan ir-Regolament huma skond l-opinjoni tal-Kumitat ta' ġestjoni għall-Frott u Ħxejjex Ipproċessati,
ADOTTAT DAN IR-REGOLAMENT:
Artikolu 1
Ir-Regolament (KE) Nru 2125/95 huwa b'dan emendat kif ġej:
1. Il-kwoti tat-tariffa għall-faqqiegħ ippreservat tal-ġeneru Agaricus kopert bil-kodiċi NM 07119040, 20031020 u 20031030 elenkati fl-Anness I qegħdin b'dan jiġu miftuħa bla ħsara għar-regoli ta' l-applikazzjoni hawn stipulati.
Id-Deċiżjoni tal-Kummissjoni
tad-19 ta’ Diċembru 2000
li temenda Anness I, il-Kapitolu 14 tad-Direttiva tal-Kunsill 92/118/KEE li tistabbilixxi l-ħtiġiet tas-saħħa ta’ l-annimali u tas-saħħa pubblika li jirregolaw il-kummerċ u l-importazzjoni ġewwa l-Komunità ta’ prodotti li mhumiex soġġetti għall-ħtiġiet imsemmija stabbiliti f’regoli speċifiċi tal-Komunità li hemm referenza għalihom f’Anness A(I) għad-Direttiva 89/662/KEE u, fir-rigward tal-patoġeni, għad-Direttiva 90/425/KEE
(notifikata taħt id-dokument numru Ċ(2000) 3866)
(Test b’rilevanza għall-ŻEE)
(2001/7/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 92/118/KEE li tistabbilixxi l-ħtiġiet tas-saħħa ta’ l-annimali u tas-saħħa pubblika li jirregolaw il-kummerċ u l-importazzjoni ġewwa l-Komunità ta’ prodotti li mhumiex soġġetti għall-ħtiġiet imsemmija stabbiliti f’regoli speċifiċi tal-Komunità li hemm referenza għalihom f’Anness A(I) għad-Direttiva 89/662/KEE [1] u, fir-rigward tal-patoġeni, għad-Direttiva 90/425/KEE, u b’mod partikolari Artikolu 15 tagħha, kif emendat l-aħħar bid-Deċiżjoni tal-Kummissjoni 1999/724/KE [2],
Billi:
(1) Hemm xi differenzi lingwistiċi fit-traduzzjoni bejn it-test Ġermaniż u l-verżjonijiet lingwistiċi l-oħra dwar il-kummerċ ta’ bejn pajjiż u ieħor, ta’ demel mhux proċessat li għandhom jiġu solvuti, u dan huwa opportun minħabba r-riskju tal-possibilità ta’ mard, li jiġu ntrodotti kontrolli aħjar fuq moviment bħal dan.
(2) Huwa neċessarju li f’dan il-kummerċ ta’ bejn pajjiż u ieħor tiġi kunsidrata s-sitwazzjoni tal-mard fil-Pajjiżi Membri.
(3) Il-miżuri li hemm provdut għalihom f’din id-Deċiżjoni huma skond l-opinjoni tal-Kumitat Veterinarju Permanenti,
ADOTTAT DIN ID-DEĊIŻJONI:
Artikolu 1
F’Anness I, il-Kapitolu 14, Parti I.A, tad-Direttiva tal-Kunsill 92/118/KEE punt 1(a), għandu jiġi mibdul b’dan li ġej:
"1. (a) Il-kummerċ ta’ demel mhux ipproċessat ta’ speċi li mhumiex tjur jew ekwidi huwa projbit, għajr għal demel:
minn żoni jew ishma li mhumiex soġġetti għal restrizzjonijiet minħabba xi marda serja li tista’ tittieħed,
u
intenzjonat għat-tixrid, taħt il-kontroll ta’ l-awtoritajiet kompetenti, fuq l-art li tagħmel parti minn jew li tappartjeni għall-istess sehem, kemm jekk separata u kemm jekk le, li tinsab fuq iż-żewġ naħat tal-fruntiera bejn Stati Membri u f’distanza ta’ 20 kilometru. Is-sid tas-sehem għandu jżomm notament dwar dawn il-movimenti ta’ bejn il-pajjiżi sabiex dawn ikunu jistgħu jiġu approvati. L-awtorità kompetenti għandha żżomm reġistru ta’ ishma approvati bħal dawn."
Artikolu 2
Din id-Deċiżjoni għandha tapplika mill-1 ta’ Jannar 2001.
Artikolu 3
Din id-Deċiżjoni hija indirizzata lill-Istati Membri.
Id-Deċiżjoni tal-Kummissjoni
ta’ l-24 ta’ Jannar 2001
li twaqqaf mudell għal-listi ta’ unità approvati mill-Istati Membri għal kummerċ bejn il-Komunità f’annimali ħajjin, semen u embrijoni u r-regoli li japplikaw għat-trasmissjoni ta’ dawn il-listi lill-Kummissjoni
(notifikata taħt id-dokument numru K(2001) 143)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitajiet Ewropej,
Wara li kkunsidrat id-Direttiva tal-Kunsill 64/432/KEE tas-26 ta’ Ġunju 1964 fuq il-problemi tas-saħħa ta’ l-annimali li jaffettwaw il-kummerċ bejn il-Komunità f’annimali bovini u suwini [1], kif emendata l-aħħar bid-Direttiva 2000/25/KE [2], u b’mod partikolari l-Artikolu 11(6) tagħha,
Wara li kkunsidrat id-Direttiva tal-Kunsill 88/407/KEE ta’ l-14 ta’ Ġunju 1988 li twaqqaf il-ħtiġijiet ta’ saħħa ta’ l-annimali applikabbli għall-kummerċ bejn il-Komunità fi u l-importazzjoni ta’ sperma ta’ annimali domestiċi ta’ l-ispeċi bovina [3], kif emendata l-aħħar bl-Att ta’ Adeżjoni ta’ l-Awstrija, il-Finlandja u l-Isvezja, u b’mod partikolari l-Artikolu 5(2) tagħha,
Wara li kkunsidrat id-Direttiva tal-Kunsill 89/556/KEE tal-25 ta’ Settembru 1989 fuq il-kondizzjonijiet ta’ saħħa ta’ l-annimali li jirregolaw il-kummerċ bejn il-Komunità fi u importazzjoni minn pajjiżi li mhumiex membri ta’ embrijoni ta’ annimali domestiċi ta’ l-ispeċi bovina [4], kif emendata l-aħħar bl-Att ta’ Adeżjoni ta’ l-Awstrija, l-Finlandja u l-Isvezja, u b’mod partikolari l-Artikolu 5(3) tagħha,
Wara li kkunsidrat id-Direttiva tal-Kunsill 90/426/KEE tas-26 ta’ Ġunju 1990 fuq il-kondizzjonijiet ta’ saħħa ta’ annimali li jirregolaw il-moviment u l-importazzjoni minn pajjiżi li m' humiex membri ta’ equidae [5], kif emendata l-aħħar bl-Att ta’ Adeżjoni ta’ l-Awstrija, l-Finlandja u l-Isvezja, u b’mod l-Artikolu 7 tagħha,
Wara li kkunsidrat id-Direttiva tal-Kunsill 90/429/KEE tas-26 ta’ Ġunju 1990 li twaqqaf il-ħtiġijiet ta’ saħħa ta’ l-annimali applikabbli għall-kummerċ bejn il-Komunità fi u importazzjoni ta’ semen ta’ animali domestiċi ta’ l-ispeċi porċina [6] kif emendata l-aħħar bid-Deċiżjoni 1999/608/KE [7], l-Artikolu 5(3) tagħha,
Wara li kkunsidrat id-Direttiva tal-Kunsill 91/68/KEE [8] tat-28 ta’ Jannar 1991 fuq il-kondizzjonijiet tas-saħħa ta’ l-annimali li jiggvernaw il-kummerċ bejn il-Komunità ta’ annimali ovini u kaprini, kif emendata l-aħħar bid-Deċiżjoni 94/953/KE [9], u b’mod partikolari l-Artikolu 2(9) tagħha,
Billi:
(1) Kummerċ bejn il-Komunità ta’ annimali bovini, porċini, ovini, karprini u ekwini huwa permess minn ċentri ta’ laqgħat approvati mill-awtoritajiet kompetenti ta’ l-Istat Membru fejn jinstabu.
(2) Kummerċ bejn il-Komunità ta’ sperma ta’ annimali domestiċi ta’ l-ispeċi bovina u porċina huwa permess minn ċentri approvati mill-awtoritajiet kompeteni ta’ l-Istat Membru fejn jinsabu.
(3) Kummerċ bejn il-Komunità ta’ embrijoni u ovuli ta’ l-ispeċi bovina huwa permess jekk ikunu nġabru, ġew proċessati u maħżuna minn gruppi ta’ nies li jiġbru l-embrijoni approvati mill-awtoritajiet kompetenti ta’ l-Istat Membru fejn jinsabu.
(4) Kull Stat Membru għandu jibgħat lill-Kummissjoni u lill-Istati Membri l-oħra l-lista ta’ ċentri ta’ laqgħat, ċentri ta’ ġbir ta’ sperma u t-tim tal-ġbir ta’ l-embrijoni li jkun approvat fit-territorju tiegħu.
(5) Huwa meħtieġ li l-mudell ta’ dawn il-listi jkun armonizzat kif ukoll il-mod kif ikunu trasmessi biex jitwaqqaf aċċess sempliċi għal-listi aġġornati għall-Komunità.
(6) Il-miżuri li hemm provduti f’din id-Deċiżjoni huma konformi ma’ l-opinjoni tal-Kumitat Veterinarju Permanenti,
ADOTTAT DIN ID-DEĊIŻJONI:
Artikolu 1
Il-listi ta’ l-unità elenkati fl-Anness I għandhom ikunu trasmessi lill-Kummissjoni taħt Word 97 (jew preċedenti), Excel 97 (jew preċedenti) jew format pdf fl-indirizz elettroniku li ġej: Inforvet@cec.eu.int.
Il-listi għandhom isiru skond il-formati tal-mudell elenkati fl-Anness II.
Kull modifikazzjoni tal-format jew bdil fid-destinazzjoni għandu jkun notifikat mill-Kummissjoni lill-Istati Membri fil-qafas tal-Kumitat Veterinarju Permanenti.
Artikolu 2
Din id-Deċiżjoni hija indirizzata lill-Istati Membri.
Id-Deċiżjoni tal-Kummissjoni
tas-16 ta' Jannar 2001
li temenda d-Deċiżjoni 2000/532/KE dwar il-lista ta' skart
(notifikata skond id-dokument numru Ċ(2001) 108)
(Test b'relevanza għaż-ŻEE)
(2001/118/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 75/442/KEE tal-15 ta' Lulju 1975 dwar l-iskart [1], kif l-aħħar emendata bid-Direttiva tal-Kummissjoni 96/350/KE [2], u b'mod partikolari l-Artikolu 1(a) tagħha,
Wara li kkunsidrat id-Direttiva tal-Kunsill 91/689/KEE tat-12 ta' Diċembru 1991 dwar skart perikoluż [3], kif l-aħħar emendata bid-Direttiva 94/31/KE [4], u b'mod partikolari l-Artikolu 1(4), it-tieni inċiż tagħha,
Billi:
(1) Id-Deċiżjoni tal-Kummissjoni 2000/532/KE tat-3 ta' Mejju 2000 li tibdel id-Deċiżjoni 94/3/KE li tistipula lista ta' skart skond l-Artikolu 1(a) tad-Direttiva tal-Kunsill 75/442/KEE dwar l-iskart, u d-Deċiżjoni tal-Kunsill 94/904/KE li tistipula lista ta' skart perikoluż skond l-Artikolu 1(4) tad-Direttiva tal-Kunsill 91/689/KEE dwar skart perikoluż [5] għandha tiġi emendata fid-dawl tan-notifikazzjonijiet mill-Istati Membri skond l-Artikolu 1(4), it-tieni inċiż, tad-Direttiva 91/689/KEE.
(2) Il-miżuri provduti f'din id-Deċiżjoni huma skond l-opinjoni tal-Kumitat stabbilit bis-saħħa ta' l-Artikolu 18 tad-Direttiva 75/442/KEE,
ADOTTAT DIN ID-DEĊIŻJONI:
Artikolu 1
Id-Direttiva 2000/532/KE hija emendata kif ġej:
1. L-Artikolu 2 huwa mibdul b'dan li ġej:
"L-Artikolu 2
Skart klassifikat bħala perikoluż huwa kkonsidrat li juri waħda jew aktar mill-karatteristiċi elenkati fl-Anness III li jinsab mad-Direttiva 91/689/KEE u, fir-rigward ta' H3 sa H8, H10 [6] u H11 ta' l-imsemmi l-Anness, karatteristika waħda jew aktar minn dawn li ġejjin:
- temperatura l-aktar baxx li jaqbad ≤ 55 °C,
- sustanza waħda jew aktar klassifikati [7] bħala tossiċi ħafna f'konċentrazzjoni totali ta' ≥ 0,1 %,
- sustanza waħda jew aktar klassifikati bħala tossiċi f'konċentrazzjoni totali ta' ≥ 3 %,
- sustanza waħda jew aktar klassifikati bħala ta' ħsara f'konċentrazzjoni totali ta' ≥ 25 %,
- sustanza waħda jew aktar klassifikati bħala R35 f'konċentrazzjoni totali ta' ≥ 1 %,
- sustanza waħda jew aktar klassifikati bħala R34 f'konċentrazzjoni totali ta' ≥ 5 %,
- sustanza waħda jew aktar klassifikati bħala R41 f'konċentrazzjoni totali ta' ≥ 10 %,
- sustanza irritanti waħda jew aktar klassifikati bħala R36, R37, R38 f'konċentrazzjoni totali ta' ≥ 20 %,
- sustanza waħda magħrufa li tkun karċinoġenika tal-kategorija 1 jew 2 f'konċentrazzjoni ta' ≥ 0,1 %,
- sustanza waħda magħrufa li tkun karċinoġenika tal-kategorija 3 f'konċentrazzjoni ta' ≥ 1 %,
- sustanza waħda tossika għar-riproduzzjoni f'kategorija 1 jew 2 klassifikata bħala R60, R61 f'konċentrazzjoni ta' ≥ 0,5 %,
- sustanza waħda tossika għar-riproduzzjoni f'kategorija 3 klassifikata bħala R62, R63 f'konċentrazzjoni ta' ≥ 5 %,
- sustanza waħda mutaġenika f'kategorija 1 jew 2 klassifikata bħala R46 f'konċentrazzjoni ta' ≥ 0,1 %,
- sustanza waħda mutaġenika f'kategorija 3 klassifikata bħala R40 f'konċentrazzjoni ta' ≥ 1 %."
2. L-Anness huwa mibdul bit-test ta' l-Anness li jinsab ma' din id-Deċiżjoni.
Artikolu 2
Din id-Deċiżjoni għandha tgħodd mill-1 ta' Jannar 2002.
Artikolu 3
Din id-Deċiżjoni hija ndirizzata lill-Istati Membri.
Id-Deċiżjoni tal-Kummissjoni
tat-22 ta’ Frar 2001
li tistabbilixxi l-pjanijiet dwar kampjunar u l-metodi djanjostiċi għall-iskoperta u l-konfermazzjoni ta’ xi mard tal-ħut u li tħassar id-Deċiżjoni 92/532/KEE
(notifikata taħt dokument numru C(2001) 426)
(Test b’ rilevanza għaż-ŻEE)
(2001/183/KE)
IL-KUMMISSJONI TAL-KOMUNITAJIET EWROPEJ,
Filwaqt li kunsidrat it-Trattat li jistabbilixxi il-Komunità Ewropea,
Filwaqt li kunsidrat id-Direttiva tal-Kunsill 91/67/KEE tat-28 ta’ Jannar 1991 dwar il-kundizzjonijiet dwar saħħa ta’ l-annimali li jirregolaw it-tqegħid fuq is-suq ta’ annimali u prodotti akkwakulturi [1], kif l-aħħar emendata bid-Direttiva 98/45/KE [2], u partikolarment l-Artikolu 15 tagħha,
Billi:
(1) Il-pjanijiet dwar kampjunar u l-metodi djanjostiċi għall-iskoperta u l-konferma ta’ xi mard tal-ħut ġew stabbiliti fid-Deċiżjoni tal-Kummissjoni 92/532/KEE [3], kif emendata bid-Deċiżjoni tal-Kummissjoni 96/240/KE [4].
(2) Minn żmien l-adozzjoni tad-Deċiżjoni 92/532/KEE, saru żviluppi ġodda prattiċi u xjentifiċi, u ġiet emendata d-Direttiva 91/67/KEE. Dan jeħtieġ li l-pjanijiet dwar kampjunar u l-metodi djanjostiċi jiġu aġġornati.
(3) Tali aġġornar tirrelata għall-eżaminazzjoni u l-identifikazzjoni ta’ viruses li jikkawżaw settiċemja virali emorraġika (SVE) u nekrożi ematopejċi infettużi (NEI) u tibdiliet skond l-aħħar emendi tad-Direttiva 91/67/KEE.
(4) Il-laboratorju Komunitarji referenti għall-mard tal-ħut stabbilit bid-Direttiva tal-Kunsill 93/53/KEE [5], ġie kkonsultat.
(5) Il-pjanijiet dwar kampjunar u l-metodi djanjostiċi għall-iskoperta u l-konferma ta’ xi mard tal-ħut introdotti bid-Deċiżjoni 92/532/KEE għandhom jitħassru għall-iskopijiet tal-kjarezza
(6) Il-miżuri provduti f’ din id-Deċiżjoni huma skond l-opinjoni tal-Kumitat Veterinarju Permanenti,
ADOTTAT DIN ID-DEĊIŻJONI:
Artikolu 1
Il-pjanijiet dwar kampjunar u l-metodi djanjostiċi għall-iskoperta u l-konferma ta’ settiċemja virali emorraġika (SVE) u nekrożi ematopejċi infettużi (NEI) huma stabbiliti fl-Anness.
Artikolu 2
Din id-Deċiżjoni tħassar id-Deċiżjoni 92/532/KEE.
Artikolu 3
Din id-Deċiżjoni hija indirizzata lill-Istati Membri.
Id-Deċiżjoni tal-Kunsill
tat-23 ta’ Lulju 2001
li temenda d-Deċiżjoni 90/424/KEE dwar in-nefqa fil-qasam veterinarju
(2001/572/KE)
IL-KUNSILL TA’ L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea,
Wara li kkunsidra d-Deċiżjoni tal-Kunsill 90/424/KEE tas-26 ta’ Ġunju 1990 dwar in-nefqa fil-qasam veterinarju [1], u partikolarment Artikolu 24(1) u (2) tagħha,
Wara li kkunsidra l-proposta tal-Kummissjoni,
Billi:
(1) Id-Deċiżjoni 90/424/KEE tipprovdi għall-possibiltà ta’ kontribuzzjoni finanzjarja mill-Komunità għall-eradikazzjoni u monitoraġġ ta’ mard li jinsab fil-lista annessa ma’ dik id-Deċiżjoni.
(2) Il-lista tista’ tkun miżjuda jew emendata biex tikkunsidra il-progress fis-sitwazzjoni tas-saħħa fil-Komunità.
(3) Anemija infettiva tas-salamun (ISA – AIS) hija marda ġdida li dehret għall-ewwel darba fil-Komunità fl-1998 li għandha l-potenzjal li toħloq telf importanti għall-industrija tas-salamun.
(4) Huwa importanti li l-AIS tkun kontrollata biex ikun evitat it-tixrid tagħha f’żoni oħra.
(5) L-Ilsien ikħal hija marda virili ta’ oriġini antopodika tan-nagħaġ, tal-mogħoż, ta’ l-ifrat u ta’ l-annimali li jixtarru (ruminanti).
(6) L-Ilsien ikħal għandha impatt fil-livell internazzjonali fuq il-movimenti ta’ l-annimali ħajjin ta’ speċji sensittiva peress li hija inkluża fil-Lista A ta’ l-Organizzazzjoni Dinjija għas-Saħħa ta’ l-Annimali.
(7) Fl-1998 l-Ilsien ikħal daħlet fit-territorju tal-Komunità minn barra t-teritorju u infirxet permezz ta’ vetturi nfettati.
(8) Ċerti żoni ta’ l-Unjoni Ewropea għandhom, minħabba l-kondizzjonijiet klimatiċi, ikunu kunsidrati bħala żoni b’riskju kbir ta’ l-Ilsien ikħal.
(9) Id-Deċiżjoni 90/424/KEE taħseb għal miżuri ta’ emerġenza ikkawżati mit-tixrid ta’ l-Ilsien ikħal. Kontribuzzjoni finanzjarja tal-Komunità hija wkoll meħtieġa għall-monitoraġġ ta’ ċerti miżuri ta’ kontroll inkluż it-tilqim kontra l-Ilsien ikħal f’żoni ta’ riskju kbir jew f’żoni fejn il-marda hija endemika.
(10) Fid-dawl ta’ dawn il-progressi, l-AIS u l-Ilsien ikħal għandhom jiżdiedu mal-lista in kwestjoni biex tkun tista’ tinkiseb kontribuzzjoni finanzjara tal-Komunità għall-implimentazzjoni ta’ programmi ta’ l-eradikazzjoni u l-monitoraġġ ta’ dan il-mard. Fil-każ ta’ l-Ilsien ikħal, għandha tkun adottata kriterja speċifika biex tippermetti li l-miżura finanzjarja li hemm provvediment dwarha f’Artikolu 24(1) tad-Deċiżjoni 90/424/KEE tkun implimentata.
(11) Biex ikunu eleġibbli għal kontribuzzjoni finanzjarja tal-Komunità, ir-rekwiżiti relevanti tad-Deċiżjoni 90/424/KEE u, fir-rigward ta’ l-AIS, d-Direttiva tal-Kunsill 93/53/KEE tal-24 ta’ Ġunju 1993 li tintroduċi miżuri minimi tal-Komunità għall-kontroll ta’ ċertu mard tal-ħut [2] għandhom ikunu rispettati.
(12) Ir-Regolament tal-Kummissjoni (KE) Nru 2792/1999 tas-17 ta’ Diċembru li jippreskrivi regoli u arranġamenti fir-rigward ta’ l-assistenza strutturali fis-settur tal-ħut [3] u partikolarment Artikolu 15(3)(g) tiegħu, huwa l-bażi legali xierqa biex tkun assigurata assistenza finanzjarja fir-rigward ta’ l-AIS; għalhekk il-provvedimenti tat-Titolu III tar-Regolament tal-Kunsill (KE) Nru 1260/1999 tal-21 ta’ Ġunju 1999 li jippreskrivi provedimenti ġenerali dwar il-Fondi Strutturali [4] huma applikabbli b’deroga għal dawk provduti f’Artikolu 24, il-paragrafi 5, 6, it-tieni sentenza, 8 u 9 tad-Deċiżjoni 90/424/KEE.
(13) Id-Deċiżjoni 90/424/KEE għandha tkun emendata.
ADOTTA DIN ID-DEĊIŻJONI:
Artikolu 1
Fl-Anness tad-Deċiżjoni 90/424/KEE l-inċiżi li ġejjin għandhom jiżdiedu mal-grupp 1:
"— Anemija infettiva tas-salamun (ISA – AIS) [5]
Artikolu 2
Din id-Deċiżjoni hija indirizzata lill-Istati Membri.
Id-Deċiżjoni tal-Kunsill
tat-23 ta' Lulju 2001
IL-KUNSILL TA' L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea,
Wara li kkunsidra d-Direttiva tal-Kunsill 91/689/KE tat-12 ta' Diċembru 1991 dwar skart perikoluż [1], b'mod partikolari l-Artikolu 1(4) tagħha,
Wara li kkunsidra l-proposta mill-Kummissjoni,
Billi:
(1) Lista ta' skart tal-Komunità kienet stabbilita bid-Deċiżjoni 2000/532/KE tat-3 ta' Mejju 2000 li tibdel id-Deċiżjoni 94/3/KE li tistabbilixxi lista ta' skart skond l-Artikolu 1(a) tad-Direttiva tal-Kunsill 75/442/KEE dwar skart u d-Deċiżjoni tal-Kunsill 94/904/KE li tistabbilixxi lista ta' skart perikoluż skond l-Artikolu 1(4) tad-Direttiva tal-Kunsill 91/689/KEE dwar skart perikoluż [2].
(2) L-Artikolu 1(4) tad-Direttiva 91/689/KEE jeħtieġ li l-Istati Membri jinnotifikaw lill-Kummissjoni bl-iskart mhux inkluż fil-lista ta' skart perikoluż li huma jqisu li għandu karatteristika waħda jew aktar minn dawk elenkati fl-Anness III li jinsab ma’ dik id-Direttiva. Diversi Stati Membri nnotifikaw skart li fih chlorosilanes, skart li fih is-silikon, u materjali ta' kostruzzjoni li fihom l-asbestos u talbu li l-lista ta' skart perikoluż tiġi hekk emendata.
(3) Biex ikun hemm ċarezza, għandu jiġi espressament provdut li taħlita esklussiva ta' grass u żejt minn separazzjoni ta' żejt/ilma li jkun fiha biss żejt ta' l-ikel u xaħmijiet tista’ tiġi meqjusa li mhix ta' perikolu.
(4) Id-Deċiżjoni Nru 2000/532/KE għandha tiġi hekk emendata.
(5) Il-miżuri provduti f'din id-Deċiżjoni m'humiex skond l-opinjoni mogħtija mill-Kumitat stabbilit bis-saħħa ta' l-Artikolu 18 tad-Direttiva 75/442/KEE tal-15 ta' Lulju 1975 dwar l-iskart [3]. Għandhom għalhekk, bis-saħħa tar-raba’ paragrafu ta' l-Artikolu 18 tad-Direttiva 75/442/KEE, jiġu adottati mill-Kunsill,
ADOTTA DIN ID-DEĊIŻJONI:
Artikolu 1
L-Anness li jinsab mad-Deċiżjoni 2000/532/KE għandu jiġi emendat skond l-Anness li jinsab ma’ din id-Deċiżjoni.
Artikolu 2
Din id-Deċiżjoni għandha tgħodd mill-1 ta' Jannar 2002.
Artikolu 3
Din id-Deċiżjoni hija indirizzata lill-Istati Membri.
Id-Deċiżjoni tal-Kummissjoni
tas-6 ta’ Awissu 2001
li taġġorna d-Deċiżjoni 2000/112/KE dwar id-distribuzzjoni bejn banek ta’ l-antiġen ta’ riżervi ta’ l-antiġen.
(notifikata bid-dokument numru Ċ(2001) 2472)
(Test b’rilevanza għaż-ŻEE)
(2001/660/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitá Ewropea,
Wara li kkunsidrat id-Deċiżjoni tal-Kunsill 90/424/KEE tas-26 ta’ Ġunju 1990 dwar l-ispiża fil-qasam veterinarju [1], kif emendat l-aħħar bid-Deċiżjoni tal-Kunsill 2001/12/KE [2], u partikolarment l-Artikolu 14 tagħha,
Wara li kkunsidrat id-Deċiżjoni tal-Kunsill 91/666/KEE tal-11 ta’ Dièmbru 1991 li tistabbilixxi r-riżervi tal-Komunità ta’ vaċċini tal-mard ta’ l-ilsien u d-dwiefer [3], kif emendata l-aħħar bid-Deċiżjoni tal-Kunsill 2001/181/KE [4], u partikolarment l-Artikolu 7 tagħha,
Billi:
(1) Konformi mad-Deċiżjoni 91/666/KEE, ix-xiri ta’ antiġeni huwa parti mill-azzjoni tal-Komunità sabiex tistabbilixxi riżervi ta’ vaċċini tal-marda ta’ l-ilsien u d-dwiefer tal-Komunità.
(2) L-Anness I tad-Deċiżjoni 91/666/KEE jagħti fid-dettall il-kwantitajiet u s-sottotipi ta’ antiġen tal-virus ta’ l-ilsien u d-dwiefer li għandhom jinħażnu f’riżervi ta’ l-antiġen tal-Komunità.
(3) Bid-Deċiżjoni tal-Kummissjoni 93/590/KE [5], kif emendata l-aħħar bid-Deċiżjoni 2000/112/KE [6], saru arranġamenti għax-xiri ta’ antiġeni tal-virus ta’ l-ilsien u d-dwiefer A5, A22 u O1.
(4) Bid-Deċiżjoni tal-Kummissjoni 97/348/KE [7], kif emendata l-aħħar bid-Deċiżjoni 2000/112/KE, saru arranġamenti għax-xiri ta’ antiġeni tal-virus ta’ l-ilsien u d-dwiefer A22-Iraq, C1 u ASIA1.
(5) Bid-Deċiżjoni tal-Kummissjoni 2000/77/KE [8], saru arranġamenti għax-xiri ta’ ċerti kwantitajiet ta’ antiġen tal-virus ta’ l-ilsien u d-dwiefer A Iran 96, A Iran 99, A Malaysia 97, SAT 1, SAT 2 (strains ta’ l-Afrika tal-Lvant u ta’ l-Afrika ta’ Isfel) u SAT 3.
(6) Bid-Deċiżjoni tal-Kummissjoni 2000/569/KE [9], saru arranġamenti għax-xiri ta’ ta’ kwantitajiet addizzjonali ta’ antiġen tal-virus ta’ l-ilsien u d-dwiefer A22-Iraq, O1-Manisa, ASIA 1-Shamir, A Malaysia 97, SAT 1, SAT 2 (strains ta’ l-Afrika tal-Lvant u ta’ l-Afrika ta’ Isfel) u SAT 3.
(7) Wara informazzjoni bil-miktub mill-kuntrattur dwar il-provvista u d-distribuzzjoni lejn il-bini approvat ta’ l-antiġen mixtri skond id-Deċiżjoni 2000/569/KE, jidher xieraq li jiġi aġġornat l-Anness tad-Deċiżjoni 2000/112/KE bid-dettalji tad-distribuzzjoni bejn il-banek ta’ l-antiġen ta’ riżervi ta’ l-antiġen stabbiliti fil-qafas ta’ l-azzjoni tal-Komunitá li tikkonċerna r-riżervi ta’ vaċċini għall-marda ta’ l-ilsien u d-dwiefer u temenda d-Deċiżjonijiet tal-Kummissjoni 93/590/KE u 97/348/KE.
(8) Il-miżuri stipulati f’din id-Deċiżjoni huma skond l-opinjoni tal-Kumitat Permanenti Veterinarju,
ADOTTAT DIN ID-DEĊIŻJONI:
Artikolu 1
L-Anness tad-Deċiżjoni 2000/112/KE qiegħed jiġi mibdul bl-Anness ta’ din id-Deċiżjoni.
Artikolu 2
Din id-Deċiżjoni hija indirizzata lill-Istati Membri.
Id-Deċiżjoni qafas tal-Kunsill
tat-28 ta' Mejju 2001
li tiġġieled frodi u ffalsifikar ta' mezzi ta' ħlas bi flus mhux kontanti
(2001/413/JHA)
IL-KUNSILL TA' L-UNJONI EWROPEA,
Wara li kkunsidrata t-Trattat dwar l-Unjoni Ewropea, u b'mod partikolari l-Artikolu 34(2)(b) tiegħu,
Wara li kkunsidra l-inizzjattiva tal-Kummissjoni [1],
Wara li kkunsidra l-opinjoni tal-Parlament Ewropew [2];
Billi:
(1) Frodi u ffalsifikar ta' mezzi ta' ħlas bi flus mhux kontanti spiss joperaw fuq skala internazzjonali.
(2) Ix-xogħol żviluppat minn organizzazzjonijiet internazzjonali (i.e. il-Kunsill ta' l-Ewropa, il-Grupp ta' Tmienja, l-OKEŻ, Interpol u n-NU) huwa importanti imma jeħtieġ ikun ikkompletat b'azzjoni ta' l-Unjoni Ewropea.
(3) Il-Kunsill iqis li s-serjeta u żvilupp ta' ċerti għamliet ta' frodi li jirrigwardaw mezzi ta' ħlas bi flus mhux kontanti jirrekjedu soluzzjonijiet komprensivi. Ir-Rakkommandazzjoni Nru 18 tal-Pjan ta' Azzjoni biex jiġġieled il-kriminalita organizzata [3], approvat mill-Kunsill Ewropew ta' Amsterdam fis-16 u s-17 ta' Ġunju 1997, kif ukoll il-punt 46 tal-Pjan ta' Azzjoni tal-Kunsill u tal-Kummissjoni dwar kif ikunu implimentati d-dispożizzjonijiet tat-Trattat ta' Amsterdam dwar żona ta' liberta, sigurta u ġustizzja [4], approvat mill-Kunsill Ewropew ta' Vjenna fil-11 ut-12 ta' Diċembru 1998, jitolbu azzjoni dwar dan is-suġġett.
(4) Ladarba l-għanijiet ta' din id-Deċiżjoni qafas, jiġifieri li jkun żgurat li frodi u ffalsifikar li jinvolvu l-għamliet kollha ta' mezzi ta' ħlas bi flus mhux kontanti jkunu rrikonoxxuti bħala reati kriminali u jkunu suġġetti għal sanzjonijiet effettivi, proporzjonati u disswasivi fl-Istati Membri kollha ma jistgħux jinkisbu b'mod suffiċjenti mill-Istati Membri minħabba d-dimensjoni internazzjonali ta' dawk l-offiżi u għalhekk jistgħu jinkisbu aħjar fil-livell ta' l-Unjoni, l-Unjoni tista' tadotta miżuri, skond il-prinċipju ta' sussidjareta kif miġjub fl-Artikolu 5 tat--Trattat li jistabilixxi il-Komunità Ewropea. Skond il-prinċipju ta' proporzjonalita, kif miġjub f'dak l-Artikolu, din id-Deċiżjoni qafas ma tmurx lilhinn minn dak li hu meħtieġ biex jinkisbu dawk l-għanijiet.
(5) Din id-Deċiżjoni Qafas għandha tgħin fil-ġlieda kontra frodi u ffalsifikar li jinvolvu mezzi ta' ħlas bi flus mhux kontanti flimkien ma' strumenti oħra diġa maqbula mill-Kunsill bħal l-Azzjoni Konġunta 98/428/JHA dwar il-ħolqien ta' Network Ġudizzjali Ewropew [5], l-Azzjoni Konġunta 98/733/JHA dwar li tintagħmel offiża kriminali li jkun hemm parteċipazzjoni f'organizzazzjoni kriminali fl-Istati Membri ta' l-Unjoni Ewropea [6], l-Azzjoni Konġunta 98/699/JHA dwar ħasil ta' flus, l-identifikazzjoni, segwenza, iffriżar, qbid u konfiska ta' mezzi u introjtu mill-kriminalita [7], kif ukoll id-Deċiżjoni tad-29 ta' April 1999 li tesdenti l-mandat ta' l-Europol biex tittratta (tieħu ħsieb) il-falsifkazzjoni ta' flus u mezzi ta' ħlas [8].
(6) Il-Kummissjoni ssottomettiet lill-Kunsill, fl-1 ta' Lulju 1998, il-Komunikazzjoni bit-titolu "Qafas għal azzjoni li tiġġieled frodi u ffalsifikar ta' mezzi ta' ħlas bi flus mhux kontanti" li titkellem favur Politika ta' l-Unjoni li tkopri kemm aspetti preventivi kif ukoll repressivi tal-problema.
(7) Il-Komunikazzjoni fiha Abbozz ta' Azzjoni Konġunta li hija element wieħed ta' dak l-avviċinament komprensiv, u tikkostitwixxi l-punt tat-tluq għal din id-Deċiżjoni Qafas.
(8) Huwa meħtieġ li deskrizzjoni ta' l-għamliet differenti ta' mġiba li jirrikjedu li jkunu meqjusa b'reati fir-rigward ta' frodi u ffalsifikar ta' mezzi ta' ħlas bi flus mhux kontanti tkopri l-ambitu kollu ta' attivitajiet li flimkien jikkostitwixxu t-theddida tal-kriminalita organizzata f'dan ir-rigward.
(9) Huwa meħtieġ li dawn l-għamliet ta' mġiba jkunu kklassifikati bħala offiżi kriminali fl-Istati Membri kollha, u li sanzjonijiet effettivi, proporzjonati i disswasivi jkunu pprovduti għal persuni naturali u ġuridiċi li jkunu kkommettew, jew ikunu responsabbli għal, offiżi tali.
(10) Bl-għoti ta' protezzjoni bil-liġi penali primarjament lil strumenti ta' ħlas li huma pprovduti b'għamla speċjali ta' protezzjoni kontra imitazzjoni jew abbuż, l-intenzjoni hi li tħajjar lil operaturi biex jipprovdu dik il-protezzjoni lil strumenti ta' ħlas maħruġa minnhom, u b'hekk iżidu element ta' prevenzjoni lill-istrument.
(11) Huwa meħtieġ li Stati Membri jagħtu lil xulxin il-miżura l-iktar wiesa' ta' assistenza, u li jkkonsultaw lil xulxin meta żewġ Stati Membri jew iktar jkollhom ġurisdizzjoni fuq l-istess offiża,
ADOTTA DIN ID-DEĊIŻJONI QAFAS:
Artikolu 1
Definizzjonijiet
Għall-fini ta' din id-Deċiżjoni Qafas:
(a) "Strument ta' ħlas" għandha tfisser strument fiżiku, differenti minn karti tal-flus u muniti, li, bin-natura speċifika tiegħu, waħdu jew flimkien ma' strument (ta' ħlas) ieħor, jagħmilha possibbli għad-detentur jew l-utent li jittrasferixxi flus jew valur monetarju, bħal per eżempju cards tal-kredtu, cards ta' l-eurocheque, u cards oħra maħruġa minn istituzzjonijiet finanzjarji, ċekkijiet tal-vjaġġaturi, eurocheques, ċekkijiet u kambjali oħra, li jkun protett kontra imitazzjoni jew użu frodulenti, per eżempju permezz ta' disinn, kodiċi jew firma;
(b) "Persuna ġuridika" għandha tfisser kull entita li għandha status tali taħt il-liġi applikabbli, ħlief Stati jew korpi pubbliċi fl-eżerċizzju ta' awtorità statali u organizzazzjonijiet internazzjonali pubbliċi.
Artikolu 2
Offiżi konnessi ma' strumenti ta' ħlas
Kull Stat Membru għandu jieħu l-miżuri meħtieġa biex jiżgura li l-imġiba li ġejja tkun offiża kriminali meta kommessa intenzjonalment, għall-inqas fir-rigward ta' cards ta' kredtu, cards ta' l-eurocheque, cards oħra maħruġa minn istituzzjonijiet finanzjarji, ċekkijiet tal-vjaġġaturi, eurocheques, ċekkijiet oħra u kambjali:
(a) serq jew approprjazzjoni illegali oħra ta' strument ta' ħlas;
(b) iffalsifikar jew falsifikazzjoni ta' strument ta' ħlas biex jintuża b'mod frodulenti;
(ċ) riċeviment, ksib, trasport, bejgħ jew trasferiment lil persuna oħra jew pussess ta' strument ta' ħlas misruq jew approprjat illegalment b'mod ieħor, jew falz jew iffalsifikat biex jintuża b'mod frodulenti;
(d) użu frodulenti ta' strument ta' ħlas misruq jew approprjat illegalment b'mod ieħor, jew falz jew iffalsifikat.
Artikolu 3
Offiżi konnessi ma' kompjuters
Kull Stat Membru għandu jieħu l-miżuri meħtieġa biex jiżgura li l-imġiba li ġejja tkun offiża kriminali meta kommessa intenzjonalment:
- mingħajr dritt tkun introdotta, mibdula jew imrażżna data tal-kompjuter, b'mod partikolari data ta' identifikazzjoni, jew
- mingħajr dritt isir indħil fil-funzjoni ta' programm jew sistema tal-kompjuter.
Artikolu 4
Offiżi konnessi ma' strumenti adattati b'mod speċifiku
Kull Stat Membru għandu jieħu l-miżuri meħtieġa biex jiżgura li l-imġiba li ġejja tkun stabbilita bħala offiża kriminali meta kommessa intenzjonalment:
il-ħdim, riċeviment, ksib, bejgħ jew trasferiment lil persuna oħra jew pussess frodulenti ta':
- strumenti, artikoli, programmi tal-kompjuter u mezzi oħra adattati b'mod pekuljari għall-għamil ta' xi waħda mill-offiżi deskritta taħt l-Artikolu 2(b);
- programmi tal-kompjuter li l-għan tagħhom ikun l-għamil ta' xi waħda mill-offiżi deskritta taħt l-Artikolu 3.
Artikolu 5
Partiċipazzjoni, tixwix u attentat
Kull Stat Membru għandu jieħu l-miżuri meħtieġa biex jiżgura li parteċipazzjoni fi u tixwix għall-imġiba li jirreferu għaliha l-Artikoli 2, 3 u 4, jew attentat biex issir l-imġiba li jirreferu għaliha l-Artikolu 2(a), (b) u (d) u l-Artikolu 3, jieħdu kastig.
Artikolu 6
Pieni
Kull Stat Membru għandu jieħu l-miżuri meħtieġa biex jiżgura li l-imġiba li jirreferu għaliha l-Artikoli 2 sa 5 tkun ikkastigata b'pieni kriminali effettivi, proporzjonati i disswasivi, inklużi, għal-inqas f'każijiet serji, pieni li jinvolvu tiċħid ta' liberta li tista' tikkawża estradizzjoni.
Artikolu 7
Responsabbilta ta' persuni ġuridiċi
1. Kull Stat Membru għandu jieħu l-miżuri meħtieġa biex jiżgura li persuni ġuridiċi jistgħu jinżammu responsabbli għall-imġiba li jirreferu għaliha l-Artikolu 2(b), (c) u (d) u l-Artikoli 3 u 4 kommessa għal benefiċċju tagħhom minn kull persuna, li taġixxi kemm individwalment kif ukoll bħala parti minn organu ta' persuna ġuridika, li għandha pożizzjoni ta' tmexxija ġewwa l-persuna ġuridika, ibbażati fuq:
- prokura tal-persuna ġuridika, or
- awtorità għat-teħid ta' deċiżjonijiet f'isem il-persuna ġuridika, jew
- awtorità li teżerċita kontroll ġewwa l-persuna ġuridika,
kif ukoll għal involviment bħala kompliċi jew xewwiexa fl-għamil ta' offiża tali.
2. Barra l-każijiet li jipprovdi għalihom il-paragrafu 1, Kull Stat Membru għandu jieħu l-miżuri meħtieġa biex jiżgura li persuna ġuridika tista' tinżamm responsabbli fejn in-nuqqas ta' sorveljanza jew kontroll mill-persuna li jirreferi għaliha l-paragrafu 1 ikun għamel possibbli l-għamil li jirreferi għalih l-Artikolu 2(b), (c) u (d) u l-Artikoli 3 u 4 għall-benefiċċju ta' dik il-persuna ġuridika minn persuna taħt l-awtorità tagħha.
3. Ir-responsabbilta tal-persuna ġuridika taħt il-paragrafi 1 u 2 m'għandhiex teskludi proċeduri kriminali kontra persuni naturali li jkunu awturi, xewwiexa jew kompliċi fl-imġiba li jirreferi għaliha l-Artikolu 2(b), (c) u (d) u l-Artikoli 3 u 4.
Artikolu 8
Sanzjonijiet għal persuni ġuridiċi
1. Kull Stat Membru għandu jieħu l-miżuri meħtieġa għandu jiżgura li persuna ġuridika miżmuma responsabbli skond l-Artikolu 7(1) tkun ikkastigata b'sanzjonijiet effettivi, proporzjonati i disswasivi, li għandhom jinkludu multi kriminali u mhux kriminali u jistgħu jinkludu sanzjonijiet oħra bħal:
(a) esklużjoni minn drittijiet għal benefiċċji jew għajnuna pubbliċi;
(b) skwalifika temporanja jew permanenti mill-prattika ta' attivita kummerċjali;
(ċ) tqegħid taħt sorveljanza ġudizzjali;
(d) ordni ġudizzjali ta' għeluq.
2. Kull Stat Membru għandu jieħu l-miżuri meħtieġa biex jiżgura li persuna ġuridika miżmuma responsabbli skond l-Artikolu 7(2) tkun ikkastikata b'sanzjonijiet jew miżuri effettivi, proporzjonati i disswasivi.
Artikolu 9
Ġurisdizzjoni
1. Kull Stat Membru għandu jieħu l-miżuri meħtieġa biex jistabbilixxi l-ġurisdizzjoni tiegħu fir-rigward ta' offiżi li jirreferu għalihom l-Artikoli 2, 3, 4 u 5 fejn l-offiża kienet kommessa:
(a) totalment jew parzjalment ġewwa t-territorju tiegħu; jew
(b) minn wieħed miċ-ċittadini tiegħu, sakemm il-liġi ta' l-Istat Membru tista' tirrikjedi li l-imġiba tista' tkun ikkastigata wkoll fil-pajjiż fejn ġrat; jew
(ċ) għall-benefiċċju ta' persuna ġuridika li għandha l-uffiċċju prinċipali fit-territorju ta' dak l-Istat Membru.
2. Suġġett għal… ta' l-Artikolu 10, kull Stat Membru jista' jiddeċiedi li ma japplikax, jew li japplika biss f'każijiet jew ċirkostanzi speċifiċi, ir-regola ta' ġurisdizzjoni miġjuba f':
- paragrafu 1(b);
- paragrafu 1(c).
3. Stati Membri għandhom jgħarrfu lis-Segretarja Ġenerali tal-Kunsill b'dan meta/fejn jiddeċiedu li japplikaw il-paragrafu 2, fejn xieraq b'indikazzjoni tal-każijiet jew ċirkostanzi speċifiċi li fihom id-deċiżjoni tapplika.
Artikolu 10
estradizzjoni u prosekuzzjoni
1. (a) Kull Stat Membru li, taħt il-liġi tiegħu, ma jestraddixxix iċ-ċittadini proprji għandu jieħu l-miżuri meħtieġa biex jistabbilixxi l-ġurisdizzjoni tiegħu fuq offiżi li jipprovdu għalihom l-Artikoli 2, 3, 4 u 5 meta kommessi miċ-ċittadini proprji barra mit-territorju tiegħu.
(b) Kull Stat Membru, meta wieħed miċ-ċittadini tiegħu jkun allegat li kkommetta, fi Stat Membru ieħor, offiża li tinvolvi l-imġiba deskritta fl-Artikoli 2, 3, 4 jew 5, u ma jestradixxix dik il-persuna lejn dak l-Istat Membru l-ieħor biss għar-raġuni tan-nazzjonalita tiegħu, għandu jissottometti l-każ lill-awtoritàjiet kompetenti tiegħu għall-fini ta' prosekuzzjoni jekk jixraq. Biex ikun possibbli li ssir prosekuzzjoni, il-files (l-inkartament), informazzjoni u esibiti konnessi ma' l-offiża għandhom jintbagħtu skond il-proċeduri preskritti fl-Artikolu 6(2) tal-Konvenzjoni Ewropea dwar l-Estradizzjoni tat-13 ta' Diċembru 1957. L-Istat Membru li jagħmel it-talba għandu jkun mgħarraf bil-prosekuzzjoni mibdija u bir-riżultat tagħha.
2. Għall-għan ta' dan l-Artikolu, "ċittadin" ta' Stat Membru għandha tkun interpretata skond id-dikjarazzjoni magħmula minn dak l-Istat taħt l-Artikolu 6(1)(b) u (c) tal-Konvenzjoni Ewropea dwar l-Estradizzjoni.
Artikolu 11
Koperazzjoni bejn Stati Membri
1. Skond il-konvenzjonijiet, ftehim jew arranġamenti multilaterali jew bilaterali applikabbli, Stat Membru għandhom jagħtu lil xulxin l-iktar miżura wiesa' ta' assistenza fir-rigward ta' proċeduri konnessi ma' l-offiżi li tipprovdi għalihom din id-Deċiżjoni Qafas.
2. Fejn Stati Membri diversi għandhom ġurisdizzjoni fir-rigward ta' offiżi previsti minn din id-Deċiżjoni Qafas, huma għandhom jikkonsultaw bejniethom bil-ħsieb li jikordinaw l-azzjoni tagħhom biex iħarrku b'mod effettiv.
Artikolu 12
Skanbju ta' informazzjoni
1. Stati Membri għandhom jaħtru punti operazzjonali ta' kuntatt jew jistgħu jużaw strutturi operazzjonali eżistenti għall-iskambju ta' informazzjoni u għal kuntatti oħra bejn Stati Membri għall-għanijiet biex tkun applikata din id-Deċiżjoni Qafas.
2. Kull Stat Membru għandu jgħarraf lis-Segretarjat Ġenerali tal-Kunsill u l-Kummissjoni bid-dipartiment jew dipartimenti tiegħu li jaġixxi(u) bħala punti ta' kuntatt skond il-paragrafu 1. Is-Segretarjat Ġenerali għandu jinnotifka lill-Istati Membri l-oħra b'dawn il-punti ta' kuntatt.
Artikolu 13
Applikazzjoni territorjali
Din id-Deċiżjoni Qafas għandha tapplika għal Ġibilta.
Artikolu 14
Implimentazzjoni
1. Stati Membri għandhom iġibu fis-seħħ il-miżuri meħtieġa biex josservaw (jikkonformaw ruhħom) ma' din id-Deċiżjoni Qafas sat-2 ta' Ġunju 2003.
2. Sat-2 ta' Ġunju 2003, Stati Membri għandhom jibagħtu lis-Segretarjat Ġenerali tal-Kunsill u l-Kummissjoni t-test tad-dispożizzjonijiet li jittrasponu fil-liġi nazzjonali tagħhom l-obbligi imposti fuqhom taħt din id-Deċiżjoni Qafas. Il-Kunsill għandu, sat-2 ta' Settembru 2003, fuq il-bażi tar-rapport stabbilit fuq il-bażi ta' din l-informazzjoni u rapport bil-miktub mill-Kummissjoni, jagħmel stima ta' l-estensjoni sa fejn Stati Membri ħadu l-miżuri meħtieġa biex josservaw din id-Deċiżjoni Qafas.
Artikolu 15
Dħul fis-seħħ
Din id-Deċiżjoni Qafas għandha tidħol fis-seħħ fid-data tal-pubblikazzjoni tagħha fil-Ġurnal Uffiċjali tal-Komunitajiet Ewropej.
Id-Direttiva 2001/108/KE tal-Parlament Ewropew u tal-Kunsill
tal-21 ta' Jannar 2002
li temenda d-Direttiva tal-Kunsill 85/611/KEE dwar il-kordinazzjoni tal-liġijiet, ir-regolamenti u d-disposizzjonijiet amministrattivi li jirrelataw għal impriżi għal investiment kollettiv f'titoli trasferibbli (UCITS),
b'rigward għal investimenti ta' UCITS.IL-PARLAMENT EWROPEW U L-KUNSILL TA' L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u b'mod partikolari l-Artikolu 47(2) tiegħu,
Wara li kkunsidraw il-proposta mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Wara li aġixxew skond il-proċedura stabbilita fl-Artikolu 251 tat-Trattat [3],
Billi:
(1) Il-qasam ta' applikazzjoni tad-Direttiva tal-Kunsill 85/611/KEE [4] ġie limitat inizjalment għal impriżi ta' investiment kollettiv tat-tip miftuħ li jippromwovu l-bejgħ ta' l-unitajiet tagħhom lill-pubbliku fil-Komunità u li l-mira unika tagħhom hija l-investiment f'titoli trasferibbli (UCITS). Kien maħsub fil-preambolu għad-Direttiva 85/611/KEE li impriżi ta' investiment kollettiv li jaqgħu barra l-qasam ta' applikazzjoni tagħha kienu jkunu s-suġġett ta' kordinazzjoni fi stadju iktar tard.
(2) Meħud kont ta' l-iżviluppi tas-suq, huwa mixtieq li l-mira ta' investiment ta' l-UCITS titwessa' sabiex jitħallew jinvestu fi strumenti finanzjarji, barra minn titoli trasferibbli, li huma suffiċjentement likwidi. L-istrumenti finanzjarji li huma eliġibbli biex ikunu assi ta' investiment tal-portfolio ta' l-UCITS huma elenkati f'din id-Direttiva. L-għażla ta' investimenti għal portfolio permezz ta' indiċi hija teknika ta' amministrazzjoni.
(3) Id-definizzjoni ta' titoli trasferibbli inkluża f'din id-Direttiva hija valida biss għal din id-Direttiva u ma teffettwa b'ebda mod id-definizzjonijiet varji wżati fil-leġislazzjoni nazzjonali għal skopijiet oħrajn bħat tassazzjoni. Konsegwentement, ishma u titoli oħrajn ekwivalenti għal ishma maħruġa minn korpi bħal soċjetajiet tal-bini u soċjetajiet industrijali u providenti, li t-titolarità tagħhom ma tistax fil-prattika tiġi trasferita ħlief permezz tal-korp tal-ħruġ li jixtrihom lura, mhumiex koperti b'din id-definizzjoni.
(4) Strumenti tas-suq tal-flus ikopru dawk l-istrumenti trasferibbli li ma jkunx hemm normalment negozju fuqhom fi swieqi regolati imma jiġu trattati fis-suq tal-flus, per eżempju bills tat-Teżor u ta' l-awtoritajiet lokali, ċertifikati ta' depożitu, karta kummerċjali, noti għal żmien medju u aċċettazzjonijiet bankarji.
(5) Huwa utli li jiġi assigurat li l-kunċett ta' suq regolat f'din id-Direttiva jikkorrispondi għal dak fid-Direttiva tal-Kunsill 93/22/KEE ta' l-10 ta' Mejju 1993 dwar servizzi ta' investiment fil-qasam tat-titoli [5].
(6) Huwa mixtieq li UCITS titħalla tinvesti l-assi tagħha f'unitajiet ta' UCITS u/jew impriżi oħrajn ta' investiment kollettiv tat-tip miftuħ li wkoll jinvestu f'assi likwidi finanzjarji msemmija f'din id-Direttiva u li joperaw fuq il-prinċipju ta' tixrid tar-riskju. Huwa neċessarju li UCITS jew impriżi oħrajn ta' investiment kollettiv li fihom tinvesti UCITS ikunu soġġetti għal sorveljanza effettiva.
(7) L-iżvilupp ta' opportunitajiet għal UCITS biex tinvesti f'UCITS u f'impriżi oħrajn ta' investiment kollettiv għandu jiġi ffaċilitat. Huwa għalhekk essenzjali li jiġi assigurat li din l-attività ta' investiment ma tnaqqasx il-protezzjoni ta' l-investitur. Minħabba possibbiltajiet imtejjba biex UCITS tinvesti fl-unitajiet ta' UCITS oħra u/jew impriżi ta' investiment kollettiv, huwa neċessarju li jiġu stabbiliti ċerti regoli dwar limiti kwantitattivi, l-iżvelar ta' informazzjoni u l-prevenzjoni tal-fenomenu ta' cascade.
(8) Sabiex jittieħed kont ta' żviluppi tas-suq u konsiderazzjoni tal-kompletazzjoni ta' unjoni ekonomika u monetarja huwa mixtieq li UCITS titħalla tinvesti f'depożiti bankarji. Sabiex tiġi assigurata likwidità adegwata ta' investimenti f'depożiti, dawn id-depożiti għandhom jitħallsu lura fuq talba jew ikunu jistgħu jiġu rtirati. Jekk id-depożiti jsiru ma' istituzzjoni ta' kreditu li l-uffiċċju rreġistrat tagħha jkun jinsab fi Stat mhux membru, l-istituzzjoni ta' kreditu għandha tkun soġġetta għal regoli prudenti ekwivalenti għal dawk stabbiliti fil-leġislazzjoni Komunitarja.
(9) Barra mill-każ li fih UCITS tinvesti f'depożiti bankarji skond ir-regoli tal-fond jew l-istrumenti ta' inkorporazzjoni taghħa, jista' jkun neċessarju li UCITS titħalla żżomm assi likwidi anċillari, bħal depożiti bankarji in vista. Meta jinżammu dawn l-assi likwidi anċillari dan jista' biss jiġi ġustifikat, per eżempju, fil-każijiet li ġejjin: sabiex jiġu koperti pagamenti kurrenti jew eċċezzjonali; fil każ ta' bejgħ, għaż-żmien neċessarju biex ikun hemm investiment mill-ġdid f'titoli trasferibbli, fi strumenti tas-suq tal-flus u/jew f'assi finanzjarji oħra previsti f'din id-Direttiva; għal perjodu ta' żmien strettament neċessarju meta, minħabba kondizzjonijiet sfavorevoli tas-suq, l-investiment f'titoli trasferibbli, strumenti tas-suq tal-flus u assi finanzjarji oħra għandu jiġi sospiż.
(10) Għal raġunijiet prudenti huwa neċessarju li tiġi evitata konċentrazzjoni eċċessiva minn UCITS f'investimenti li jesponuhom għal riskju ta' kontraparti lill-istess entità jew lil entitajiet li jappartjenu għall-istess grupp.
(11) UCITS għandhom jitħallew espliċitament, bħala parti mill-politika ġenerali ta' investiment tagħhom u/jew għal skopijiet ta' hedging sabiex jilħqu mira finanzjarja stabbilita jew il-profil tar-riskju indikat fil-porspektus, sabiex jinvestu fi strumenti finanzjarji derivattivi. Sabiex tiġi assigurata protezzjoni ta' l-investituri, huwa neċessarju li tiġi llimitata l-esposizzjoni massima potenzjali li tirrelata għal strumenti derivattivi sabiex ma jkunx eċċedut il-valur totali nett ta' portfolio ta' UCITS. Sabiex ikun żgurat li jkun hemm għarfien kostanti tar-riskji u l-impenni li jirriżultaw minn operazzjonijiet derivattivi u biex ikun hemm kontroll ta' konformità mal-limiti ta' investiment, dawn ir-riskji u impenni jkollhom jitkejjlu u jkun hemm monitoraġġ fuqhom fuq bażi kontinwa. Fl-aħħar, sabiex ikun hemm assigurazzjoni ta' protezzjoni ta' l-investitur permezz ta' żvelar, UCITS għandhom jiddeskrivu l-istrateġiji, t-tekniċi u l-limiti ta' investiment tagħhom li jirregolaw l-operazzjonijiet derivattivi tagħhom.
(12) Fir-rigward ta' derivattivi over-the-counter (OTC), għandhom jiġu stabbiliti ħtiġiet addizzjonali f'termini ta' eliġibbiltà ta' kontrapartijiet u strumenti, likwidità u stima kontinwa tal-posizzjoni. L-iskop ta' dawn il-ħtiġiet addizzjonali hu li jiġi assigurat livell adegwat ta' protezzjoni ta' investitur, qrib lejn dak li jottjenu meta jakkwistaw derivattivi trattati fi swieq regolati.
(13) Operazzjonijiet f'derivattivi ma jistgħu qatt jintużaw biex jevitaw il-prinċipji u r-regoli stabbiliti f'din id-Direttiva. B'rigward għal derivattivi OTC, regoli addizzjonali ta' tixrid ta' riskju għandhom japplikaw għal kontraparti singola jew grupp ta' kontrapartijiet.
(14) Xi tekniċi ta' amministrazzjoni ta' portfolio għal impriżi ta' investiment kollettiv li jinvestu primarjament f'ishma u/jew titoli ta' debitu huma bażati fuq ir-replikazzjoni ta' indiċi tal-ħażna u/jew indiċi ta' sigurtà ta' debitu. Huwa mixtieq li UCITS jitħallew jirreplikaw indiċi magħrufa u rikonoxxuti ta' ħażna u/jew indiċi ta' sigurtà ta' debitu. Jista' għalhekk ikun neċessarju li jiġu ntrodotti regoli iktar flessibbli ta' tixrid ta' riskju għal UCITS li jinvestu f'ishma u/jew titoli ta' debitu għal dan l-iskop.
(15) Impriżi ta' investiment kolettiv li jaqgħu fl-iskop ta' din id-Direttiva m' għandhomx jintużaw għal skopijiet barra milli l-investiment kollettiv tal-flus akkumulati mill-pubbliku skond ir-regoli stabbiliti f'din id-Direttiva. F'każijiet identifikati minn din id-Direttiva UCITS jista' jkollha sussidjarji biss meta neċessarju sabiex jitwettqu effetivament għan-nom ta' dik l-UCITS ċerti attivitajiet, ukoll definiti f'din id-Direttiva. Huwa neċessarju li tiġi assigurata sorveljanza effettiva ta' UCITS. Għalhekk l-istabbiliment ta' sussidjarja ta' UCITS f'pajjiż terz għandu jitħalla biss fil-każijiet u taħt il-kondizzjonijiet identifikati f'din id-Direttiva. L-obbligu ġenerali li jaġixxu biss fl-interessi tat-titolari ta' l-unitajiet u, b'mod partikolari, l-mira li jiżdiedu l-effiċjenzi ta' l-ispiża, qatt ma jiġġustifikaw UCITS li jieħdu miżuri li jistgħu jimpedixxu lill-awtoritajiet kompetenti milli jeżerċitaw effettivament il-funzjonijiet tagħhom ta' sorveljanza.
(16) Hemm il-bżonn li jiġi assigurat tqegħid fis-suq b'xejn transfruntieri ta' l-unitajiet ta' firxa iktar wiesa' ta' impriżi ta' investiment kollettiv, waqt li jiġi pprovdut livell uniformi minimu ta' protezzjoni ta' investitur. Għalhekk, biss Direttiva Komunitarja li torbot li tistabbilixxi standards minimi miftiehma tista' tilħaq il-miri mixtieqa. Din id-Direttiva teffettwa biss l-armonizzazzjoni minimia meħtieġa u ma tmurx lil hinn minn dak li hu neċessarju sabiex intlaħqu l-miri segwiti skond it-tielet paragrafu ta' l-Artikolu 5 tat-Trattat.
(17) Il-miżuri meħtieġa sabiex tiġi implimentata din id-Direttiva għandhom jiġu adottati skond id-Deċiżjoni tal-Kunsill 1999/468/KE tat-28 ta Ġunju 1999 li tistabbilixxi l-proċeduri sabiex jiġu eżerċitati l-poteri ta' implimetazzjoni ikkonferiti lill-Kummisjoni [6],
(18) Il-Kummissjoni tista' tikkunsidra li eventwalment tipproponi kodifikazzjoni wara l-adozzjoni tal-proposti,
ADOTTAW DIN ID-DIRETTIVA:
Artikolu 1
Id-Direttiva 85/611/KEE hija hawnhekk emendata kif ġej:
1. fl-Artikolu 1(2), l-ewwel inċiż għandu jiġi sostitwit b'dan li ġej: - "— li l-unika mira hija l-investiment kollettiv f'titoli trasferibbli u/jew f'assi likwidi finanzjarji oħrajn imsemmija fl-Artikolu 19(1) ta' kapital miġbur mill-pubbliku u li jopera fuq il-prinċipju ta' tixrid tar-riskju u";
2. fl-Artikolu 1 il-paragrafi li ġejjin għandhom jiżdiedu: "8. Għall-iskopijiet ta' din id-Direttiva, "titoli trasferibbli"; għandha tfisser:
- ishma f'kumpanniji u f'titoli oħra ekwivalenti għal ishma f'kumpanniji ("ishma";),
- bonds u forom oħra ta' debitu assigurat (titoli ta' debitu),
- kull titolu ieħor negozjabbli li għandu d-dritt li jakkwista kull titolu trasferibbli bħal dan permezz ta' subscription jew skambju,
esklużi t-tekniċi u l-istrumenti msemmija fl-Artikolu 21.
9. Għall-iskopijiet ta' din id-Direttiva "strumenti tas-suq tal-flus"; għandha tfisser strumenti normalment trattati fis-suq tal-flus li huma likwidi, u għandhom valur li jista' jiġi determinat b'mod eżatt fi kwalunkwe ħin.";
3. l-Artikolu 19(1)(a) għandu jiġi sostitwit b'dan li ġej: "(a) titoli trasferibbli u strumenti tas-suq tal-flus ammessi għal jew trattati f'suq regolat fis-sens ta' l-Artikolu 1(13) ta' l-ISD, u/jew";
4. fl-Artikolu 19(1)(b) u (ċ), il-kliem "u strumenti tas-suq tal-flus" għandhom jiżdiedu wara l-kliem "titoli trasferibbli";
5. fl-Artikolu 19(1):
- il-kliem "u/jew" għandhom jiżdiedu fl-aħħar tal-punt (d),
- il-punti li ġejjin għandhom jiżdiedu: "(e) unitajiet ta' UCITS awtorizzati skond din id-Direttiva u/jew impriżi oħrajn ta' investiment kollettiv fis-sens ta' l-ewwel u t-tieni inċiż ta' l-Artikolu 1(2), fil-każ li jkunu jinstabu fi Stat Membru jew le, sakemm:
- dawn l-impriżi oħrajn ta' investiment kollettiv huma awtorizzati taħt liġijiet li jipprovdu li huma soġġetti għal sorveljanza kkunsidrata mill-awtoritajiet kompetenti ta' l-UCITS li hi ekwivalenti għal dik stabbilita fil-liġi Komunitarja, u li l-koperazzjoni bejn l-awtoritajiet hi assigurata biżżejjed,
- il-livell ta' protezzjoni għal titolari ta' unitajiet fl-impriżi l-oħrajn ta' investiment kollettiv huwa ekwivalenti għal dak previst għal titolari ta' unitajiet f'UCITS, u b'mod partikolari li r-regoli dwar is-segregazzjoni ta' l-assi, is-self u bejgħ skopert ta' titoli trasferibbli u strumenti tas-suq tal-flus huma ekwivalenti għall-ħtiġiet ta' din id-Direttiva,
- il-kummerċ ta' l-impriżi l-oħrajn ta' investiment kollettiv huwa rrappurtat f'rapporti kull sitt xhur u annwali sabiex tkun tista' ssir stima ta' l-assi u r-responsabbiltajiet, tad-dħul u l-operazzjonijiet tul il-perjodu ta' rappurtar,
- mhux aktar minn 10 % ta' l-UCITS jew l-assi ta' l-impriżi l-oħra ta' investiment kollettiv, li l-akkwist tagħhom huwa kontemplat, ma jista', skond ir-regoli tal-fond jew l-istrumenti ta' inkorporazzjoni tagħhom, jiġi investigat f'aggregat f'unitajiet ta' UCITS oħra jew impriżi oħra ta' investiment kollettiv, u/jew
(f) depożiti ma' istituzzjonijiet ta' kreditu li jitħallsu lura fuq talba jew li jkollhom id-dritt li jiġu rtirati, u li jimmaturaw f'mhux aktar minn 12-il xahar, sakemm l-istituzzjoni ta' kreditu jkollha l-uffiċċju rreġistrat tagħha fi Stat Membru jew, jekk l-uffiċċju rreġistrat ta' l-istituzzjoni ta' kreditu jinsab fi Stat mhux membru, sakemm tkun soġġetta għal regoli prudenti kkunsidrati mill-awtoritajiet kompetenti ta' l-UCITS bħala ekwivalenti għal dawk stabbiliti fil-liġi Komunitarja, u/jew
(g) strumenti derivattivi finanzjarji, inklużi strumenti ekwivalenti riżolti bil-kontanti, trattati f'suq regolat imsemmi fis-subparagrafi (a), (b) u (ċ); u/jew fi strumenti derivattivi finanzjarji trattati f'over-the-counter ("derivattivi OTC";), sakemm:
- ta' hawn taħt jikkonsisti fi strumenti koperti b'dan il-paragrafu, indiċi finanzjarji, rati ta' interessi, rati jew muniti tal-kambju, li fihom l-UCITS tista' tinvesti skond il-miri tagħha ta' investiment kif dikjarat fir-regoli tal-fond jew l-istrumenti ta' inkorporazzjoni,
- il-kontropartijiet għal operazzjonijiet derivattivi OTC huma istituzzjonijiet soġġetti għal sorveljanza prudenti, u li jappartjenu għall-kategoriji approvati mill-awtoritajiet kompetenti ta' l-UCITS, u
- id-derivattivi OTC huma soġġetti għal valutazzjoni ta' min joqgħod fuqha u verifikabbli fuq bażi ta' kuljum u jistgħu jinbiegħu, jiġu likwidati jew jingħalqu b'operazzjoni ta' offset fi kwalunkwe ħin fil-valur ġust tagħhom fuq l-inizjattiva ta' l-UCITS, u/jew
(h) strumenti tas-suq tal-flus barra minn dawk trattati f'suq regolat, li jaqgħu taħt l-Artikolu 1(9), jekk il-ħruġ jew minn joħroġ dawn l-istrumenti hu proprjament regolat għall-iskop ta' protezzjoni ta' investituri u tfaddil, u sakemm ikunu:
- maħruġa jew garantit minn awtorità ċentrali, reġjonali jew lokali jew bank ċentrali ta' Stat Membru, il-Bank Centrali Ewropew, l-Unjoni Ewropea jew il-Bank Ewropew ta' l-Investiment, Stat mhux Membru jew, fil-każ ta' Stat Federali, minn wieħed mill-membri li jagħmlu l-federazzjoni, jew minn korp pubbliku internazzjonali li jappartjenu għalih Stat Membru wieħed jew iktar, jew
- maħruġa minn impriża li kwalunkwe titoli tagħha huma trattati fi swieq regolati msemmija fis-subparagrafi (a), (b) jew (ċ), jew
- maħruġa jew garantiti minn stabbiliment soġġett għal sorveljanza prudenti, skond il-kriterji definiti minn liġi Komunitarja, jew minn stabbiliment li hu soġġett għal u jikkonforma mar-regoli prudenti kkunsidrati mill-awtoritajiet kompetenti li huma mill-inqas stretti bħal dawk stabbiliti bil-liġi Komunitarja; jew
- maħruġa minn korpi oħrajn li jappartjenu għall-kategoriji approvati mill-awtoritajiet kompetenti ta' UCITS sakemm l-investimenti f'dawn l-istrumenti huma soġġetti għal protezzjoni ta' l-investitur ekwivalenti għal dik stabbilita fl-ewwel, fit-tieni jew fit-tielet inċiż u sakemm dik li toħroġhom hija kumpannija li l-kapital u r-riservi tagħha jammontaw għal mill-inqas 10 miljun euro u li tirrappreżenta u tippubblika l-kontijiet annwali tagħha skond id-Direttiva 78/660/KEE [7], hija entità li, fi grupp ta' kumpanniji li jinkludi kumpannija waħda jew diversi elenkati, hija dedikata għall-finanzjament tal-grupp jew hija entità li hija dedikata għall-finanzjament ta' vetturi ta' assigurazzjoni li jibbenefikaw minn linja bankarja ta' likwidità.";
6. fl-Artikolu 19(2)(a), il-kliem "u strumenti tas-suq tal-flus" għandhom jiżdiedu wara l-kliem "titoli trasferibbli";
7. l-Artikolu 19(2)(b) u (3) għandu jitħassar;
8. l-Artikolu 20 għandu jitħassar;
9. l-Artikolu 21 għandu jiġi sostitwit b'dan li ġej: "Artikolu 21
1. Il-kumpannija ta' amministrazzjoni jew investiment għandha tadotta proċess ta' amministrazzjoni ta' riskju li jippermettilha tagħmel monitoraġġ u tkejjel fi kwalunkwe ħin ir-riskju tal-posizzjonijiet u l-kontribuzzjoni tagħhom għall-profil ġenerali tar-riskju tal-portfolio; għandha tadotta proċess għal stima eżatta u indipendenti tal-valur ta' strumenti derivattivi OTC. Għandha tikkomunika lill-awtoritajiet kompetenti regolarment skond ir-regoli dettaljati li huma għandhom jiddefinixxu, it-tipi ta' strumenti derivattivi, ir-riskji li jeżistu, il-limiti kwantitattivi u l-metodi li jintagħżlu sabiex jiġu stmati r-riskji assoċjati ma' l-operazzjonijiet fi strumenti derivattivi li jirrigwardaw kull UCITS amministrata.
2. L-Istati Membri jistgħu jawtorizzaw UCITS biex tadotta tekniċi u strumenti li jirrelataw għal titoli trasferibbli u strumenti tas-suq tal-flus taħt il-kondizzjonijiet u fil-limiti li huma jistabilixxu sakemm dawn it-tekniċi u l-istrumenti jintużaw għall-iskop ta' aministrazzjoni effettiva tal-portfolio. Meta dawn l-operazzjonijiet jikkonċernaw l-użu ta' strumenti derivattivi, dawn il-kondizzjonijiet u l-limiti għandhom jikkonformaw mad-disposizzjonijiet stabbiliti f'din id-Direttiva.
Taħt l-ebda ċirkostanza ma għandhom dawn l-operazzjonijiet jikkawżaw lil UCITS biex tiżvija mill-miri tagħha ta' investiment kif stabbilit fir-regoli tal-fondi ta' UCITS, fl-istrumenti ta' inkorporazzjoni jew fil-prospektus.
3. UCITS għandha tassigura li l-esposizzjoni globali tagħha li tirrelata għal strumenti derivattivi ma teċċedix il-valur totali nett tal-portfolio tagħha.
L-esposizzjoni hija kkalkolata b'kont meħud tal-valur kurrenti ta' l-assi bażi, tar-riskju tal-kontraparti, tal-movimenti futuri tas-suq u tal-ħin disponibbli sabiex jiġu likwidati l-posizzjonijiet. Dan għandu wkoll japplika għas-subparagrafi li ġejjin.
UCITS tista' tinvesti, bħala parti mill-politika tagħha ta' investiment u fil-limitu stabbilit fl-Artikolu 22(5), fi strumenti derivattivi finanzjarji sakemm l-esposizzjoni għall-assi bażi ma teċċedix fl-aggregat il-limiti ta' investiment stabbiliti fl-Artikolu 22. L-Istati Membri jistgħu jippermettu li, meta UCITS tinvesti fi strumenti derivattivi finanzjarji bbażati fuq indiċi, dawn l-investimenti m' għandhomx għalfejn jiġu kkumbinati mal-limiti stabbiliti fl-Artikolu 22.
Meta titolu trasferibbli jew strument tas-suq tal-flus jinkorpora derivattiv, dan ta' l-aħħar għandu jitqies meta jikkonforma mal-ħtiġiet ta' dan l-Artikolu.
4. L-Istati Membri għandhom jibagħtu lill-Kumissjoni informazzjoni kompleta u kull bidla sussegwenti fir-regolament tagħhom li tikkonċerna l-metodi wżati għall-kalkolu ta' l-espożizzjonijiet tar-riskju msemmija fil-paragrafu 3, inkluża l-esposizzjoni tar-riskju għal kontraparti f'operazzjonijiet derivattivi OTC, sa mhux iktar tard mit-13 ta' Frar 2004. Il-Kummissjoni għandha tgħaddi dik l-informazzjoni lill-Istati Membri l-oħra. Din l-informazzjoni tkun is-suġġett ta' skambji ta' opinjonijiet fil-Kumitat ta' Kuntatt skond il-proċedura stabbilita fl-Artikolu 53(4).";
10. l-Artikolu 22 għandu jiġi sostitwit b'dan li ġej: "Artikolu 22
1. UCITS ma tistax tinvesti iktar minn 5 % ta' l-assi tagħhom f'titoli trasferibbli jew strumenti tas-suq tal-flus maħruġa mill-istess korp. UCITS ma tistax tinvesti iktar minn 20 % ta' l-assi tagħha f'depożiti ma' l-istess korp.
L-espożizzjoni tar-riskju lill-kontraparti ta' l-UCITS f'operazzjoni derivattiva OTC ma tistax teċċedi:
- 10 % ta' l-assi tagħha meta l-kontraparti hija istituzzjoni ta' kreditu msemmija fl-Artikolu 19(1)(f), jew
- 5 % ta' l-assi tagħha, f'każijiet oħra.
2. L-Istati Membri jistgħu jgħollu l-limitu ta' 5 % stabbilit fl-ewwel sentenza tal-paragrafu 1 għal massimu ta' 10 %. Madankollu, il-valur totali tat-titoli trasferibbli u l-istrumenti tas-suq tal-flus miżmuma mill-UCITS fil-korpi li joħorġu li f'kull wieħed minnhom ma tinvestix iktar minn 5 % ta' l-assi tagħha m' għandux jeċċedi 40 % tal-valur ta' l-assi tagħha. Din il-limitazzjoni ma tapplikax għal depożiti u operazzjonijiet derivattivi OTC magħmula ma' istituzzjonijiet finanzjarji soġġetti għal sorveljanza prudenti.
Minkejja l-limiti individwali stabbiliti fil-paragrafu 1, UCITS ma tistax tikkumbina:
- investimenti f'titoli trasferibbli jew strumenti tas-suq tal-flus maħruġa minn,
- depożiti magħmula ma', u/jew
4. L-Istati Membri jistgħu jgħollu l-limitu ta' 5 % stabbilit fl-ewwel sentenza tal-paragrafu 1 għal massimu ta' 25 % fil-każ ta' ċerti bonds meta dawn jinħarġu minn istituzzjoni ta' kreditu li għandhom l-uffiċċju rreġistrati tagħhom fi Stat Membru u huma soġġetti bil-liġi għal sorveljanza pubblika speċjali maħsuba biex tipproteġi titolari ta' bonds. B'mod partikolari, somom li jirriżultaw mill-ħruġ ta' dawn il-bonds għandhom jiġu nvestiti in konformità mal-liġi f'assi li, tul il-perjodu kollu tal-validità tal-bonds, ikunu jistgħu ikopru pretensjonijiet marbuta mal-bonds u li, fil-każ ta' nuqqas minn naħa ta' dak li jkun ħariġhom, ikunu wżati fuq bażi ta' prijorità għar-rimbors tal-prinċipal u l-ħlas ta' l-imgħaxijiet akkumulati.
Meta UCITS tinvesti iktar minn 5 % ta' l-assi tagħha fil-bonds imsemmija fl-ewwel subparagrafu u maħruġa minn wieħed li joħroġhom, il-valur totali ta' dawn l-investimenti ma jistax jeċċedi 80 % tal-valur ta' l-assi ta' l-UCITS.
L-Istati Membri għandhom jibagħtu lill-Kummissjoni lista tal-kategoriji msemmija qabel tal-bonds flimkien mal-kategoriji ta' dawk li joħorġuhom awtorizzati, skond il-liġijiet u l-arranġamenti ta' sorveljanza msemmija fl-ewwel subparagrafu, sabiex jinħarġu bonds li jikkonformaw mal-kriterji stabbiliti fuq. Notifika li tispeċifika l-istatus tal-garanziji offerti għandha tkun mehmuża ma' dawn il-listi. Il-Kummissjoni għandha minnufih tgħaddi dik l-informazzjoni lill-Istati Membri l-oħra flimkien ma' xi kummenti li tikkunsidra approprjati, u għandha tagħmel din l-informazzjoni disponibbli għall-pubbliku. Dawn il-komunikazzjonijiet jistgħu ikunu s-suġġett ta' skambji ta' opinjonijiet fil-Kumitat ta' Kuntatt skond il-proċedura stabbilita fl-Artikolu 53(4).
5. It-titoli trasferibbli u l-istrumenti ta-suq tal-flus imsemmija fil-paragrafi 3 u 4 m' għandhomx jitqiesu għall-iskop ta' l-applikazzjoni tal-limitu ta' 40 % msemmi fil-paragrafu 2.
Il-limiti previsti fil-paragrafi 1, 2, 3 u 4 ma jistgħux jiġu kkumbinati, u għalhekk investimenti f'titoli trasferibbli jew strumenti tas-suq tal-flus maħruġa mill-istess korp jew f'depożiti jew strumenti derivattivi magħmula ma' dan il-korp imwettqa skond il-paragrafi 1, 2, 3 u 4 ma għandhom f'ebda ċirkostanzi jeċċedu fit-total 35 % ta' l-assi ta' l-UCITS.
Kumpanniji li huma nklużi fl-istess grupp għall-iskopijiet ta' kontijiet konsolidati, kif definit skond id-Direttiva 83/349/KEE [8] jew skond ir-regoli internazzjonali rikonoxxuti ta' kontabilità, huma meqjusa bħala korp singolu għall-iskop tal-kalkolu tal-limiti li jinsabu f'dan l-Artikolu.
L-Istati Membri jistgħu jippermettu investiment kumulattiv f'titoli trasferibbli u strumenti tas-suq tal-flus fl-istess grupp sa limitu ta' 20 %.";
11. l-Artikolu li ġej għandu jiġi inserit: "Artikolu 22a
1. Mingħajr preġudizzju għall-limiti stabbiliti fl-Artikolu 25, l-Istati Membri jistgħu jgħollu l-limiti stabbiliti fl-Artikolu 22 sa massimu ta' 20 % għal investimenti f'ishma u/jew titoli ta' debitu maħruġa mill-istess korp meta, skond ir-regoli tal-fond jew l-istrumenti ta' inkorporazzjoni, il-mira tal-politika ta' investiment ta' UCITS hija li tiġi replikata l-komposizzjoni ta' certu indiċi ta' titoli ta' ħażna jew ta' debitu li hu rikonoxxut mill-awtoritajiet kompetenti, fuq il-bażi li ġejja:
- il-komposizzjoni tagħha hija diversifikata biżżejjed,
- l-indiċi jirrappreżenta marka adegwata għas-suq li jirreferi għalih,
- huwa ppubblikat b'mod approprjat.
2. L-Istati Membri jistgħu jgħollu l-limitu stabbilit fil-paragrafu 1 sa massimu ta' 35 % meta dan jidher li hu ġustifikat minn kondizzjonijiet eċċezzjonali tas-suq b'mod partikolari fi swieq regolati meta ċerti titoli trasferibbli jew strumenti tas-suq tal-flus huma dominanti ħafna. L-investiment sa dan il-limitu jitħalla biss għal wieħed li joħroġhom.";
12. fl-Artikolu 23(1), il-kliem "u strumenti tas-suq tal-flus" għandhom jiżdiedu wara l-kliem "titoli trasferibbli";
13. l-Artikolu 24 għandu jiġi sostitwit b'dan li ġej: "Artikolu 24
1. UCITS tista' tottjeni l-unitajiet ta' UCITS u/jew impriżi kollettivi oħrajn ta' investiment imsemmija fl-Artikolu 19(1)(e), sakemm mhux iktar minn 10 % ta' l-assi tagħha huma investiti f'unitajiet ta' UCITS singola jew impriża oħra ta' investiment kollettiv. L-Istati Membri jistgħu jgħollu sa limitu ta' 20 %.
2. Investimenti magħmula f'unitajiet ta' impriżi ta' investiment kollettiv ta' xort' oħra minn UCITS ma jistgħux jeċċedu, f'total, 30 % ta' l-assi ta' l-UCITS.
L-Istati Membri jistgħu jippermettu li, meta UCITS tkun akkwistat unitajiet ta' UCITS u/jew impriżi ta' investiment kollettiv, l-assi ta' l-UCITS rispettiva jew ta' impriżi oħrajn ta' investiment kollettiv m' għandhomx għalfejn jiġu kkumbinati għall-iskopijiet tal-limiti stabbiliti fl-Artikolu 22.
3. Meta UCITS tinvesti fl-unitajiet ta' UCITS oħrajn u/jew impriżi oħrajn ta' investiment kollettiv li huma amministrati, direttament jew b'delegazzjoni, mill-istess kumpannija ta' amministrazzjoni jew minn kwalunkwe kumpannija oħra li magħha l-kumpannija ta' amministrazzjoni hija marbuta b'amministrazzjoni jew kontroll komuni, jew b'holding sostanzjali dirett jew indirett, dik il-kumpannija ta' amministrazzjoni jew kumpannija oħra ma jistgħux jitolbu ħlasijiet ta' subscription jew ta' fidwa minħabba l-investiment ta' l-UCITS fl-unitajiet ta' dawn l-UCITS l-oħra u/jew impriżi ta' investiment kollettiv.
UCITS li tinvesti proporzjon sostanzjali ta' l-assi tagħha f'UCITS oħrajn u/jew impriżi ta' investiment kollettiv għandha tiżvela fil-prospectus tagħha l-livell massimu tal-ħlasijiet ta' amministrazzjoni li jistgħu jintalbu kemm lill-UCITS proprja u kemm lil UCITS oħrajn u/jew impriżi ta' investiment kollettiv li fihom għandha l-ħsieb li tinvesti. Fir-rapport annwali tagħha għandha tindika l-proporzjon massimu ta' ħlasijiet ta' amministrazzjoni mitluba kemm mill-UCITS proprja u kemm mill-UCITS u/jew impriżi oħra ta' investiment kollettiv li tinvesti fihom.";
14. l-Artikolu li ġej għandu jiġi inserit "Artikolu 24a
1. Il-prospectus għandu jindika f'liema kategoriji ta' assi UCITS hija awtorizzata li tinvesti. Għandu jsemmi jekk operazzjonijiet fi strumenti derivattivi finanzjarji huma awtorizzati; f'dan il-każ, għandu jinkludi dikjarazzjoni prominenti li tindika jekk dawn l-operazzjonijiet jistgħu jitwettqu għall-iskop ta' hedging jew bl-iskop li jintlaħqu l-miri, u r-riżultat possibbli ta' l-użu ta' strumenti derivattivi finanzjarji dwar il-profil tar-riskju.
2. Meta UCITS tinvesti prinċipalment fi kwalunkwe kategorija ta' assi definiti fl-Artikolu 19 barra minn titoli trasferibbli u strumenti tas-suq tal-flus jew tirrepplika indiċi ta' titoli ta' ħażna jew debitu skond l-Artikolu 22a, il-prospectus tagħha u, meta neċessarju, kull litteratura promozzjonali oħra għandha tinkludi dikjarazzjoni prominenti li tiġbed l-attenzjoni għall-politika ta' investiment.
3. Meta l-valur nett ta' l-assi ta' UCITS x' aktarx ikollu volatilità għolja minħabba l-kompożizzjoni tal-portfolio tagħha jew it-tekniċi ta' amministrazzjoni ta' portfolio li jistgħu jintużaw, il-prospectus tagħha, u meta neċessarju, kull litteratura promozzjonali oħra għandhom jinkludu dikjarazzjoni prominenti li tiġbed attenzjoni għal din il-karatteristika.
4. Fuq talba ta' investitur, il-kumpannija ta' amministrazzjoni għandha wkoll tipprovdi informazzjoni supplimentari li tirrelata għall-limiti kwantitattivi li japplikaw fl-amministrazzjoni tar-riskju ta' l-UCITS, għall-metodi magħżula għal dan l-iskop u għall-evoluzzjoni riċenti tar-riskji u l-produzzjoni tal-kategoriji ta' strumenti ewlenija.";
15. fl-Artikolu 25(2):
1. it-tielet inċiż għandu jiġi sostitwit b'dan li ġej: - "— 25 % ta' l-unitajiet ta' kull UCITS singolu u/jew impriża oħra ta' investiment kollettiv fis-sens ta' l–ewwel u t-tieni inċiż ta' l-Artikolu 1(2),";
2. l-inċiż li ġej għandu jiżdied: - "— 10 % ta' l-istrumenti tas-suq tal-flus ta' kull korp singolu ta' ħruġ,";
16. fl-Artikolu 25(2), it-tieni sentenza għandha tiġi sostitwita b'dan li ġej: "Il-limiti stabbiliti fit-tieni, t-tielet u r-raba' inċiżi jistgħu jiġu injorati fil-ħin ta' l-akwiżizzjoni jekk f'dak il-ħin l-ammont gross tat-titoli ta' debitu jew ta' l-istrumenti tas-suq tal-flus, jew l-ammont nett tat-titoli fi ħruġ, ma jistax jiġi kkalkolat.";
17. fl-Artikolu 25(3)(a), (b) u (ċ) il-kliem "u strumenti tas-suq tal-flus" għandhom jiżdiedu wara l-kliem "titoli trasferibbli";
18. l-Artikolu 25(3)(e) għandu jiġi sostitwit b'dan li ġej: "(e) ishma miżmuma minn kumpannija ta' investiment jew kumpanniji ta' investiment fil-kapital ta' kumpanniji sussidjarji li jwettqu biss in-negozju ta' amministrazzjoni, konsultazzjoni jew tqegħid fis-suq fil-pajjiż fejn is-sussidjarju jinsab, fir-rigward ta' unitajiet fuq it-talba esklużiva ta' titolari ta' unitajiet jew għan-nom tagħhom.";
19. l-Artikolu 26(1) għandu jiġi sostitwit b'dan li ġej: "1. UCITS m'għandhiex għalfejn tikkonforma mal-limiti stabbiliti f'din is-sezzjoni meta teżerċita drittijiet ta' subscription li jammettu mat-titoli trasferibbli jew ma l-istrumenti tas-suq tal-flus li jiffurmaw parti mill-assi tagħhom.
Waqt li jassiguraw l-osservanza tal-prinċipju tat-tixrid tar-riskju, l-Istati Membri jistgħu jippermettu UCITS awtorizzati riċentement biex jidderogaw mill-Artikoli 22, 22a, 23 u 24 għal sitt xhur wara d-data ta' l-awtorizzazzjoni tagħhom.";
20. l-Artikolu 41(2) għandu jiġi sostitwit b'dan li ġej: "2. Il-Paragrafu 1 m' għandux jipprevjeni lil dawn l-impriżi milli jakkwistaw titoli trasferibbli, strumenti tas-suq tal-flus jew strumenti finanzjarji oħrajn imsemmija fl-Artikolu 19(1)(e), (g) u (h) li mhumiex kompletament imħallsa.";
22. wara l-Artikolu 53 l-Artikolu li ġej għandu jiġi inserit: "Artikolu 53a
1. Barra mill-funzjonijiet previsti fl-Artikolu 53(1), il-Kumitat ta' Kuntatt jista' wkoll jiltaqa' bħala Kumitat Regolatorju fis-sens ta' l-Artikolu 5 tad-Deċiżjoni 1999/468/KE [9] sabiex jassisti għall-Kummissjoni fir-rigward ta' modifiki tekniċi li għandhom isiru għal din id-Direttiva fl-oqsma li ġejjin:
- il-kjarifika tad-definizzjonijiet sabiex tiġi assigurata applikazzjoni uniformi ta' din id-Direttiva fil-Komunità kollha,
- l-allinjament ta' terminoloġija u l-inkwadratura ta' definizzjonijiet skond l-atti sussegwenti dwar UCITS u materji relatati.
2. Meta ssir referenza għal dan il-paragrafu, għandhom japplikaw l-Artikoli 5 u 7 tad-Deċiżjoni 1999/468/KE, filwaqt li jiġu kkunsidrati d-disposizzjonijiet ta' l-Artikolu 8 tagħha.
Il-perjodu previst fl-Artikolu 5(6) tad-Deċiżjoni 1999/468/KE għandu jiġi stabbilit għal tlett xhur.
3. Il-Kumitat għandu jadotta r-regoli tal-proċedura tiegħu."
Artikolu 2
1. Sa mhux iktar tard mit-13 ta' Frar 2005, il-Kummissjoni għandha tgħaddi lill-Parlament Ewropew u lill-Kunsill rapport dwar l-applikazzjoni tad-Direttiva 85/611/KEE kif emendata u proposti għall-emendi, meta approprjat. Ir-rapport għandu, b'mod partikolari:
(a) janalizza kif jiġi approfondit u mwessa' suq singolu għal UCITS, b'mod partikolari fir-rigward tat-tqegħid fis-suq tul il-fruntieri ta' UCITS (inklużi fondi ta' parti terza), il-funzjonament tal-passaport għal kumpanniji ta' amministrazzjoni, il-funzjonament tal-prospectus simplifikat bħala għodda ta' informazzjoni u tqegħid fis-suq, ir-reviżjoni ta' l-iskop ta' attivitajiet anċillari u l-possibilitajiet għal kollaborazzjoni mtejjba ta' l-awtoritajiet ta' sorveljanza fir-rigward ta' interpretazzjoni komuni u l-applikazzjoni tad-Direttiva;
(b) jirrevedi l-qasam ta' applikazzjoni tad-Direttiva f'termini ta' kif tapplika għal tipi differenti ta' prodotti (eż. fondi istituzzjonali, fondi ta' proprjetà, fondi master-feeder u fondi hedge); l-istudju għandu jiffoka b'mod partikolari fuq id-daqs tas-suq għal dawn il-fondi, ir-regolament, meta applikabbli, ta' dawn il-fondi fl-Istati Membri u l-evalwazzjoni tal-bżonn ta' aktar armonizzazzjoni ta' dawn il-fondi;
(ċ) jevalwa l-organizzazzjoni ta' fondi, inklużi r-regoli u l-prattiċi ta' delegazzjoni u r-relazzjoni bejn l-amministratur tal-fond u d-depositarju;
(d) jirrevedi r-regoli ta' investiment għal UCITS, per eżempju l-użu ta' derivattivi u strumenti u tekniċi oħra li jirrelataw għal titoli, ir-regolament ta' fondi indiċi, ir-regolament ta' strumenti tas-suq tal-flus, depożiti, ir-regolament ta' investimenti "fond ta' fond", kif ukoll il-limiti varji ta' investiment;
(e) janalizza s-sitwazzjoni kompetittiva bejn fondi amministrati minn kumpanniji ta' amministrazzjoni u kumpanniji ta' investiment "amministrati proprjament".
Fil-preparazzjoni tar-rapport tagħha, l-Kummissjoni għandha tikkonsulta kemm jista' jkun ma' l-industriji varji konċernati u ma' gruppi ta' konsumaturi u korpi ta' sorveljanza
2. L-Istati Membri jistagħu jagħtu lil UCITS eżistenti fid-data tad-dħul fis-seħħ ta' din id-Direttiva perjodu ta' mhux iktar minn 60 xahar minn dik id-data sabiex tikkonforma mal-leġislazzjoni nazzjonali ġdida.
Artikolu 3
Sa mhux iktar tard mit-13 ta' Awwissu 2003 Stati Membri għandhom jadottaw il-liġijiet, ir-regolamenti u d-disposizzjonijiet amminsitrattivi neċessarji biex jikkonformaw ma' din id-Direttiva. Għandhom jinfurmaw minnufih lill-Kummissjoni bihom.
Għandhom japplikaw dawn il-miżuri mhux aktar tard mit-13 ta' Frar 2004.
Meta l-Istati Membri jadottaw dawn il-miżuri, dawn għandu jkollhom riferenza għal din id-Direttiva jew għandu jkollhom magħhom din ir-riferenza fl-okkażjoni tal-pubblikazzjoni uffiċjali tagħhom. Il-metodi li bihom issir din ir-referenza għandhom jiġu stabbiliti mill-Istati Membri.
Artikolu 4
Din id-Direttiva għandha tidħol fis-seħħ fid-data tal-pubblikazzjoni tagħha fil-Ġurnal Uffiċjali tal-Komunitajiet Ewropej.
Artikolu 5
Din id-Direttiva hija indirizzata lill-Istati Membri.
Ir-Regolament tal-Kummissjoni (KE) Nru 70/2001
tat-12 ta’ Jannar 2001
dwar l-applikazzjoni ta’ l-Artikolu 87 u 88 tat-Trattat tal-KE għall-għajnuna ta’ l-Istat lill-impriżi żgħar u ta’ daqs medju
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 994/98 tas-7 ta’ Mejju 1998 dwar l-applikazzjoni ta’ l-Artikoli 92 u 93 tat-Trattat li jistabbilixxi l-Komunità Ewropea dwar ċerti kategoriji ta’ għajnuna orizzontali ta’ l-Istat [1], u partikolarment il-punti (a)(i) u (b) ta’ l-Artikolu 1(1) li joħroġ minnu,
Wara li ppubblikat abbozz ta’ dan ir-Regolament [2],
Wara li kkonsultat il-Kumitat Konsultattiv ta’ l-Għajnuna ta’ l-Istat,
Billi:
(1) Ir-Regolament (KE) Nru 994/98 jagħti s-setgħa lill-Kummissjoni li tiddikjara, skond l-Artikolu 87 tat-Trattat, li taħt ċerti kondizzjonijiet għajnuna lill-impriżi żgħar u ta’ daqs medju hija kompatibbli mas-suq komuni u mhux suġġetta għall-ħtiġiet tan-notifika ta’ l-Artikolu 88(3) tat-Trattat.
(2) Ir-Regolament (KE) Nru 994/98 jagħti s-setgħa lill-Kummissjoni li tiddikjara, skond l-Artikolu 87 tat-Trattat, dik l-għajnuna li taqbel mal-mappa approvata mill-Kummissjoni għal kull Stat Membru għall-għoti ta’ l-għajnuna reġjonali hija kompatibbli mas-suq komuni u mhux suġġetta għall-ħtiġiet tan-notifika ta’ l-Artikolu 88(3) tat-Trattat.
(3) Il-Kummissjoni applikat l-Artikoli 87 u 88 tat-Trattat għall-impriżi żgħar u ta’ daqs medju ġewwa u barra mill-inħawi mgħejjuna f’deċiżjonijiet numerużi u anki stqarret il-politika tagħha, l-iktar riċenti fir-regoli tal-Komunità dwar l-għajnuna ta’ l-Istat għall-impriżi żgħar u ta’ daqs medju [3] u fir-regoli ta’ l-għajnuna nazzjonali reġjonali [4]. Minħabba l-esperjenza konsiderevoli tal-Kummissjoni fl-applikazzjoni ta’ dawk l-Artikoli għall-impriżi żgħar u ta’ daqs medju u minħabba t-testi ġenerali rigward l-impriżi żgħar u ta’ daqs medju u għall-għajnuna reġjonali maħruġa mill-Kummissjoni fuq il-bażi ta’ dawk id-disposizzjonijiet, huwa xieraq, bil-ħsieb li jkun żgurat superviżjoni effiċjenti u tkun simplifikata l-amministrazzjoni mingħajr ma ddgħajjef s-sorveljanza tal-Kummissjoni, li l-Kummissjoni tagħmel użu mis-setgħat mogħtija mir-Regolament (KE) Nru 994/98.
(4) Dan ir-Regolament huwa mingħajr preġudizzju għal possibbiltà għall-Istati Membri li tinnotifika għajnuna lill-impriżi żgħar u ta’ daqs medju. Dawn in-notifiki jkunu eżaminati mill-Kummissjoni partikolarment minħabba l-kriterji ppreżentati f’dan ir-Regolament. Ir-regoli dwar l-għajnuna ta’ l-Istat għall-impriżi żgħar u ta’ daqs medju għandhom jitneħħew mid-data tad-dħul fis-seħħ ta’ dan ir-Regolament, peress li l-kontenut tagħhom jinbidel b’dan ir-Regolament.
(5) Impriżi żgħar u ta’ daqs medju għandhom irwol deċisiv fil-ħolqien tax-xogħol u, iktar ġenerali, jaġixxu bħala fattur ta’ stabbiltà soċjali u imbuttatura ekonomika. Iżda, l-iżvilupp tagħhom jista’ jkun limitat minn imperfezzjonijiet fis-suq. Huma ta’ sikwit ikollhom diffikultajiet biex jiksbu kapital jew kreditu, minħabba n-natura ta’ biża’ mir-riskju ta’ ċerti swieq finanzjari u l-garanziji limitati li jkunu jistgħu joffru. Ir-riżorsi limitati tagħhom jistgħu wkoll jirrestrinġu l-aċċess tagħhom għall-informazzjoni, l-aktar dwar teknoloġija ġdida u swieq potenzali. Wara li tat każ dawn il-kunsiderazzjonijiet, l-iskop ta’ l-għajnuna eżenta b’dan ir-Regolament għandha tkun li tiffaċilita l-iżvilupp ta’ l-attivitajiet ekonomiċi ta’ l-impriżi żgħar u ta’ daqs medju, sakemm dik l-għajnuna ma taffettwax ħażin il-kondizzjonijiet tal-kummerċ sa ċertu punt kontra l-interess komuni.
(6) Dan ir-Regolament għandu jeżenta kull għajnuna li tħares il-ħtiġiet relevanti kollha ta’ dan ir-Regolament, u kull skema ta’ għajnuna, sakemm kull għajnuna li setgħet tingħata taħt it-tali skema tħares il-ħtiġiet relevanti ta’ dan ir-Regolament. Bil-ħsieb li tkun żgurata superviżjoni effiċjenti u tkun issimplifikata l-amministrazzjoni mingħajr ma ddgħajjef is-sorveljanza tal-Kummissjoni, l-iskemi ta’ l-għajnuna u l-għotjiet individwali barra kull skema ta’ għajnuna għandhom ikollhom riferenza espressa għal dan ir-Regolament.
(7) Dan ir-Regolament għandu jgħodd mingħajr preġudizzju għar-regoli speċjali fir-regolamenti u d-direttivi dwar l-għajnuna ta’ l-Istat f’ċerti setturi, bħalma bħalissa jeżistu għall-bini tal-vapuri, u m’għandhomx japplikaw għall-agrikultura u s-sajd u l-akkwakultura.
(8) Sabiex ikunu eliminati d-differenzi li jistgħu jagħtu bidu għad-distorsjonijiet fil-kompetizzjoni, sabiex tkun iffaċilitata l-kordinazzjoni bejn l-inizjattivi tal-Komunità u nazzjonali dwar l-impriżi żgħar u ta’ daqs medju, u għal raġunijiet ta’ kjarezza amministrattiva u ta’ ċertezza legali, id-definizzjoni ta’ "impriżi żgħar u ta’ daqs medju" użata f’dan ir-Regolament għandha tkun dik fir-Rakkomandazzjoni 96/280/KE tat-3 ta’ April 1996 dwar id-definizzjoni ta’ l-impriżi żgħar u ta’ daqs medju [5]. Dik id-definizzjoni ntużat ukoll fir-regoli tal-Komunità dwar l-għajnuna ta’ l-Istat għall-impriżi żgħar u ta’ daqs medju [6].
(9) Skond il-prattika stabbilita tal-Kummissjoni, u bil-ħsieb biex ikun żgurat aħjar li l-għajnuna hija a proporzjon u limitata għall-ammont meħtieġ, il-limiti għandhom ikunu espressi f’termini ta’ l-intensitajiet ta’ l-għajnuna skond sett ta’ spejjeż eliġibbli, minflok f’termini ta’ ammonti massimi ta’ għajnuna.
(10) Sabiex ikun stabbilit jekk l-għajnuna hijiex kompatibbli jew le mas-suq komuni skond dan ir-Regolament, hemm bżonn tittieħed in konsiderazzjoni l-intensità ta’ l-għajnuna u b’hekk l-ammont ta’ għajnuna espressa bħala ekwivalenza ta’ għotja. Il-kalkolu ta’ l-għotja ekwivalenti ta’ għotja pagabbli f’numru ta’ akkonti u għajnuna f’forma ta’ self b’rata baxxa jeħtieġ l-użu tar-rati ta’ l-imgħax li jeżistu fiż-żmien ta’ l-għotja. Bil-ħsieb ta’ applikazzjoni uniformi, trasparenti, u sempliċi tar-regoli ta’ l-għajnuna ta’ l-Istat, ir-rati tas-suq għall-finijiet ta’ dan ir-Regolament għandhom jitqiesu bħala rati ta’ riferenza, sakemm, fil-każ ta’ self b’imgħax baxx, is-self huwa ggarantit minn garanzija normali u ma jinvolvix riskju aktar minn normali. Ir-rati ta’ referenza għandhom ikunu dawk li huma perjodikament iffissati mill-Kummissjoni fuq il-bażi ta’ kriterji objettivi u ppubblikati fil-Ġurnal Uffiċjali tal-Komunitajiet Ewropej u fuq l-Internet.
(11) Wara li kkunsidrat id-differenzi bejn l-impriżi ż-żgħar u l-impriżi ta’ daqs medju, limiti differenti ta’ saħħa ta’ l-għajnuna għandhom ikunu ffissati għall-impriżi ż-żgħar u għall-impriżi ta’ daqs medju.
(12) Il-limiti tas-saħħa ta’ l-għajnuna għandhom ikunu ffissati, skond l-esperjenza tal-Kummissjoni, f’livell li jolqot il-bilanċ xieraq bejn id-distorzjonijiet tal-kompetizzjoni fis-settur mgħejjun u l-għan biex ikun iffaċilitat l-iżvilupp ta’ l-attivitajiet ekonomiċi ta’ l-impriżi żgħar u ta’ daqs medju.
(13) Huwa tajjeb li jkunu stabbiliti aktar kondizzjonijiet li għandhom jitħarsu b’kull skema jew għajnuna individwali eżentata b’dan ir-Regolament. Wara li kkunsidrat l-Artikolu 87(3)(ċ) tat-Trattat, it-tali għajnuna normalment m’għandhiex ikollha l-effett biss li kontinwament jew perjodikament tbaxxi l-ispejjeż ta’ operazzjoni li l-benefiċjarju normalment ikollu jħallas, u għandhom ikunu bi proporzjon għad-diffikultajiet li għandhom jinqabżu sabiex jiżguraw il-benefiċċji soċjo-ekonomiċi meqjusa li huma fl-interess tal-Komunità. Huwa għalhekk il-każ li jkun limitat l-iskop ta’ dan ir-Regolament għall-għajnuna mogħtija rigward ċerti investimenti tanġibbli u intanġibbli, ċerti servizzi pprovduti lill-benefiċjari u ċerti attivitajiet oħra. Minħabba l-attività żejda tal-Komunità fis-settur tat-trasport, bl-eċċezzjoni tal-materjal rotabbli ferrovjarju, l-ispejjeż eliġibbli ta’ l-investiment li għandhom l-attività ekonomika ewlenija tagħhom fis-settur tat-trasport m’għandhomx jinkludu l-mezzi tat-trasport u t-tagħmir.
(14) Dan ir-Regolament għandu jeżenta l-għajnuna lill-impriżi żgħar u ta’ daqs medju mhux importanti fejn qegħdin. Investiment u ħolqien ta’ xogħol jistgħu jikkontribwixxu għall-iżvilupp ekonomiku tar-reġjuni inqas favoriti fil-Komunità. L-impriżi żgħar u ta’daqs medju f’dawn ir-reġjuni jsofru kemm minn l-iżvantaġġ strutturali tal-lokalità u d-diffikoltajiet li jiġu mid-daqs tagħhom. Għalhekk huwa l-każ li l-impriżi żgħar u ta’ daqs medju f’reġjuni mgħejjuna għandhom jibbenefikaw minn limiti ogħla.
(15) Sabiex ma jkunx favorit il-fattur kapitali ta’ investiment fuq il-fattur tax-xogħol, disposizzjoni għandha ssir għall-possibbiltà biex titkejjel l-għajnuna għall-investiment fuq il-bażi jew ta’ l-infiq ta’ l-investiment jew l-infiq ta’ impjiegi ġodda biex jitwettaq il-proġett ta’ investiment.
(16) Minħabba l-Ftehim ta’ l-Organizzazzjoni Dinjija tal-Kummerċ (WTO) fuq is-Sussidji u l-Miżuri tat-Taxxi Kompensatorji [7], dan ir-Regolament m’għandux jeżenta l-għajnuna ta’ l-esportazzjoni jew l-għajnuna li tiffavorixxi l-prodott domestiku fuq dak importat. L-għajnuna lejn l-ispejjeż għall-parteċipazzjoni fil-fieri internazzjonali jew għall-istudju jew servizzi ta’ konsultazzjoni meħtieġa biex jinħareġ prodott ġdid jew diġà eżistenti fuq suq ġdid normalment ma tikkostitwixxix għajnuna għall-esportazzjoni.
(17) Wara li kkunsidrat il-bżonn biex tilħaq bilanċ xieraq bejn it-tnaqqis ta’ distorzjonijiet tal-kompetizzjoni fis-settur mgħejjun u l-għanijiet ta’ dan ir-Regolament, m’għandhiex teżenta għotjiet individwali ta’ għajnuna li jaqbżu ammont massimu, kemm jekk huma u kemm jekk m’humiex taħt skema ta’ għajnuna eżentata b’dan ir-Regolament.
(18) Sabiex tkun żgurata li l-għajnuna hija meħtieġa u li taġixxi bħala inċentiv biex tiżviluppa ċerti attivitajiet, dan ir-Regolament m’għandux jeżenta l-għajnuna għall-attivitajiet li fihom il-benefiċjarju kien diġà jagħmel waħda bl-kondizzjonijiet tas-suq.
(19) Dan ir-Regolament m’għandux jeżenta l-għajnuna li nġabret bl-għajnuna ta’ Stat ieħor, inkluża l-għajnuna mogħtija minn awtoritajiet nazzjonali, reġjonali jew lokali, jew bl-għajnuna tal-Komunità, rigward l-istess spejjeż eliġibbli, meta din il-ġabra taqbeż il-limiti ffissati f’dan ir-Regolament.
(20) Sabiex tkun żgurata t-trasparenza u s-sorveljanza effettiva, skond l-Artikolu 3 tar-Regolament (KE) Nru 994/98, huwa xieraq li tkun stabbilita forma uniformi li biha l-Istati Membri jipprovdu l-Kummissjoni b’informazzjoni qasira kull meta, skond dan ir-Regolament, skema ta’ għajnuna hija implimentata jew meta għajnuna individwali barra dawn l-iskemi tingħata, bil-għan li jkunu ppubblikati fil-Ġurnal Uffiċjali tal-Komunitajiet Ewropej. Għall-istess raġunijiet, huwa xieraq li jkunu stabbiliti regoli dwar id-data li l-Istati Membri għandhom iżommu dwar l-għajnuna eżentata b’dan ir-Regolament. Għall-finijiet tar-rapport ta’ kull sena li għandu jinbtagħat lill-Kummissjoni mill-Istati Membri, huwa xieraq għall-Kummissjoni li tistabbilixxi ħtiġiet speċifiċi, inkluża, minħabba d-disponibbiltà kbira tat-teknoloġija meħtieġa, l-informazzjoni f’forma kumpjuterizzata.
(21) Wara li kkunsidrat l-esperjenza tal-Kummissjoni f’dan il-qasam, u partikolarment il-frekwenza li biha hija ġeneralment meħtieġa li tkun riveduta l-politika ta’ l-għajnuna ta’ l-Istat, huwa xieraq li jkun limitat il-perjodu ta’ l-applikazzjoni ta’ dan ir-Regolament. Jekk dan ir-Regolament jiskadi mingħajr ma jkun imġedded, l-iskemi ta’ l-għajnuna diġà eżenti b’dan ir-Regolament għandhom ikomplu u jkunu eżenti għal sitt xhur,
ADOTTAT DAN IR-REGOLAMENT:
Artikolu 1
Skop
1. Mingħajr preġudizzju għar-Regolament tal-Komunità jew Direttivi speċjali taħt it-Trattat tal-KE li jirregolaw l-għoti ta’ l-għajnuna ta’ l-Istat f’setturi speċifiċi, kemm jekk aktar jew inqas stretti minn dan ir-Regolament, dan ir-Regolament japplika għall-għajnuna mogħtija lill-impriżi żgħar u ta’ daqs medju fis-setturi kollha.
2. Dan ir-Regolament m’għandhux jgħodd:
(a) għall-attivitajiet konnessi mal-produzzjoni, l-ipproċessar jew il-promozzjoni tal-prodotti mniżżla fl-Anness I tat-Trattat;
(b) għall-għajnuna għall-attivitajiet relatati ma’ l-esportazzjoni, jiġifieri għajnuna konnessa direttament mal-kwantitajiet esportati, għat-twaqqif u l-operazzjoni tax-xibka tad-distribuzzjoni jew għal spejjeż kurrenti oħra konnessa ma’ l-attività ta’ l-esportazzjoni;
(ċ) għall-għajnuna li tiddependi fuq l-użu tal-prodotti domestiċi minflok dawk importati.
Artikolu 2
Definizzjonijiet
Għall-finijiet ta’ dan ir-Regolament:
(a) "għajnuna" tfisser kull miżura li taqdi l-kriterji mniżżla fl-Artikolu 87(1) tat-Trattat;
(b) "impriżi żgħar u ta’ daqs medju" tfisser l-impriżi kif definiti fl-Anness I;
(ċ) "investiment f’assi tanġibbli" tfisser investiment f’assi materjali fissi li jirrigwardaw il-ħolqien ta’ stabbiliment ġdid, l-estensjoni ta’ stabbiliment eżistenti, jew l-ingaġġ f’attività li tinvolvi bidla fundamentali fil-prodott jew fil-proċess tal-produzzjoni ta’ stabbiliment eżistenti (partikolarment minn razzjonalizzazzjoni, diversifikazzjoni jew modernizzazzjoni). Investiment f’assi fissi meħuda sabiex tieħu stabbiliment li għalaq jew kieku kien jagħlaq li kieku ma nxtarax ukoll jitqies bħala investiment tanġibbli;
(d) "investiment f’assi tanġibbli" ifisser investiment fit-trasferiment tat-teknoloġija bl-akkwist tal-jeddijiet ta’ patenti, liċenzji, esperjenza jew tagħrif tekniku mhux patentat;
(e) "l-intensità ta’ l-għajnuna" tfisser l-ammont ta’ l-għajnuna bħala persentaġġ ta’ l-ispejjeż eliġibbli tal-proġett. Il-figuri kollha użati għandhom jittieħdu qabel kull tnaqqis mit-taxxa diretta. Fejn l-għajnuna tingħata f’forma oħra barra bħala għotja, l-ammont ta’ l-għajnuna tkun l-għotja ekwivalenti għall-għajnuna. L-għajnuna pagabbli f’diversi akkonti għandha tkun imnaqqsa għall-valur tagħha fil-mument meta tingħata. Ir-rata ta’ l-imgħax li għandha tintuża għall-iskopijiet ta’ tnaqqis u għall-kalkolu ta’ l-ammont ta’ l-għajnuna għal self b’rata baxxa tkun ir-rata ta’ riferenza fil-mument ta’ l-għotja;
(f) "l-intensità netta ta’ l-għajnuna" tfisser l-ammont ta’ l-għajnuna netta mit-taxxa bħala persentaġġ ta’ l-ispejjeż eliġibbli tal-proġett;
(g) "numru ta’ impjegati" tfisser in-numru tal-ħaddiema tax-xogħol ta’ kull sena (ALU), jiġifieri n-numru tal-persuni impjegati fuq bażi full time f’sena waħda, part-time u fuq xogħol staġjonali li huma frazzjonijiet ta’ ALU.
Artikolu 3
Kondizzjonijiet għall-eżenzjoni
1. Għajnuna individwali barra kull skema, li taderixxi mal-kondizzjonijiet ta’ dan ir-Regolament, għandha tkun kompatibbli mas-suq komuni skond it-tifsira ta’ l-Artikolu 87(3) tat-Trattat u tkun eżentata mill-ħtiġiet tan-notifika ta’ l-Artikolu 88(3) tat-Trattat sakemm ikollha riferenza espressa għal dan ir-Regolament, billi tikkwota t-titolu u r-riferenza tal-pubblikazzjoni tagħha fil-Ġurnal Uffiċjali tal-Komunitajiet Ewropej.
2. L-iskemi ta’ l-għajnuna li jħarsu l-kondizzjonijiet kollha ta’ dan ir-Regolament ikunu kompatibbli mas-suq komuni skond it-tifsira ta’ l-Artikolu 87(3) tat-Trattat u jkunu eżenti mill-ħtiġiet tan-notifika ta’ l-Artikolu 88(3) tat-Trattat sakemm:
(a) kull għajnuna li tista’ tingħata taħt it-tali skema tħares il-kondizzjonijiet ta’ dan ir-Regolament;
(b) l-iskema jkun fiha riferenza espressa għal dan ir-Regolament, billi tikkwota t-titolu tagħha u r-riferenza tal-pubblikazzjoni fil-Ġurnal Uffiċjali tal-Komunitajiet Ewropej.
3. L-għajnuna mogħtija taħt l-iskemi msemmija fil-paragrafu 2 tkun kompatibbli mas-suq komuni skond it-tifsira ta’ l-Artikolu 87(3) tat-Trattat u tkun eżentata mill-ħtiġiet tan-notifika ta’ l-Artikolu 88(3) tat-Trattat sakemm l-għajnuna mogħtija direttament tħares il-kondizzjonijiet kollha ta’ dan ir-Regolament.
Artikolu 4
L-Investiment
1. L-għajnuna għall-investiment fl-assi tanġibbli u mhux tanġibbli ġewwa u barra l-Komunità tkun kompatibbli mas-suq komuni skond it-tifsira ta’ l-Artikolu 87(3) tat-Trattat u tkun eżentata mill-ħtiġiet tan-notifika ta’ l-Artikolu 88(3) tat-Trattat sakemm tħares il-kondizzjonijiet tal-paragrafi 2 sa 6:
2. L-intensità ta’ l-għajnuna kollha ma taqbiżx:
(a) 15 % fil-każ ta’ impriżi żgħar;
(b) 7,5 % fil-każ ta’ impriżi ta’ daqs medju.
3. Fejn l-investiment isir f’postijiet li jikkwalifikaw għall-għajnuna reġjonali, l-intensità ta’ l-għajnuna ma taqbiżx il-massimu ta’ l-għajnuna għall-investiment reġjonali ddeterminata mill-mappa approvata mill-Kummissjoni għal kull Stat Membru b’aktar minn:
(a) 10 punti sħaħ ta’ persentaġġi f’postijiet koperti mill-Artikolu 87(3)(ċ), sakemm l-intensità totali netta ta’ l-għajnuna ma taqbiżx it-30 %; jew
(b) 15-il punt sħaħ ta’ persentaġġi f’postijiet koperti mill-Artikolu 87(3)(a), sakemm l-intensità totali netta ta’ l-għajnuna ma taqbiżx il-75 %.
Il-limiti ogħla ta’ l-għajnuna reġjonali ma jgħoddux jekk l-għajnuna tingħata bil-kondizzjoni li l-investiment jinżamm fir-reġjun li qed jirċevieh għal mill-inqas ħames snin u li l-kontribuzzjoni tal-benefiċjarju għall-iffinanzjar tiegħu hija mill-inqas 25 %.
4. Il-limiti ffissati fil-paragrafi 2 u 3 għandhom jgħoddu għall-intensità ta’ l-għajnuna kkalkulata jew bħala persentaġġ ta’ l-ispejjeż eliġibbli ta’ l-investiment jew bħala persentaġġ ta’ l-ispejjeż tal-pagi tal-ħidma li nħolqot bit-twettiq ta’ investiment (għajnuna għall-ħolqien ta’ xogħol) jew it-tnejn flimkien, sakemm l-għajnuna ma taqbiżx l-iktar ammont favorevoli li joħroġ mill-applikazzjoni ta’ kalkolu jew ieħor.
5. Fil-każijiet fejn l-għajnuna hija maħduma fuq il-bażi ta’ l-ispejjeż ta’ l-investiment, l-ispejjeż eliġibbli ta’ l-investiment tanġibbli jkunu l-ispejjeż li jirrigwardaw l-investiment fl-artijiet, bini, makkinarju u tagħmir. Fis-settur tat-trasport, ħlif għall-materjal rotabbli ferrovjarju, il-mezzi tat-trasport u t-tagħmir tat-trasport ma jkunx inkluż fl-ispejjeż eliġibbli. L-ispejjeż eliġibbli ta’ l-investiment tanġibbli jkunu l-ispejjeż ta’ l-akkwist tat-teknoloġija.
6. Fil-każijiet fejn l-għajnuna hija maħduma fuq il-bażi ta’ l-impjiegi maħluqa, l-ammont ta’ l-għajnuna tkun espressa bħala persentaġġ ta’ l-ispejjeż tal-pagi tul perjodu ta’ sentejn li jirrelata ma’ l-impjieg maħluq bil-kondizzjonijiet li ġejjin:
(a) il-ħolqien tax-xogħol ikun konness mat-twettiq ta’ proġett ta’ investiment f’assi tanġibbli u mhux tanġibbli. L-impjiegi jinħolqu fi żmien tliet snin minn meta jitlesta l-investiment;
(b) il-proġett ta’ investiment għandu jwassal għal żieda netta fin-numru ta’ impjegati fl-istabbiliment ikkonċernat, ipparagunat mal-medja matul it-tnax-il xahar ta’ qabel; u
(ċ) l-impjiegi maħluqa jinżammu matul perjodu minimu ta’ ħames snin.
Artikolu 5
Konsulenza u servizzi u attivitajiet oħra
L-għajnuna lill-impriżi żgħar u ta’ daqs medju li jħarsu l-kondizzjonijiet li ġejjin tkun kompatibbli mas-suq komuni skond it-tifsira ta’ l-Artikolu 87(3) tat-Trattat u tkun eżentata mill-ħtiġiet tan-notifika ta’ l-Artikolu 88(3) tat-Trattat:
(a) għas-servizzi pprovduti minn konsulenti esterni, l-għajnuna sħiħa m’għandhiex taqbeż 50 % ta’ l-ispejjeż tat-tali servizzi. Is-servizzi kkonċernati ma jkunux attività kontinwa jew perjodika l-anqas jirrelataw għall-ispiża ta’ kuljum biex topera l-impriża, bħal servizzi soliti ta’ konsulenza dwar taxxa, servizzi legali regolari, jew irreklamar;
(b) għal parteċipazzjoni f’fieri u esibizzjonijiet, l-għajnuna sħiħa ma taqbiżx il-50 % ta’ l-ispejjeż addizzjonali li ntefqu għal kiri, armaw u tmexxija ta’ l-istand. Din l-eżenzjoni tgħodd biss għall-ewwel parteċipazzjoni ta’ impriża f’fiera jew esibizzjoni partikolari.
Artikolu 6
Għotjiet individwali kbar ta’ għajnuna
Dan ir-Regolament ma jeżentax għotja individwali ta’ għajnuna fejn waħda mil-limiti li ġejjin tkun imħarsa:
(a) it-total ta’ l-ispejjeż eliġibbli tal-proġett kollu huma mill-inqas 25000000 EUR u
(i) f’reġjuni li ma jikkwalifikawx għal għajnuna reġjonali, l-intensità sħiħa ta’ l-għajnuna hija mill-inqas 50 % tal-limiti stabbiliti fl-Artikolu 4(2);
(ii) f’postijiet li jikkwalifikaw għall-għajnuna reġjonali, l-intensità netta ta’ l-għajnuna hija mill-inqas 50 % tal-limitu nett ta’ l-għajnuna kif iddeterminat fil-mappa ta’ l-għajnuna reġjonali għall-post ikkonċernat; jew
(b) l-ammont sħiħ ta’ l-għajnuna huwa mill-inqas 15000000 EUR.
Artikolu 7
Bżonn għall-għajnuna
Dan ir-Regolament jeżenta l-għajnuna biss jekk, qabel ma jibda x-xogħol fuq il-proġett mgħejjun:
- jew applikazzjoni għall-għajnuna mogħtija lill-Istat Membru mill-benefiċjarju, jew
- l-Istat Membru jkun adotta disposizzjonijiet legali li jistabbilixxu dritt legali għall-għajnuna skond il-kriterji ta’ l-għan u mingħajr aktar eżerċizzju ta’ diskrezzjoni mill-Istat Membru.
Artikolu 8
Ġbir
1. Il-limiti ffissati ta’ l-għajnuna fl-Artikoli 4, 5 u 6 għandhom jgħoddu sew jekk l-appoġġ għall-proġett mgħejjun mhux iffinanzjat kompletament mir-riżorsi ta’ l-Istat jew jekk mhux iffinanzjat parzjalment mill-Komunità.
2. L-għajnuna eżentata b’dan ir-Regolament ma takkumulax ma’ għajnuna ta’ xi Stat ieħor skond it-tifsira ta’ l-Artikolu 87(1) tat-Trattat, jew ma’ iffinanzjar ieħor tal-Komunità, dwar l-istess spejjeż eliġibbli, jekk it-tali kumulazzjoni kieku tirriżulta f’intensità ta’ għajnuna li taqbeż dik iffissata minn dan ir-Regolament.
Artikolu 9
Trasparenza u sorveljanza
1. Ma’ l-implimentazzjoni ta’ skema ta’ l-għajnuna, jew għotja ta’ għajnuna individwali barra kull skema, eżentata minn dan ir-Regolament, l-Istati Membri, fi żmien 20 ġurnata tax-xogħol, iwasslu lill-Kummissjoni, bil-ħsieb li tkun ippubblikata fil-Ġurnal Uffiċjali tal-Komunitajiet Ewropej, informazzjoni qasira dwar din l-iskema ta’ għajnuna jew għajnuna individwali f’forma mniżżla fl-Anness II.
2. L-Istati Membri għandhom iżommu dokumenti dettaljati rigward l-iskemi ta’ l-għajnuna eżentati minn dan ir-Regolament, l-għajnuna individwali mogħtija taħt dawk l-iskemi, u l-għajnuna individwali eżentata minn dan ir-Regolament li tingħata barra kull skema eżistenti ta’ għajnuna. Dawn id-dokumenti jkun fihom l-informazzjoni kollha meħtieġa biex jistabbilixxu li l-kondizzjonijiet għall-eżenzjoni, kif imniżżla f’dan ir-Regolament, huma mħarsa, inkluża l-informazzjoni fuq l-istat tal-kumpanija bħala IŻM. L-Istati Membri għandhom iżommu reġistrazzjoni rigward l-għajnuna individwali għal 10 snin mid-data meta ngħatat, u rigward skema ta’ l-għajnuna, għal 10 snin mid-data meta l-aħħar għajnuna individwali ngħatat taħt it-tali skema. Fuq talba bil-miktub, l-Istat Membru kkonċernat għandu jipprovdi lill-Kummissjoni, matul perjodu ta’ 20 ġurnata tax-xogħol jew perjodu itwal kif jista’ jkun iffissat fit-talba, bl-informazzjoni kollha li l-Kummissjoni tikkunsidra meħtieġa biex tistma jekk il-kondizzjonijiet ta’ dan ir-Regolament kienux imħarsa.
3. L-Istati Membri jħejju rapport dwar l-applikazzjoni ta’ dan ir-Regolament rigward sena kalendarja sħiħa jew parti minnha li matulha dan ir-Regolament japplika, fil-forma mniżżla fl-Anness III, ukoll f’forma kompjuterizzata. L-Istati Membri jipprovdu lill-Kummissjoni bit-tali rapport mhux aktar tard minn tliet xhur wara li jiskadi l-perjodu li għalih jirrelata r-rapport.
Artikolu 10
Dħul fis-seħħ u l-perjodu ta’ validità
1. Dan ir-Regolament jidħol fis-seħħ fl-għoxrin ġurnata ta’ wara dik tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KEE) Nru 283/2000
tad-9 ta’ Frar 2001
li jemenda r-Regolament (KE) Nru 562/1999 li jistabbilixxi regoli dettaljati sabiex jiġi applikat ir-Regolament tal-Kunsill (KE) Nru 1254/1999 rigward ix-xiri għall-ħażna fis-settur tal-laħam taċ-ċanga, u r-Regolament (KE) Nru 2734/2000
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 1254/1999 ta’ l-17 ta’ Mejju 1999 dwar l-organizzazzjoni komuni tas-suq fil-laħam taċ-ċanga u l-vitella [1], u b’mod partikolari Artikolu 47(8) tiegħu,
Billi:
(1) Ir-Regolament tal-Kummissjoni (KE) Nru 2734/2000 ta’ l-14 ta’ Diċembru 2000 li jemenda r-Regolament (KEE) Nru 1627/89 dwar ix-xiri għall-ħażna b’sejħa għall-offerti u li jidderoga minn jew jemenda r-Regolament (KE) Nru 562/2000 li jistabbilixxi regoli ddettaljati sabiex jiġi applikat ir-Regolament tal-Kunsill (KE) Nru 1254/1999 rigward ix-xiri għall-ħażna tal-laħam taċ-ċanga [2], kif emendat bir-Regolament (KE) Nru 3/2001 [3], jintroduċi numru ta’ emendi jew derogi mir-Regolament tal-Kummissjoni (KE) Nru 562/2000 [4] sabiex jindirizza s-sitwazzjoni eċċezzjonali fis-suq li tirriżulta mill-avvenimenti riċenti li għanhom x’jaqsmu ma’ l-enċifalopatija sponġiformi ta’ l-ifrat (BSE).
(2) Minħabba din is-sitwazzjoni eċċezzjonali fis-suq u sabiex tittejjeb l-effikaċja tal-miżuri ta’ intervent previsti bir-Regolament (KE) Nru 2734/2000, għandha ssir deroga minn Artikolu 4(2)(g) tar-Regolament (KE) Nru 562/2000 rigward il-piż massimu tal-karkassi, u dana billi ma jiġi ffissat l-ebda limitu tal-piż fiż-żewġ sejħiet għall-offerti fi Frar 2001 u billi jiżdied il-piż għal 430 kg fis-sejħiet għall-offerti li jifdlu fl-ewwel kwart ta-sena 2001, filwaqt li jitħalla x-xiri ta’ bhejjem iktar tqal imma bi prezz tax-xiri egwali għall-piż massimu awtorizzat.
(3) Ir-Regolament (KE) Nru 2734/2000 għandu għalhekk jiġi emendat.
(4) Ġaladarba l-prodotti mixtrija għall-ħażna jistgħu jiġu mibjugħa wkoll wara l-1 ta’ Jannar 2002, meta trid tibda tapplika s-sistema tat-tikkettjar obbligatorju bażat fuq l-oriġini stabbilita bir-Regolament (KE) Nru 1760/2000 tal-Parlament Ewropew u tal-Kunsill tas-17 ta’ Lulju 2000 li jistabbilixxi sistema għall-identifikazzjoni u r-reġistrazzjoni tal-bhejjem tal-fart u rigward it-tikkettjar tal-laħam taċ-ċanga u tal-prodotti miċ-ċanga u li jħassarir-Regolament (KE) Nru 820/97 [5], it-tikkettjar tal-prodotti maħsuba għall-intervent skond il-kuntratti konklużi fit-12 ta’ Frar 2001 jew wara (jiġifieri b’effett mill-ewwel sejħa għall-offerti fix-xahar ta’ Frar) irid jinkludi l-indikazzjoni tal-pajjiż jew tal-pajjiżi tat-twelid u tas-simna tal-bhejjem interessati, skond Artikolu 13(5) tar-Regolament (KE) Nru 1760/2000, flimkien ma’ l-indikazzjonijiet stabbiliti f’Artikolu 2(2) tar-Regolament tal-Kummissjoni (KE) Nru 1825/2000 [6] li jippreskrivi regoli dettaljati sabiex jiġi applikat ir-Regolament (KE) Nru 1760/2000, kif jixraq.
(5) Anness III mar-Regolament (KE) Nru 562/2000 jiddikjara d-dispożizzjonijiet li japplikaw għall-karkassi, in-nofs karkassi u l-kwarti li jistgħu jinxtraw għall-ħażna. Bil-ħsieb li tintlaħaq konformità mal-prattika kummerċjali preżenti, id-deskrizzjoni ta’ nofs karkassa f’dan l-Anness għandha tiġi emendata billi jiġi introdott marġini ta’ tolleranza fid-deskrizzjoni.
(6) Ir-Regolament (KE) Nru 562/2000 għandu għalhekk jiġi emendat.
(7) Minħabba l-mod kif qiegħda tiżviluppa s-sitwazzjoni, dan ir-Regolament għandu jidħol fis-seħħ minnufih.
(8) Il-miżuri pprovvduti f’dan ir-Regolament huma skond l-opinjoni tal-Kumitat Maniġerjali tal-Laħam taċ-Ċanga u l-Vitella.
ADOTTAT DAN IR-REGOLAMENT:
Artikolu 1
Artikolu 6(1) tar-Regolament (KEE) Nru 2734/2000 huwa mibdul b’dan li ġej:
"1. Minkejja Artikolu 4(2)(g) tar-Regolament (KE) Nru 562/2000, il-piż massimu tal-karkassi msemmi f’dan l-Artikolu għandu jkun ta’ 430 kg. Madanakollu:
- l-ebda limitu massimu tal-karkassi ma għandu japplika għaż-żewġ sejħiet għall-offerti fi Frar 2001,
- mis-sejħiet għall-offerti li jifdlu fl-ewwel kwart tas-sena 2001, il-karkassi ta’ piż itqal minn 430 kg jistgħu jinxtraw għall-ħażna imma l-prezzijiet tax-xiri tagħhom għandom jittieħdu minn dan il-piż massimu."
Artikolu 2
Ir-Regolament (KE) Nru 562/2000 huwa emendat kif ġej:
1. Artikolu 4(3)(d) huwa mibdul b’dan li ġej:
"(d) ittikkettjat skond is-sistema introdotta mill-Parlament Ewropew u mir-Regolament tal-Kunsill (KE) Nru 1760/2000 [7] u għandu jinkludi, fil-każ tal-kuntratti konklużi fit-12 ta’ Frar 2001 jew wara, l-indikazzjonijiet stabbiliti f’Artikolu 13(5) ta’ dan ir-Regolament."
2. Il-Punt 2(b) t’Anness III jiġi mibdul b’ dan li ġej:
"(b) in-nofs karkassa: il-prodott miksub permezz tas-separazzjoni tal-karkass kif imsemmi fil-(a) b’mod simmetriku minn nofs tal-għadam tas-sinsla ċerviċi, dorsali, lumbari u sakrali u minn nofs ta’ l-isternum u s-simfisi iskjopubiku. Matul il-proċessar tal-karkassa, il-għadam dorsali u lumbari tas-sinsla ma jistgħux jiġu żlugati minn posthom b’mod gravi; il-muskoli u l-għeruq assoċjati magħhom ma jridux juru ħsara serja mis-srieraq jew mis-skieken."
Artikolu 3
Dan ir-Regolament għandu jidħol fis-seħħ fil-jum tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 749/2001
tat-18 ta' April 2001
li jemenda l-Anness II mar-Regolament tal- Kunsill (KEE) Nru 2377/90 li jistabbilixxi proċedura Komunitarja sabiex jiġu stabbiliti l-limiti massimi tar-residwi tal-prodotti mediċinali veterinarji fl-oġġetti ta' l-ikel li joriġinaw mill-annimali.
(Test b'rilevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2377/90 tas-26 ta' Ġunju 2001 li jistabbilixxi proċedura Komunitarja sabiex jiġu stabbiliti l-limiti massimi tar-residwi tal-prodotti mediċinali veterinarji fl-oġġetti ta' l-ikel li joriġinaw mill-annimali [1], kif l-aħħar emendat bir-Regolament tal-Kummissjoni (KE) Nru 2000/1999 [2] u b'mod partikolari Artikoli 6, 7 u 8 tiegħu,
Billi:
(1) Skond ir-Regolament (EEC) Nru 2377/90, il-limiti massimi tar-residwi jridu jiġu stabbiliti progressivament għal kull sustanza attiva farmakoloġikament li hija użata fil-Komunità fil-prodotti mediċinali veterinarji maħsuba għalbiex jiġu amministrati lill-annimali li jipproduċu l-ikel;
(2) Il-limiti massimi tar-residwi għandhom jiġu stabbiliti biss wara l-eżami fil-Kumitat tal-Prodotti Mediċinali Veterinarji dwar it-tagħrif relevanti kollu li jirrigwarda s-sigurtà tar-residwi tas-sustanza interessata għall-konsumatur ta' l-oġġetti ta' l-ikel li joriġinaw mill-annimali u l-impatt tar-residwi fuq l-ipproċessar industrijali ta' l-oġġetti ta' l-ikel.
(3) Meta jkunu qegħdin jiġu stabbiliti l-limiti massimi tar-residwi tal-prodotti mediċinali veterinarji fl-oġġetti ta' l-ikel li joriġinaw mill-annimali, huwa meħtieġ illi tiġi speċifikata l-ispeċje ta' l-annimali li fihom jistgħu jkunu preżenti l-fdalijiet, il-livelli li jistgħu jkunu preżenti f'kull wieħed mit-tessuti relevanti tal-laħam miksuba mill-annimal ittrattat (it-tessut fil-mira) u n-natura tar-residwi li tkun relevanti għall-monitoraġġ tar-residwi (il-fdalijiet markaturi);
(4) Għall-kontroll tar-residwi, kif ipprovdut fil-leġislazzjoni approprjata Komunitarja, il-limiti massimi tar-residwi s-soltu jridu jiġu stabbiliti għat-tessuti fil-mira mill-fwied u mill-kliewi. Madankollu, il-fwied u l-kliewi s-soltu jiġu mneħħija mill-karkassi li jimxu fil-kummerċ internazzjonali, u l-limiti massimi tar-residwi jkollhom għalhekk jiġu stabbiliti għat-tessuti mill-muskoli jew mix-xaħam.
(5) Fil-każ tal-prodotti mediċinali veterinarji maħsuba sabiex jintużaw fl-għasafar li jbidu, l-annimali li jagħtu l-ħalib jew in-naħal ta' l-għasel, il-limiti massimi tar-residwi jridu jiġu stabbiliti wkoll għall-bajd, għall-ħalib jew għall-għasel;
(6) It-Tijamilal u s-Sodju Tijopental għandhom jidaħħlu fl-Anness I mar-Regolament (KEE) Nru 2377/90;
(7) Għandu jitħalla perjodu adegwat taż-żmien qabel id-dħul fis-seħħ ta' dan ir-Regolament sabiex jippermetti lill-Istati Membri jagħmlu kull bidla li tista' tkun meħtieġa għall-awtorizzazzjonijiet biex iqiegħdu fis-suq il-prodotti mediċinali veterinarji interessati li jkunu ġew konċessi skond id-Direttiva tal-Kunsill 81/851/KEE [3], kif l-aħħar emendata bid-Direttiva tal-Kummissjoni 2000/37/KE [4], sabiex jitqiesu d-disposizzjonijiet ta' dan ir-Regolament.
(8) Il-miżuri pprovduti f'dan ir-Regolament huma skond l-opinjonijiet tal-Kumitat Permanenti tal-Prodotti Mediċinali Veterinarji,
ADOTTAT IR-REGOLAMENT LI ĠEJ:
Artikolu 1
L-Anness II mar-Regolament (KEE) Nru 2377/90 huwa hawnhekk emendat kif iddikjarat fl-Anness ma' hawn.
Artikolu 2
Dan ir-Regolament għandu jidħol fis-seħħ fit-tielet jum wara dak tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
IR-Regolament tal-Kummissjoni (KE) Nru 939/2001
tal-14 ta' Mejju 2000
li jistabilixxi regoli dettaljati għall-applikazzjoni tar-Regolament tal-Kunsill (KE) Nru 104/2000 rigward l-għoti ta' għajnuna b'rata fissa għal ċerti prodotti tas-sajd
IL-KUMMISSJONI TAL-KOMUNITAJIET EWROPEJ,
Wara li kunsidrat it-Trattat li jistabbilixxi il-Komunità Ewropea,
Wara li kunsidrat ir-Regolament tal-Kunsill (KEE) Nru 104/2000 tas-17 ta' Diċembru 1992 dwar l-organizzazzjoni komuni tas-suq fil-prodotti tas-sajd u l-akwakultura [1], u b'mod partikolari l-Artikolu 24(8) tiegħu,
Billi:
(1) L-Artikolu 24 tar-Regolament (KE) Nru 104/2000, li rrevoka r-Regolament tal-Kunsill (KEE) Nru 3759/92 [2] b'effett mill-1 ta' Jannar 2001, jipprovdi biex għajnuna b'rata fissa tingħata taħt ċerti kondizzjonijiet lil organizzazzjonijiet tal-produtturi li jiritiraw mis-suq il-prodotti elenkati fl-Anness IV ta' dak ir-Regolament.
(2) Fl-interess ta' l-armonizzazzjoni u s-simplifikazzjoni, il-proċeduri meħtieġa fil-kuntest ta' għajnuna b'rata fissa għandhom ikunu l-istess bħal dawk li japplikaw għall-kumpens finanzjarju u l-għajnuna għall-konservazzjoni, kif stabbiliti fir-Regolament tal-Kummissjoni (KE) Nru 2509/2000 tal-15 ta' Novembru 2000 li jistabbilixxi r-regoli dettaljati għat-tħaddim tar-Regolament tal-Kunsill (KE) Nru 104/2000 dwar l-għoti ta' kumpens finanzjarju għall-irtirar ta' ċerti prodotti tas-sajd [3] u r-Regolament tal-Kummissjoni (KE) Nru 2814/2000 tal-21 ta' Diċembru 2000 li jistabbilixxi r-regoli dettaljati għat-tħaddim tar-Regolament tal-Kunsill (KE) Nru 104/2000 dwar l-għoti ta' għajnuna carry-over għal ċerti prodotti tal-sajd [4].
(3) Il-kondizzjonijiet għall-għoti ta' għajnuna b'rata fissa għandhom għalhekk jiġu stabbiliti abbażi tar-Regolament tal-Kummissjoni (KEE) Nru 4176/88 tat-28 ta' Diċembru 1988 li jistabbilixxi r-regoli dettaljati għal-għoti ta' għajnuna b'rata fissa għal ċerti prodotti tas-sajd [5], skond kif l-aħħar emendat permezz tar-Regolament (KE) Nru 3516/93 [6], għandhom jiġu revokati. L-Artikolu 6(1) tar-Regolament tal-Kunsill (KE) Nru 2406/96 tas-26 ta' Novembru 1996 li jistabblixxi standards komuni għall-marketing ta' ċerti prodotti tas-sajd [7], skond kif l-aħħar emendat permezz tar-Regolament (KE) Nru 2578/2000 [8], jipprovdi li l-prodotti li jiġu klassifikati bħala kategorija B m'humiex eliġibbli għall-assistenza finanzjarja mogħtija dwar l-irtirar kif previst fl-organizzazzjoni tas-suq komuni. Peress li prodotti ta' kwalità Extra "E" u "A" biss huma eliġibbli għall-għajnuna b'rata fissa deskritta fl-Artikolu 24 tar-Regolament (KE) Nru 104/2000, il-kalkolu tal-kwantitajiet eliġibbli għal din l-għajnuna għandu jiġi ibbażat biss fuq dawn il-kategoriji ta' prodotti.
(4) Għandhom jiġu stabbiliti l-kondizzjonijiet li jridu jiġu osservati mill-organizzazzjonijiet tal-produtturi fil-kuntest ta' l-iskema tal-għajnuna b'rata fissa.
(5) L-għajnuna b'rata fissa tista' titħallas biss fl-aħħar tas-sena tas-sajd. Iżda, għandu jkun hemm disposizzjoni għall-possibiltà li jingħataw flus bil-quddiem bil-kondizzjoni li tiġi depożitata garanzija.
(6) L-Istati Membri għandhom jiġu awtorizzati biex jistabbilixxu l-valur standard użat biex tiġi kalkulata l-għajnuna b'rata fissa analizzata skond id-destinazzjoni tal-prodotti rtirati kif previst fir-Regolament tal-Kummissjoni (KEE) Nru 1501/83 tad-9 ta' Ġunju 1983 dwar it-tneħħija ta' ċerti prodotti tas-sajd li kienu suġġetti għall-miżuri biex jistabilizzaw is-suq [9], kif l-aħħar emendat permezz tar-Regolament (KEE) Nru 1106/90 [10].
(7) Bħala għajnuna biex tiġi garantita l-kwalità tal-prodott u t-tqegħid fis-suq ta' dawn il-prodotti, il-kondizzjonijiet minimi applikabbli għall-ipproċessar, u l-kondizzjonijiet li għandhom x'jaqsmu mal-ħażna u r-rilaxx mill-ġdid fis-suq tal-prodotti pproċessati għandhom jiġu stabbiliti.
(8) Ir-riċevituri tal-għajnuna għandhom iżommu reġistru dwar l-istokk li jkun fih iċ-ċifri tar-rilaxx fis-suq, l-irtirar mis-suq u l-ammonti (f'kilogrammi) li jitħallew minn xahar għal ieħor sabiex tiżdied l-effiċjenza tal-verifiki u dawn għandhom jagħtu din l-informazzjoni lill-Istat Membru. Ikun biżżejjed għall-finijiet tal-ġestjoni tajba tal-mekkaniżmu li jintalbu r-reġistri dwar l-istokk matul il-perjodi minimi tal-ħażna.
(9) Il-miżuri previsti f'dan ir-Regolament huma skond l-opinjoni tal-Kumitat għall-Ġestjoni tal-Prodotti tas-Sajd,
ADOTTAT DAN IR-REGOLAMENT:
KAPITOLU I
Disposizzjonijiet ġenerali
Artikolu 1
Artikolu 2
L-għajnuna b'rata fissa għandha titħallas lill-organizzazzjoni tal-produtturi konċernata biss kemm-il darba l-awtoritajiet kompetenti fl-Istat Membru in kwistjoni jkunu sodisfatti li l-kwantitajiet li dwarhom issir l-applikazzjoni għall-għajnuna ma jaqbżux il-limitu mogħti fl-Artikolu 24(5) tar-Regolament (KE) Nru 104/2000.
KAPITOLU II
Il-kondizzjonijiet biex tingħata l-għajnuna bir-rata fissa kif imsemmi fl-Artikolu 24(2) tar-Regolament (KE) Nru 104/2000 (minn issa 'l quddiem imsejjaħ "kumpens b'rata fissa")
Artikolu 3
Ir-rekwiżiti stabbiliti fl-Artikoli minn 1 sa 4 u l-Artikolu 7 tar-Regolament (KE) Nru 2509/2000 għandhom jgħoddu mutatis mutandis għall-għoti ta' kumpens b'rata fissa.
Artikolu 4
L-Istati Membri għandhom jistabbilixxu l-valur standard li għandu jintuża biex jiġu kkalkulati l-kumpens b'rata fissa u l-flus mogħtija bil-quddiem marbuta magħhom, analizzati skond id-destinazzjoni tal-prodotti irtirati kif imsemmi fl-Artikolu 1(b), (ċ), u (d) tar-Regolament (KEE) Nru 1501/83.
Il-valur standard għandu jiġi stabbilit fil-bidu tas-sena tas-sajd u għandu jkun l-istess għall-organizzazzjonijiet tal-produtturi kollha rikonoxxuti mill-Istat Membru konċernat, billi tintuża bħala bażi l-medja ta' l-introjti mit-tneħħija permezz tal-ħwienet fl-Istati Membri konċernati matul is-sitt xhur ta' qabel ma jiġi stabbilit dak il-valur. Dak il-livell għandu jiġi emendat jekk bidliet sinifikanti u fit-tul jiġu notati fl-introjti fis-suq ta' l-Istat Membru konċernat.
KAPITOLU III
Il-kondizzjonijiet biex tingħata l-għajnuna bir-rata fissa msemmija fl-Artikolu 24(2) tar-Regolament (KE) Nru 104/2000 (minn issa 'l quddiem magħrufa bħala "il-premju bir-rata fissa")
Artikolu 5
1. L-ammont tal-premju bir-rata fissa għandu jiġi stabbilit qabel il-bidu ta' kull sena tas-sajd skond il-proċedura msemmija fl-Artikolu 38(2) tar-Regolament (KE) Nru 104/2000. L-ammont għandu jiġi stabbilit skond il-piż unitarju, li għandu jiġi applikat għall-piż nett ta' kull prodott elenkat fl-Anness IV ta' dak ir-Regolament.
2. L-ammont tal-premju bir-rata fissa għandu jiġi kalkolat abbażi ta' l-ispejjeż tekniċi reali u finanzjarji ta' l-operat meħtieġa għall-istabbiltà u l-ħażna tal-prodotti in kwistjoni kif irreġistrati fil-Komunità matul is-sena tas-sajd preċedenti.
3. Dawn li ġejjin għandhom jitqiesu bħala spejjeż tekniċi:
(a) spejjeż ta' l-enerġija;
(b) spejjeż relattati max-xogħol tal-ħażna u r-rilaxx mill-ħażna;
(ċ) spiża ta'materjal għall-ippakkjar dirett;
(d) spejjeż ta' proċessar (ingredjenti);
(e) spiża tat-trasport mill-post tal-ħatt għall-post ta' l-ipproċessar.
4. L-ispejjeż finanzjarji għandhom ikunu somma b'rata fissa ta' 10 ewro kull tunnellata metrika għas-sena 2001. Minn hemm 'il quddiem l-ammont bir-rata fissa għandu jiġi aġġustat kull sena billi tintuża r-rata ta' l-interessi stabbilita ta' kull sena skond l-Artikolu 5 tar-Regolament tal-Kunsill (KEE) Nru 1883/78 [11].
5. Il-livell tal-premju bir-rata fissa stabbilit għas-sena tas-sajd in kwistjoni għandu jgħodd għall-prodotti li jidħlu fil-ħażna matul dik is-sena, irrispettivament mit-tmiem tal-perjodu tal-ħażna.
Artikolu 6
L-Artikolu 3(1) u (2) u l-Artikolu 4 tar-Regolament (KE) Nru 2814/2000 għandhom jgħoddu mutatis mutandis għall-għoti tal-premju bir-rata fissa.
Artikolu 7
Il-premju bir-rata fissa għandu jitħallas lill-organizzazzjoni tal-produtturi konċernata biss kemm-il darba l-awtoritajiet kompetenti fl-Istat Membru konċernat jissodisfaw ruħhom li l-kwantitajiet li dwarhom tkun saret applikazzjoni għall-premju ikunu ġew ġew ipproċessati jew maħżuna, jew ippreservati, u sussegwentement maħruġa lura fis-suq, skond l-Artikolu 4 tar-Regolament (KE) Nru 2814/2000.
KAPITOLU IV
Disposizzjonijiet finali
Artikolu 8
1. L-applikazzjonijiet għall-premju tal-għajnuna bir-rata fissa għandhom jitressqu mill-organizzazzjoni tal-produtturi kkonċernata lill-awtoritajiet kompenti ta' l-Istat Membru mhux aktar tard minn erba' xhur wara t-tmiem tas-sena tas-sajd in kwistjoni. Dawn għandu jkollhom ta' lanqas l-informazzjoni stabbilita fl-Anness.
2. Premji bil-quddiem għandhom jingħataw kull xahar fuq talba tal-organizzazzjoni tal-produtturi konċernata għall-kwantitajiet iritrati jew imħollija, bil-kondizzjoni li din tagħmel garanzija ta' mill-inqas 105 % ta' l-ammont avanzat.
3. L-ammont tal-ħlas jew ħlasijiet bil-quddiem għandu jiġi stabbilit abbażi tal-proporzjon proviżorju tal-kwantitajiet irtirati meta mqabbla mal-kwantitajiet maħruġa għall-bejgħ matul il-perjodu in kwistjoni. Il-kalkolu tal-ammont għandu jiġi aġġustat kull xahrejn wara x-xahar in-kwistjoni abbażi tat-transazzjonijiet li jkunu attwalment saru u ġew irrapportati bl-użu tal-mudell stabbilit fl-Anness.
4. L-awtoritajiet nazzjonali għandhom iħallsu l-għajnuna bir-rata fissa sa tmien xhur mit-tmiem tas-sena tas-sajd. Kull Stat Membru għandu jinnotifika lill-Istati Membri l-oħra u lill-Kummissjoni bl-isem u l-indirizz tal-korp nominat sabiex iħallas l-għajnuna bir-rata fissa.
Artikolu 9
1. L-Istati Membri għandhom jintroduċu sistema ta' verifiki sabiex jiċċekkjaw li l-informazzjoni mogħtija fl-applikazzjonijiet għall-ħlas tkun tikkorrispondi mal-kwantitajiet attwalment maħruġa għall-bejgħ u rtirati mis-suq mill-organizzazzjoni tal-produtturi konċernata.
2. L-organizzazzjonijiet tal-produtturi għandhom jiżguraw li l-benefiċjarji tal-għajnuna jżommu reġistru ta' l-istokk skond il-mudell stabbilit fl-Anness.
3. L-organizzazzjonijiet tal-produtturi għandhom jikkomunikaw id-data, l-ispeċi u l-kwantità tal-prodotti rtirati jew imħollija lill-Istat Membru kull xahar.
Artikolu 10
L-Istati Membri għandhom jinfurmaw lill-Kummissjoni bil-miżuri meħuda skond dan ir-Regolament malli dawn jiġu addottati, u f'kull każ qabel l-1 ta' Lulju 2001. Dawn għandhom jinfurmaw lill-Kummissjoni bil-miżuri eżistenti fil-qasam kopert bl-Artikolu 9(1) qabel l-1 ta' Lulju 2001.
Artikolu 11
Ir-Regolament (KEE) Nru 4176/88 qed jiġi revokat.
Artikolu 12
Ir-Regolament tal-Parlament Ewropew u tal-Kunsill (KE) Nru 999/2001
tat-22 ta' Mejju 2001
li jistabblixxi regoli għall-prevenzjoni, kontroll u eradikazzjoni ta' ċertu enċefalopatija sponġiformi li tinxtered.
IL-PARLAMENT EWROPEW U L-KUNSILL TA' L-UNJONI EWROPEA,
Wara li kkunsidraw it-Trattat li jwaqqaf il-Komunità Ewropea, u b’mod partikolari l-Artikolu 152(4)(b) dwar dan,
Wara li kkunsidraw il-proposta mill-Kummissjoni [1],
Wara li kkunsidraw il-fehma tal-Kumitat Ekonomiku u Soċjali [2],
Wara li kkonsultaw il-Kumitat tar-Reġjuni,
Waqt li aġixxew skond il-proċedura stabbilita fl-Artikolu 251 tat-Trattat,
Billi:
(1) Diversi enċefalopatiji sponġiformi distinti li jinxterdu (TSE) għal bosta snin ġew rikonoxxuti li jseħħu separatament fil-bnedmin u fl-annimali. L-enċefalopatija sponġiformi ta’ l-ifrat (BSE) ġiet għall-ewwel darba rikonoxxuta f'annimali ta’ l-ifrat fl-1986 u fis-snin ta' wara ġiet magħrufa li tinsab ukoll fi speċi oħra ta' annimali. Varjant ġdid tal-Marda Creutzfeldt-Jakob (MCJ) ġiet deskritta fl-1996. Evidenza tkompli tissaħħaħ bis-similarità bejn l-aġent ta' BSE u dak tal-varjant il-ġdid tal-Marda Creutzfeld-Jakob.
(2) Sa mill-1990 il-Komunità adottat kull serje ta' miżuri biex tipproteġi s-saħħa tal-bniedem u s-saħħa ta' l-annimali mir-riskju ta’ BSE. Dawk il-miżuri kienu msejsa fuq disposizzjonijiet ta’ salvagwardja tad-Direttivi dwar miżuri fuq saħħet-l annimali. Huwa xieraq, in vista tal-kobor tar-riskju involut għas-saħħa tal-bnedmin u l-annimali minn ċertu TSE, li jiġu adottati regoli speċifiċi għall-prevenzjoni, kontroll u eradikazzjoni.
(3) Dan ir-Regolament jikkonċerna direttament is-saħħa pubblika u huwa rilevanti għall-ħidmet-is suq intern. Huwa jkopri prodotti li huma inklużi fl-Anness I tat-Trattat kif ukoll prodotti li mhumiex. Konsegwentement, huwa xieraq li jintgħażel l-Artikolu 152(4)(b) tat-Trattat bħala s-sisien legali.
(4) Il-Kummissjoni kisbet fehmiet xjentifiċi, b’mod partikolari mill-Kumitat ta' Ġestjoni Xjentifiku u l-Kumitat Xjentifiku dwar Miżuri Veterinarji dwar Saħħa Pubblika, fuq diversi aspetti ta' TSE. Dawk il-fehmiet jinkludu pariri dwar miżuri biex jitnaqqas ir-riskju potenzjali għall-bnedmin u l-annimali li jirriżulta minn espożizzjoni għal prodotti ta' annimali infettati.
(5) Dawn ir-regoli għandhom japplikaw għall-produzzjoni u tqegħid fis-suq ta' annimali ħajjin u prodotti li joriġinaw mill-annimali. Madankollu, mhuwiex meħtieġ li jgħoddu għal prodotti kożmetiċi jew prodotti mediċi, tagħmir mediku jew il-prima materja tagħhom jew prodotti bejjiena, li għalihom jgħoddu regoli speċifiċi oħra, b’mod partikolari dwar in-nuqqas ta' użu ta' materjal riskjuż speċifikat. Lanqas m 'għandhom jgħoddu għal prodotti li joriġinaw mill-annimali li ma fihomx riskju għas-saħħa ta' l-annimali jew bnedmin, minħabba li huma maħsuba għal skopijiet oħra minbarra l-produzzjoni ta' ikel, ġwież jew fertilizzant. Huwa xieraq li jiġi aċċertat li prodotti li joriġinaw mill-annimali esklużi mill-iskop ta' dan ir-Regolament jinżammu separati minn dawk koperti minnu kemm-il darba ma jilħqux għall-inqas l-istess standards tas-sanità bħal dan ta' l-aħħar.
(6) Għandu jsir provvediment biex jittieħdu miżuri ta' salvagwardja mill-Kummissjoni f'każijiet fejn kull riskju minn kull TSE ma ġiex indirizzat adegwatament mill-awtorità kompetenti ta' Stat Membru jew pajjiż terz.
(7) Kull proċedura għandha tiġi stabbilita għad-determinazzjoni ta’ l-istat epidemjoloġiku ta' kull Stat Membru, kull pajjiż terz u wieħed mir-reġjuni tagħhom, minn hawn ’il quddiem riferut bħala "pajjiżi jew reġjuni" fir-rigward għall-BSE, abbażi tal-propagazzjoni inċidentali u riskju ta' espożizzjoni tal-bniedem, bl-użu ta' informazzjoni disponibbli. L-Istati Membri u pajjiżi terzi li jagħżlu li ma japplikawx għall-istat tagħhom sabiex jiġi stabbilit għandhom jiġu kklasifikati f'kategorija mill-Kummissjoni fuq il-bażi ta' l-informazzjoni għaliha disponibbli.
(8) L-Istati Membri għandhom iwaqqfu programmi ta’ edukazzjoni għal dawk involuti fil-prevenzjoni u l-kontroll ta' TSE, kif ukoll għal veterinarji, bdiewa u ħaddiema involuti fl-ivvjaġar, tqegħid fis-suq u qalta ta' annimali tar-razzett.
(9) L-Istati Membri għandhom iwettqu kull sena programm għas-sorveljanza ta' BSE u scrapie u għandhom jinfurmaw lill-Kummissjoni u l-Istati Membri l-oħra dwar ir-riżultati u l-ħruġ ta' kull TSE ieħor.
(10) Ċertu tessuti tar-ruminanti għandhom jiġu indikati bħala materjal ta' riskju speċifiku abbażi tal-patoġenesi ta' TSE u l-istat epidemjoloġiku tal-pajjiż jew r-reġjun ta' oriġini jew residenza ta' l-annimal ikkonċernat. Il-materjal ta' riskju speċifikat għandu jitneħħa u jintrema b'mod li jevita kull riskju lis-saħħa tal-bnedmin jew annimal. B’mod partikolari, m'għandux jitqiegħed f'suq biex jintuża fil-produzzjoni ta' ikel, ġwież jew fertilizzant. Madankollu, disposizzjoni għandha ssir għal kull livell ekwivalenti ta' ħarsien tas-saħħa permezz ta' prova ta' screening għal TSE mwettaq fuq annimali individwali malli jkun ġie validat kompletament. Metodi tekniċi ta' qatla li jippreżentaw kull riskju li jġiegħlu materjal tal-moħħ li jikkontamina tessuti oħra m'għandhomx jiġu permessi f'pajjiżi jew reġjuni barra dawk li jippreżentaw l-iktar riskju baxx ta' ESB.
(11) Miżuri għandhom jittieħdu biex tiġi impedita t-trasmissjoni ta' TSE lil bnedmin jew annimali bil-projbizzjoni ta' magħlef ta' ċertu kategoriji ta' proteini ta’ annimali lil ċertu kateogirji ta' annimali, u bil-projbizzjoni ta' l-użu ta' ċertu materjal ruminanti fl-ikel. Dawk il-projbizzjonijiet għandhom ikunu proporzjonati għar-riskji involuti.
(12) Il-preżenza suspettuża ta' kull TSE f'kull annimal għandu jiġi avżat lill-awtorità kompetenti, li għandha minnufih tieħu kull pass xieraq, inkluż it-tqiegħid ta' l-annimal sospettat taħt restrizzjonijiet dwar ċaqliq waqt li jistenna r-riżultati ta' l-investigazzjoni jew li jinqatel taħt sorveljanza uffiċjali. Jekk l-awtorità kompetenti ma tistax teskludi l-possibbiltà ta' TSE, għandha jkollha l-investigazzjonijiet xierqa mwettqa u żżomm il-karkassa taħt sorveljanza uffiċjali sakemm kull dijanjosi tkun saret.
(13) F'każ ta' konfermazzjoni uffiċjali tal-preżenza ta' kull TSE, l-awtorità kompetenti għandha tieħu l-passi kollha meħtieġa, inkluż il-qerda tal-karkassa, twettaq kull investigazzjoni sabiex tidentifika l-annimali kollha f’riskju u tirrestrinġi l-moviment ta' l-annimali u l-prodotti ta' oriġini ta’ l-annimali identifikati bħala tali. Il-proprjetarji għandhom jiġu kompensati, mill-aktar fis possibbli, għat-telf ta' l-annimali u l-prodotti mill-annimali meqruda skond dan ir-Regolament.
(14) L-Istati Membri għandhom jagħmlu pjan ta' kontinġenza għall-miżuri nazzjonali li għandhom jiġu implimentati f'każ ta' epidemija tal-BSE. Dawk il-pjanijiet għandhom jiġu approvati mill-Kummissjoni. Provvediment għandu jsir biex dan il-provvediment jiġi estiż għal TSE oltre l-BSE.
(15) Disposizzjonijiet għandhom jiġu stabbiliti li jkopru fis-suq ta' ċertu annimali ħajjin u prodotti ta’ oriġini mill-annimali. Regoli tal-Komunità eżistenti dwar l-identifikazzjoni u r-reġistrazzjoni ta' annimali ta’ l-ifrat jipprovdu għal kull sistema li tippermetti l-annimali jiġu traċċati lura lid-dama u l-merħla ta' oriġini skond standards internazzjonali. Għandhom jiġu provduti garanziji ekwivalenti għal annimali ta’ l-ifrat importati minn pajjiżi terzi. L-annimali u l-prodotti mill-annimali koperti mir-regoli tal-Komunità, li jiċċaqalqu f'kummerċ intra-Komunitarju jew importati minn pajjiżi terzi, għandhom jiġu akkumpanjati miċ-ċertifikati mitluba minn dawk ir-regoli, supplimentati fejn xieraq skond dan ir-Regolament.
(16) It-tqegħid fuq is-suq ta' ċertu prodotti mill-annimali derivati minn annimali ta’ l-ifrat f'reġjuni b'riskju għoli għandu jiġi pprojbit. Madankollu, dik il-projbizzjoni m'għandhiex tapplika għal ċertu prodotti mill-annimali prodotti taħt kondizzjonijiet ikkontrollati minn annimali li jista' jiġi stabbilit li mhumiex ta’ riskju għoli ta' infezzjoni b'TSE.
(17) Huwa meħtieġ, sabiex jiġi żgurat li r-regoli dwar il-prevenzjoni, kontroll u eradikazzjoni ta' TSE huma osservati, għal kampjuni biex jittieħdu fil-laboratorju għal provi abbażi ta' kull protokoll stabbilit li jagħti kull ritratt epidemjoloġiku tas-sitwazzjoni dwar TSE. Sabiex jiġu garantiti proċeduri uniformi ta’ ittestjar u riżultati nazzjonali u Laboratorji ta’ Referenza Nazzjonali tal-Komunità u metodi xjentifiċi ta’ min joqgħod fuqhom, inklużi testijiet rapidi speċifikament għal TSE għandhom jiġu stabbiliti. Fejn ikun possibbli għandhom jiġu użati testijiet rapidi.
(18) Spezzjonijiet fil-Komunità għandhom jitwettqu fl-Istati Membri sabiex tiġi aċċertata l-implimentazzjoni uniformi tal-ħtiġiet dwar il-prevenzjoni, kontroll u eradikazzjoni ta' TSE u għandhom isiru wkoll disposizzjonijiet dwar l-implimentazzjoni tal-proċeduri ta’ verifika. Sabiex jiġi aċċertat illi jiġu provduti garanziji ekwivalenti għal dawn applikati mill-Komunità minn pajjiżi terzi u importati fil-Komunità annimali ħajjin u prodotti mill-annimali, għandhom jitwettqu spezzjonijiet u verifiki fuq il-lok tal-Komunità sabiex jiġi vverifikat illi l-kondizzjonijiet ta' l-importazzjoni jintlaħqu minn pajjiżi terzi esportaturi.
(19) Miżuri kummerċjali għal TSE għandhom ikunu bbażati fuq standards internazzjonali, linji ta’ gwida jew rakkomandazzjonijiet, fejn dawn jeżistu. Madankollu, miżuri ġġustifikati xjentifikament li jirriżultaw f'livell ogħla ta' ħarsien tas-saħħa għandhom jiġu adottati jekk miżuri msejsa fuq standards internazzjonali rilevanti, linji ta’ gwida jew rakkmandazzjonijiet ma jilħqux livell xieraq ta' ħarsien tas-saħħa.
(20) Dan ir-Regolament għandu jerġa' jiġi eżaminat mill-ġdid meta ssir disponibbli informazzjoni ġdida xjentifika.
(21) Il-miżuri transitorji meħtieġa b’mod partikolari għar-regolament ta' l-użu ta' materjal speċifikat riskjuż għandu jkun previst fil-qafas ta' dan ir-Regolament.
(22) Il-miżuiri meħtieġa sabiex jiġi implimentat dan ir-Regolament għandhom jiġu adottati b'mod konformi mad-Deċiżjoni tal-Kunsill 1999/468/KE tat-28 ta Ġunju 1999 li jistabbilixxi l-proċeduri sabiex jiġu eżerċitati l-poteri ta' implimetazzjoni mgħoddija fuq il-Kummisjoni [3],
(23) Sabiex jiġi implimentat dan ir-Regolament, għandhom jitwaqqfu proċeduri li jistabbilixxu kooperazzjoni mill-qrib u effettiva bejn il-Kummissjoni u l-Istati Membri fil-Kumitat Permanenti Veterinarju, il-Kumitat Permanenti fuq Ġwież, u l-Kumitat Permanenti fuq l-Ikel.
(24) Billi d-disposizzjonijiet għall-implimentazzjoni ta' dan ir-Regolament huma miżuri ġenerali skond it-tifsira ta' l-Artikolu 2 tad-Deċiżjoni Nru 1999/468/KE, għandhom jiġu adottati skond il-proċedura regolatorja mwaqqfa fl-Artikolu 5 ta' dik id-Deċiżjoni,
ADOTTAW DAN IR-REGOLAMENT:
KAPITOLU I
DISPOSIZZJONIJIET ĠENERALI
Artikolu 1
Skop
1. Dan ir-Regolament jistabbilixxi regoli għall-prevenzjoni, kontroll u eradikazzjoni ta' l-enċefalopatija sponġiformi li tittieħed (TSE) fl-annimali. Għandha tgħodd għall-produzzjoni u t-tqegħid fis-suq ta' annimali ħajjin u prodotti mill-annimali u f'ċertu każijiet speċifiċi għall-esportazzjoni tagħhom.
2. Dan ir-Regolament m' għandux japplika għal:
(a) Prodotti kożmetiċi jew mediċinali jew tagħmir mediku, jew għall-materjal tal-bidu tagħhom jew prodotti intermedjarji;
(b) Prodotti li mhumiex maħsuba għall-użu fl-ikel tal-bnedmin, ġwież ta' l-annimali jew fertilizzanti, jew għall-materjali tal-bidu jew prodotti intemedjarji tagħhom.
(ċ) Prodotti mill-annimali maħsuba għall-wiri, tagħlim, riċerka xjentifika, studji jew analiżi speċjali, kemm-il darba dawn il-prodotti mhumiex eventwalment ikkonsmati jew użati mill-bnedmin minbarra dawk miżmuma għall-proġett ta' riċerka in kwistjoni;
(d) Annimali ħajjin uzati għal jew maħsuba għall-użu fir-riċerka.
Artikolu 2
Separazzjoni ta' annimali ħajjin u prodotti mill-annimali
Sabiex tiġi evitata kontaminazzjoni inkroċjata jew sostituzzjoni bejn l-annimali ħajjin jew tal-prodotti mill-annimali li għalihom saret referenza fl-Artikolu 1(1) u l-prodotti mill-annimali li għalihom saret referenza fl-Artikolu 1(2)(a), (b) u (ċ), jew l-annimali ħajjin li għalihom saret referenza fl-Artikolu 1(2)(d), għandhom jiżammu separati f' kull ħin kemm-il darba dawn l-annimali jew prodotti ta’ oriġini ta’ l-annimali jiġu prodotti ta’ l-anqas taħt l-istess kondizzjonijiet ta' ħarsien tas-saħħa fir-rigward ta’ TSEijiet.
Għandhom jiġu adottati regoli għall-implimentazzjoni ta’ dan l-Artikolu b’mod konformi mal-proċedura li għaliha saret referenza fl-Artikolu 24(2).
Artikolu 3
Definizzjonijiet
1. Għall-għanijiet ta' dan ir-Regolament, għandhom japplikaw id-definizzjonijiet li ġejjin:
(a) TSE: kull enċefalopatiji sponġiformi li jittieħdu minbarra dawk il jiġru fil-bniedem;
(b) it-tqegħid fis-suq ta’ kull operazzjoni li l-għan tagħha huwa li jinbiegħu annimali ħajjin jew prodotti mill-annimali koperti minn dan ir-Regolament lil terz fil-Komunità, jew f’kull forma oħra ta' provvista bi ħlas jew b' xejn għal tali terz jew ħażna sabiex jiġi provdut lit-tali terz;
(ċ) prodotti mill-annimali: kull prodott derivat minn jew li jkun jinsab fih prodott derivat minn xi annimali kopert mid-disposizzjonijiet tad-Direttiva 89/662/KEE [4] jew id-Direttiva 90/425/KEE [5];
(d) materjali tal-bidu: materjal prima jew kull prodott ieħor mill-annimali li minnu, jew li bl-għajnuna tiegħu, il-prodotti li għalihom saret referenza fl-Artikolu 1(2)(a) u (b) jiġu prodotti;
(e) awtorità kompetenti: l-awtorità ċentrali ta' kull Stat Membru kompetenti li taċċerta konformità mal-ħtiġiet ta' dan ir-Regolament jew kull awtorità li lilha dik l-awtorità ċentrali tkun iddelegat dik il-kompetenza, b’mod partikolari għall-kontroll tal-ġwież; għandha tinkludi wkoll, fejn xieraq, l-awtorità korrispondenti f'kull pajjiż
(f) kategorija: waħda mill-kategoriji ta’ klassifika li għaliha saret referenza f’Kapitolu Ċ ta’ l-Anness II;
(g) materjal speċifikat riskjuż: It-tessuti speċifikati fl-Anness V; kemm-il darba mhux indikat mod ieħor, ma jinkludix prodotti li jkun jinsab fihom jew ikunu derivati minn dawk it-tessuti;
(h) annimali suspettati bħala infettati b'kull TSE: annimali ħajjin, maqtula jew mejta, li juru jew urew diżordnijiet newroloġiċi jew ta' komportament jew deterjorazzjoni progressiva tal-kondizzjoni ġenerali abbinata ma' nuqqas fis-sistema nervuza ċentrali u li għalihom l-informazzjoni miġbura abbażi ta' eżami kliniku, risposta għal trattament, kull eżami post-mortem jew kull analiżi ante jew post mortem fil-laboratorju ma jippermettux li tiġi stabbilita kull dijanjosi alternattiva. L-enċefalopatija sponġiformi ta’ l-ifrat (BSE) għandha tkun suspettata f'annimali ta’ l-ifrat li pproduċew riżultat pożittiv minn kull prova rapida speċifikament għall-BSE;
(i) azjenda: kull post li fih jinżammu, jitrabbew jew jintwerew lill-pubbliku annimali koperti minn dan ir-Regolament;
(j) kampjonament: it-teħid ta' kampjuni, li jaċċertaw kull rappreżentanza statistikament korretta, minn annimali jew l-ambjent tagħhom, jew minn prodotti mill-oriġini ta’ annimali, għall-għan li jiġi stabbilit kull djanjosi ta' marda, relazzjonijiet familjali, għas-sorveljanza tas-saħħa, jew għas-sorveljanza ta' l-assenza ta' aġenti mikrobioloġiċi jew ċertu materjali fi prodotti mill-annimali;
(k) fertilizzanti: kull sostanza li jkun jinsab fiha prodotti mill-annimali utilizzati fl-art sabiex ittejjeb it-tkabbir tal-veġetazzjoni; tista' tinkludi residwi tad-diġestjoni minn prodotti tal-bio-gas jew komposjar;
(l) testijiet rapidi: il-metodi ta' analiżi li għalih saret referenza fl-Anness X, Kapitolu Ċ, punt 4, u li għalih ir-riżultati huma magħrufa fi żmien 24 siegħa.
(m) test alternattiv: it-testijiet li għalihom saret referenza fl-Artikolu 8(2) li jintużaw bħala alternativ għall-irtirar ta' materjal speċifikat riskjuż.
2. Jgħoddu wkoll id-definizzjonijiet speċifiċi fl-Anness I.
3. Billi t-termini f'dan ir-Regolament m’humiex definiti fil-paragraafu 1 jew l-Anness I, id-definizzjonijiet rilevanti mogħtija fir-Regolament (KE) Nru 1760/2000 [6] u dawk mogħtija fi jew skond id-Direttivi 64/432/KEE [7], 89/662/KEE, 90/425/KEE u 91/68/KEE [8] għandhom jgħoddu fejn issir riferenza għalihom f'dan it-test.
Artikolu 4
Miżuri ta’ Salvagwardja
1. Dwar l-implimentazzjoni ta' miżuri ta’ salvagwardja, għandhom jgħoddu l-prinċipji u d-disposizzjonijiet stabbiliti fl-Artikolu 9 tad-Direttiva 89/662/KEE, l-Artikolu 10 tad-Direttiva 90/425/KEE, l-Artikolu 18 tad-Direttiva 91/496/KEE [9] u l-Artikolu 22 tad-Direttiva 97/78/KE [10].
2. Il-miżuri ta’ salvagwardja għandhom jiġu adottati skond il-proċedura li għaliha saret referenza fl-Artikolu 24(2) u għandhom jiġu avżati fl-istess ħin lill-Parlament Ewropew, bir-raġunijiet.
KAPITOLU II
DETERMINAZZJONI TA' L-ISTAT TAL-BSE
Artikolu 5
Klassifika
1. L-istat ta' l-ESB ta' kull Stat Membru, ta' kull pajjiż terz, jew wieħed mir-reġjuni tagħhom (minn issa msemmi bħala 'pajjiżi jew reġjuni') jistgħu jiġu determinati biss abbażi tal-kriterji stabbiliti fl-Anness II, Kapitolu A, u r-riżultat ta' kull analiżi ta’ riskju abbażi tal-fatturi potenzjali kollha għad-dehra ta' l-enċifalopatija sponġiformi ta’ l-ifrat kif definit fl-Anness II, Kapitolu B, u l-iżvilupp tagħhom maż-żmien.
L-Istati Membri, u pajjiżi terzi li jixtiequ jinżammu fil-lista ta' pajjiżi terzi approvati ghall-esportazzjoni fil-Komunità ta' l-annimali ħajjin jew prodotti koperti minn dan ir-Regolament, ghandhom jagħtu lill-Kummissjoni kull applikazzjoni għad determinazzjoni ta’ l-istat tagħom ta' ESB, sostenut bl-informazzjoni rilevanti dwar il-kriterji stabbiliti fl-Annes II, Kapitolu A, u dwar il-fatturi ta' riskju potenzjali specifikati fl-Anness II, Kapitolu B, u l-iżvilupp tagħhom biż-żmien.
2. Kull deċiżjoni fuq kull applikazzjoni, li tqiegħed lill-Istat Membru jew pajjiż terz jew reġjun ta' l-Istat Membru jew pajjiż terz li ssottometta l-applikazzjoni f'waħda mill-kategoriji definiti fl-Anness II, Kapitolu Ċ, għandha tiġi adottata, akkont meħud tal-kriterji u fatturi ta' riskju potenzjali stabbilit fil-paragrafu 1, skond il-proċedura li għaliha saret referenza fl-Artikolu 24(2).
Din id-deċiżjoni għandha tittieħed fi żmien sitt xhur mis-sottomissjoni ta' l-applikazzjoni u l-informazzjoni rilevanti li għaliha saret referenza fit-tieni inċiż tal-paragrafu 1. Jekk il-Kummissjoni ssib li x-xhieda li tappoġġja ma tinkludix informazzjoni stabbilita fl-Anness II, Kapitoli A u B, għandha titlob informazzjoni addizzjonali li għandha tiġi provduta fi żmien speċifikat. Id-deċiżjoni finali għandha mbagħad tittieħed fi żmien sitt xhur mill-għoti ta’ kull informazzjoni.
Wara li l-Uffiċċju Internazzjonali ta' Mard Epiżootiku (UIE) ikun waqqaf kull proċedura għall-klassifika ta' pajjiżi skond il-kategorija u jekk ikun qiegħed il-pajjiż applikant f'waħda minn dawn il-kategoriji, kull stima mill-ġdid tal-kategorizzazzjoni tal-Komunità tal-pajjiż konċernat b’mod konformi ma’ l-ewwel subparagrafu ta’ dan il-paragrafu, jjista’ jiġi deċiż, kif xieraq, skond il-proċedura li għaliha saret referenza fl-Artikolu 24(2).
3. Jekk il-Kummissjoni ssib li l-informazzjoni mogħtija minn kull Stat Membru jew pajjiż terz skond l-Anness II, Kapitoli A u B, mhux biżżejjed jew mhux ċar, tista', skond il-proċedura li għaliha saret referenza fl-Artikolu 24(2), tistabbilixxi l-istat ta’ l-ESB ta' l-Istat Membru jew pajjiż terz konċernat abbażi ta' kull analiżi sħiħa tar-riskji.
Tali analiżi tar-riskji għandha tinkludi kull stħarriġ statistiku konklużiv tas-sitwazzjoni epidemjoloġika dwar EST fl-Istat Membru jew pajjiż terz applikant, abbażi ta' l-użu, f’kull proċedura ta' screening, ta' testijiet rapidi. Il-Kummissjoni għandha tieħu akkont tal-kriterji ta' klassifika użati mill-UIE.
It-testijiet rapidi għandhom jiġu approvati għal dak l-għan skond il-proċedura li għaliha saret referenza fl-Artikolu 24(2) u mdaħħla f’kull lista stabbilita fl-Anness X, Kapitolu Ċ, punt 4.
Tali proċedura ta' screening tista' wkoll tintuża mill-Istati Membri jew pajjiżi terzi li jixtiequ li jkollhom il-klassifika li wettqu fuq dak is-sisien approvat mill-Kummissjoni - skond il-proċedura stabbilita fl-Artikolu 24(2).
L-ispejjeż ta' tali proċedura ta' screening għandhom ikunu fuq l-Istat Membru jew pajjiż terz konċernat.
4. L-Istati Membri jew pajjiżi terzi li ma ssottomettewx kull applikazzjoni skond il-paragrafu 1 fi żmien sitt xhur mill-1 ta' Lulju 2001 għandhom, dwar dispaċċ mit-territorju tagħhom ta' annimali ħajjin u prodotti ta’ oriġini mill-annimali, jigu kkunsidrati bħala pajjiżi fil-kategorija 5, li għaliha saret referenza fl-Anness II, Kapitolu Ċ, sakemm ikunu ssottomettew din l-applikazzjoni.
5. L-Istati Membri għandhom javżaw lill-Kummissjoni malajr kemm jista' jkun dwar kull evidenza epidemjoloġika jew informazzjoni oħra li tista' twassal għal tibdil fl-istat ta' ESB, b’mod partikolari r-riżultati ta' programmi ta’ sorveljanza kif previsti fl-Artikolu 6.
6. Iż-żamma ta' kull pajjiż terz fuq waħda mill-elenki li għalihom hemm previst fir-regoli tal-Komunità għall-iskop li jitħalla jesporta fil-Komunità annimali ħajjin u prodotti ta’ oriġini mill-annimali li għalih dan ir-Regolement jipprovdi regoli speċifiċi għandu jiġi deċiż skond il-proċedura stabbilita fl-Artikolu 24(2) u tkun tiddependi - fid-dawl ta' l-informazzjoni disponibbli jew fejn ikun preżunt EST huwa preżenti – fuq l-informazzjoni prevista fil-paragrafu 1 li qed tiġi fornuta. F' każ ta' rifjut ta' provvista ta' l-informazzjoni msemmija fi żmien tliet xhur mid-data tat-talba tal-Kummissjoni, għandhom jgħoddu d-disposizzjonijiet tal-paragrafu 4 ta' dan l-Artikolu sakemm tingħata l-informazzjoni u tiġi fornuta skond il-paragrafi 2 jew 3.
L-eliġibbiltà ta' pajjiżi terzi biex jesportaw fil-Komunità annimali ħajjin, jew prodotti ta’ oriġini mill-annimali li għalihom dan ir-Regolament jipprovdi regoli speċifiċi, taħt kondizzjonijiet ibbażati fuq il-kategorjia tagħhom kif stabbilit mill-Kummissjoni, jiddependi fuq is-sottoskrizzjoni tagħhom li javżaw 'il dan ta' l-aħħar bil-miktub mill-aktar fis possibbli dwar kull evidenza epidemjoloġika jew xorta oħra li tista' twassal għal tibdil fl-istat ta’ l-ESB.
7. Kull deċiżjoni tista’ tittieħed taħt il-proċedura stabbilita fl-Artikolu 24(2), li tinbidel il-klassifika ta' ESB ta' kull Stat Membru jew pajjiż terz, jew wieħed mir-reġjuni tiegħu, skond ir-riżultati tal-verifiki li għalihom hemm previst fl-Artikolu 21.
8. Id-deċiżjonijiet li għalihom hemm referenza fil-paragrafi 2, 3, 4, 6 u 7 għandhom ikunu bbażati fuq kull stima ta' riskju, billi jittieħdu in konsiderazzjoni l-kriterji ta' rakkmandazzjoni stabbiliti fl-Anness II, Kapitoli A u B.
KAPITOLU III
PREVENZJONI TA' EST
Artikolu 6
Sistema ta' sorveljanza
1. Kull Stat Membru għandu jwettaq programm annwali għas-sorveljanza ta' ESB u scrapie skond l-Anness III, Kapitolu A. Dak il-programm għandu jinkludi kull proċedura ta' screening bl-użu ta' testijiet rapidi.
It-testijiet rapidi għandhom jiġu approvati għal dak l-iskop skond il-proċedura li għaliha saret referenza fl-Artikolu 24(2) u elenkati fl-Anness X, Kapitolu Ċ, punt 4.
2. Kull Stat Membru għandu jgħarraf lill-Kummissjoni u lill-Istati Membri l-oħra, fil-Kumitat Veterinarju Permanenti, dwar l-emerġenza ta' EST minbarra l-ESB.
3. Kull investigazzjoni uffiċjali u l-eżaminazzjonijiet laboratorji għandhom jiġu reġistrati b’mod konformi ma’ l-Anness III, Kapitolu B.
4. L-Istati Membri għandhom jagħtu kull rappport annwali lill-Kummissjoni li jkopri għall-inqas l-informazzjoni li għaliha hemm referenza fl-Anness III, Kapitolu B, Parti I. Ir-rapport għal kull sena kalendarja għandu jingħata mhux aktar tard mill-31 ta' Marzu tas-sena segwenti. Il-Kummissjoni għandha tippreżenta kull sommarju tar-rapporti nazzjonali li jkopri għall-inqas l-informazzjoni li għaliha saret referenza fl-Anness III, Kapitolu B, Parti II, lill-Kumitat Veterinarju Permanenti fi żmien tliet xhur mill-irċevuta tar-rapporti msemmija.
Artikolu 7
Projbizzjonijiet dwar tmigħ ta' l-annimali
1. It-tmigħ ta' ruminanti ta' proteini derivati minn mammiferi huwa pprojbit.
2. Barra minn hekk, il-projbizzjoni li għaliha saret referenza fil-paragrafu 1 għandha tiġi estiża għal annimali u prodotti mill-annimali b’mod konformi mal-punt 1 ta' l-Anness IV.
3. Il-paragrafi 1 u 2 għandhom jgħoddu mingħajr preġudizzju għad-disposizzjonijiet stabbiliti fil-punt 2 ta' l-Anness IV.
4. L-Istati Membri, jew reġjuni minn dawn, fil-kategorija 5 m’għandhom jitħallew jesportaw jew jaħżnu ikel maħsub għal annimali ta’ l-irziezet li jkun jinsab fihom proteini ġejjin minn mammiferi għal ikel maħsub għal mammiferi, ħlief klieb u qtates, li jkun jinsab fihom proteini pproċessati minn mammiferi.
Pajjiż terzi, jew reġjuni minn tagħhom, fil-kategorija 5 m' għandhomx jitħallew jesportaw fil-Komunità ġwież maħsub għal annimali ħajjin li jkun jinsab fih proteini derivati minn mammiferi jew ġwież maħsub għall-mammiferi, ħlief għall-klieb u l-qtates, li jkun jinsab fih proteini pproċessati derivati mill-mammiferi.
5. Regoli dettaljati għall-implimentazzjoni ta' dan l-Artikolu, b’mod partikolari regoli dwar il-prevenzjoni ta' kontaminazzjoni inkroċjata u dwar il-metodi ta' kampjonaġġ u analiżi meħtieġa biex tiġi verifikata l-konformità ma' dan l-Artikolu għandhom jiġu adottati skond il-proċedura li għaliha saret referenza fl-Artikolu 24(2)
Artikolu 8
Materjal riskjuż speċifikat
1. Il-materjal riskjuż speċifikat għandu jitneħħa u jinqered b’mod konformi mal-punti 2, 3, 4 u 8 ta' l-Anness V.
Dak il-materjal riskjuż speċifikat jew materjal proċessat minnu jista' jitqiegħed fis-suq jew, jekk jinħtieġ, jiġi esportat biss għal qerda finali skond il-punti 3 u 4 jew kif jixraq 7(ċ) jew 8 ta' l-Anness V. Ma jistax jiġi importat fil-Komunità. L-ivvjaġġar ta' materjal riskjuż speċifikat minn territorju tal-Komunità għandu jsir skond il-ħtiġiet ta' l-Artikolu 3 tad-Direttiva 91/496/KEE.
2. Il-paragrafu 1 ma jgħoddx għat-tessuti ta' annimali li sarilhom test alternattiv approvat għal dak l-għan distint skond il-proċedura li għaliha saret referenza fl-Artikolu 24(2) u elenkati fl-Anness X, Kapitolu Ċ, punt 5, u applikat taħt il-kondizzjonijiet elenkati fil-punt 5 ta' l-Anness V - u fejn ir-riżultati tat-test kienu negattivi.
L-Istati Membri li jawtorizzaw dak it-test alternativ għandhom jinfurmaw lill-Istati Membri l-oħra u lill-Kummissjoni.
3. Fl-Istati Membri, jew reġjuni tagħhom, imqiegħda fil-kategoriji 2, 3, 4 u 5 li għalihom saret referenza fl-Anness II, Kapitolu Ċ, il-laċerazzjoni, wara stunning, ta’ tessut tas-sistema nervuża ċentrali permezz ta’ kull strument imtawwal f'forma ta' lasta introdott fil-kavità kranjali m' għandhiex tintuża fuq annimali ta’ l-ifrat, nagħaġ jew mogħoż li l-laħam taghhom huwa destinat għall-konsum mill-bnedmin jew annimali.
4. Il-fatti magħrufa ('data') dwar l-età stabbiliti fl-Anness V għandhom jiġu aġġustati regolarment. Dawn l-aġġustamenti għandhom ikunu bbażati fuq sejbiet xjentifiċi ppruvati dwar il-probabbiltà statistika dwar l-okkorrenza ta' kull EST fil-gruppi ta' età rilevanti tal-popolazzjoni tal-Komunità ta’ l-ifrat, nagħaġ u mogħoż.
5. Permezz ta' deroga mill-paragrafi 1 sa 4, kull deċiżjoni tista’ tiġi adottata, skond il-proċedura li għaliha saret referenza fl-Artikolu 24(2), dwar id-data ta' inforzar effettiv ta' l-Artikolu 7(1) jew, kif xieraq, fil-pajjiżi terzi, id-data li jiġi pprojbit l-użu ta' proteini mammiferi fil-ġwież għar-ruminanti f'kull pajjiż jew reġjun fil-kateogrija 3 jew 4, sabiex tiġi limitata l-applikazzjoni ta' dan l-Artikolu għal annimali mwielda qabel dik id-data f'dawk il-pajjiżi jew reġjuni.
Bħal dan, permezz ta' deroga mill-paragrafi 1 sa 4, wara konsultazzjoni mal-kumitat xjentifiku xieraq u abbażi ta' stima tar-riskju ta' inċidenti, propagazzjoni u espożizzjoni umana, kull deċiżjoni tista’ tiġi adottata skond il-proċedura li għaliha saret referenza fl-Artikolu 24(2) biex jiġi permess l-użu għall-ikel, ġwież u fertilizzanti tal-kolonna vertebrali u ta' ganglia ta’ l-għerq dorsali minn annimali ta’ l-ifrat fi jew li ġej minn kull pajjiż jew reġjun tiegħu mqiegħed fil-kategorija 5.
6. Għandhom jiġu adottati regoli sabiex jiġi implimentat dan l-Artikolu b’mod konformi mal-proċedura li għaliha saret referenza fl-Artikolu 24(2).
Artikolu 9
Prodotti li joriġinaw mill-annimali derivati minn jew li jkun jinsab fihom materjal ruminanti.
1. Il-prodotti li joriġinaw mill-annimali elenkati fl-Anness VI m'għandhomx jiġu prodotti minn materjali ruminanti minn pajjiżi jew ir-reġjuni tagħhom li jkunu fil-kategorija 5 kemm-il darba ma jiġux prodotti b’mod konformi mal-proċessi tal-produzzjoni approvati skond il-proċedura li għaliha saret referenza fl-Artikolu 24(2).
2. Għadam tar-ras, u kolonni vertebrali ta' annimali ta’ l-ifrat, mogħoż u nagħaġ minn pajjiżi, jew ir-reġjuni tagħhom, imqiegħda fil-kategoriji 2, 3, 4 jew 5, m' għandhomx jintużaw għall-produzzjoni ta' laħam rikoverat mekkanikament.
3. Il-paragrafi 1 u 2 ma jgħoddux, fid-dawl tal-kriterji stabbiliti fil-punt 5 ta' l-Anness V, għal ruminanti li ġew sottoposti għal kull test alternattiv li ġie rikonoxxut skond il-proċedura li għaliha saret referenza fl-Artikolu 24(2), fejn ir-riżultati tat-test kienu negativi.
4. Għandhom jiġu adottati regoli sabiex jiġi implimentat dan l-Artikolu b’mod konformi mal-proċedura stabbilita fl-Artikolu 24(2).
Artikolu 10
Programmi ta' edukazzjoni
1. L-Istati Membri għandhom jiżguraw li impjegati ta' l-awtorità kompetenti, ta' laboratorji djanjostiċi u kulleġġi ta' mediċina agrikolturali u veterinarja, veterinarji uffiċjali, prattikanti veterinarji, ħaddiema fil-biċċeriji u min irabbi l-annimali, min iżomm jew jimmaniġġja l-annimali li ngħataw taħriġ fis-sinjali kliniċi, epidemjoloġija u, fil-każ ta' impjegati responsabbli għall-verifiki, fl-interpretazzjoni tar-riżultati laboratorji ta' EST.
2. Biex tiġi aċċertata implimentazzjoni effettiva tal-programmi ta' edukazzjoni previsti fil-paragrafu 1, tista' tingħata assistenza finanzjarja mill-Komunità. L-ammont ta' din l-assistenza għandha tiġi stabbilita skond il-proċedura li għaliha saret referenza fl-Artikolu 24(2).
KAPITOLU IV
KONTROLL U ERADIKAZZJONI TA' EST
Artikolu 11
Notifika
Mingħajr preġudizzju għad-Direttiva 82/894/KEE [11], l-Istati Membri għandhom jiżguraw li kull annimal suspettat li huwa infettat b'EST jiġi nnotifikat minnufih lill-awtoritajiet kompetenti.
L-Istati Membri għandhom jinfurmaw lil xulxin u lill-Kummissjoni regolarment dwar każijiet notifikati ta' EST.
L-awtorità kompetenti għandha mingħajr dewmien tieħu l-miżuri stabbiliti fl-Artikolu 12 ta' dan ir-Regolament, flimkien ma' miżuri oħra meħtieġa.
Artikolu 12
Miżuri fir-rigward ta’ annimali suspettati
1. Kull annimal suspettat li huwa infettat minn EST għandu jitqiegħed taħt restrizzjoni ta' ċaqlieq uffiċjali sakemm ikunu magħrufa r-riżultati ta' kull eżami kliniku u epidemjoloġiku mwettaq mill-awtorità kompetenti, jew jinqatlu għal eżaminazzjoni laboratorja taħt kontroll uffiċjali.
Jekk hija suspettata l-ESB f'annimal ta’ l-ifrat f'azjenda f’kull Stat Membru, kull annimal ta’ l-ifrat ieħor minn dik l-azjenda għandu jitqiegħed taħt kull restrizzjoni uffiċjali ta' ċaqlieq sakemm ikunu disponibbli r-riżultati ta' l-eżami.
Jekk hija suspettata l-ESB f'kull annimal tal-familja tan-nagħaġ jew mogħoż f'kull azjenda f’kull Stat Membru abbażi ta' evidenza oġġettiva bħalma huma riżultati ta' testijiet li kapaċi jiddistingwu b'mod prattiku bejn EST differenti, l-annimali l-oħra tal-familji tan-nagħaġ u mogħoż minn dik l-azjenda għandhom jitqiegħdu taħt kull restrizzjoni uffiċjali ta' ċaqlieq sakemm ikunu disponibbli r-riżultati ta' l-eżami.
Jekk hemm xhieda li l-intrapriża fejn kien preżenti l-annimal meta ġie ssuspettat ESB x'aktarx m’hijiex l-azjenda fejn l-annimal seta’ ġie espost għall-ESB, l-awtorità kompetenti tista’ tiddeċiedi li l-annimal suspettat li huwa infettat għandu jitqiegħed taħt kull restrizzjoni ta’ ċaqlieq uffiċjali. Jekk jitqies meħtieġ, l-awtorità kompetenti tista' wkoll tiddeċiedi li azjendi oħra jew l-azjendi esposti biss għandhom jitqiegħdu taħt kontroll uffiċjali skond l-informazzjoni epidemjoloġika disponibbli.
Taħt il-proċedura li għaliha saret referenza fl-Artikolu 24(2) u permezz ta’ deroga mill-ħtiġiet tat-tieni, it-tielet u r-raba' subparagrafi ta' dan il-paragrafu, kull Stat Membru jista' jiġi eżentat mill-applikazzjoni ta' restrizzjonijiet uffiċjali dwar iċ-ċaqlieq ta' annimali jekk japplika miżuri li joffru salvagwardji ekwivalenti.
2. Fejn l-awtorità kompetenti tiddeċiedi li ma tistax telimina l-possibbiltà ta' infezzjoni b'EST, l-annimal għandu jinqatel, jekk għadu ħaj; il-moħħ u kull tessut ieħor kif stabbilit mill-awtorità kompetenti għandu jitneħħa u mibgħut f’kull laboratorju approvat kif previst fl-Artikolu 19(1) jew il-laboratorju ta’ riferiment tal-Komunità kif hemm previst fl-Artikolu 19(2), għall-eżaminazzjoni b’ mod konformi mal-metodi ta' ittestjar stabbilit fl-Artikolu 20.
3. Kull parti tal-ġisem ta' l-annimal suspettat inkluż il-ġilda għandha tinżamm taħt kontroll sakemm kull dijanjosi negattiva tiġi imwettqa jew tiġi meqruda b’mod konformi ma’ l-Anness V, punt 3 jew 4.
4. Regoli għall-implimentazzjoni ta’ dan l-Artikolu għandhom jiġu adottati b’mod konformi mal-proċedura stabbilita fl-Artikolu 24(2).
Artikolu 13
Miżuri wara l-konferma tal-preżenza ta' EST
1. Meta tiġi kkonfermata uffiċjalment il-preżenza ta' EST, għandhom jiġu applikati l-miżuri segwenti mill-aktar fis possibbli:
(a) kull parti tal-ġisem ta' l-annimal għandha tinqered kompletament b’mod konformi ma’ l-Anness V minbarra materjal li jinżamm għar-rekord skond l-Anness III, Kapitolu B, III, 2;
(b) kull inkjesta għandha titwettaq biex jiġu identifikati l-annimali kollha taħt riskju skond l-Anness VII, punt 1;
(ċ) kull annimal u l-prodotti li joriġinaw mill-annimali li għalihom saret referenza fl-Anness VII, punt 2, li ġew identifikati bħala taħt riskju mill-inkjesta li għaliha saret referenza f’(b) għandhom jinqatlu u jinqerdu kompletament b’mod konformi ma’ l-Anness V, punti 3 u 4.
Permezz ta’ deroga minn dan il-paragrafu, l-Istati Membri jistgħu japplikaw miżuri oħra li joffru livell ta' protezzjoni ekwivalenti, jekk dawk il-miżuri ġew approvati skond il-proċedura li għaliha saret referenza fl-Artikolu 24(2).
2. Sakemm issir l-implimentazzjoni tal-miżuri li għaliha saret referenza fil-paragrafu 1(b) u (ċ), l-azjenda li fuqha l-annimal kien preżenti meta ġiet konfermata l-preżenza ta' EST għandha titqiegħed taħt kontroll uffiċjali u kull ċaqlieq ta' annimali suxxettibbli għal EST u prodotti mill-annimali derivati minnhom minn jew sa l-azjenda jkunu soġġetti għal awtorizzazzjoni mill-awtorità kompetenti, sabiex jiġi żgurat l-intraċċar u l-identifikazzjoni immedjata ta' l-annimali u l-prodotti ta’ oriġini mill-annimali konċernati.
Jekk hemm xhieda li l-azjenda fejn l-annimal affettwat kien preżenti meta ġiet konfermata l-EST li x'aktarx m’hijiex l-azjenda fejn l-annimal ġie espost għall-EST, l-awtorità kompetenti tista' tiddeċiedi li ż-żewġ azjendi jew l-azjenda fejn ġie espost titqiegħed taħt kontroll uffiċjali.
3. L-Istati Membri li implimentaw kull skema sostituta li toffri salvagwardji ekwivalenti li għalihom hemm previst fil-ħames subparagrafu ta' l-Artikolu 12(1) jistgħu, permezz ta’ deroga mill-ħtiġiet tal-paragrafu 1(b) u (ċ), jiġu eżentati skond il-proċedura li għaliha saret referenza fl-Artikolu 24(2) mill-ħtiġiet li japplikaw restrizzjonijiet uffiċjali fuq iċ-ċaqlieq ta' annimali u mill-ħtiġiet li joqtlu u jeqirdu l-annimali.
4. Il-proprjetarji għandhom jiġu kkompensati mingħajr dewmien għat-telf ta' annimali li nqatlu jew prodotti ta’ oriġini mill-annimali meqruda skond l-Artikolu 12(2) u l-paragrafu 1(a) u (ċ) ta' dan l-Artikolu.
5. Mingħajr preġudizzju għal din id-Direttiva 82/894/KEE, il-preżenza kkonfermata ta' kull EST minbarra ESB għandha tiġi avżata lill-Kummissjoni fuq kull bażi annwali.
6. Regoli għall-implimentazzjoni ta’ dan l-Artikolu għandu jiġi adottat b’mod konformi mal-proċedura li għaliha saret referenza fl-Artikolu 24(2).
Artikolu 14
Pjan ta’ kontinġenza
1. L-Istati Membri għandhom ifasslu – b’mod konformi mal-kriterji ġenerali tar-regoli tal-Komunità dwar il-kontroll ta' mard ta' l-annimali – linji gwida li jispeċifikaw il-miżuri nazzjonali li għandhom jiġu implimentati u jindikaw il-kompetenzi u r-responsabbiltajiet fil-każijiet fejn tiġi kkonfermata l-preżenza ta' EST.
2. Fejn meħtieġ biex leġislazzjoni tal-Komunita tista' tiġi applikata b'mod uniformi, il-linji gwida jistgħu jiġu armonizzati b’mod konformi mal-proċedura li għaliha saret referenza fl-Artikolu 24(2).
KAPITOLU V
IT-TQEGĦID FIS-SUQ U ESPORTAZZJONI
Artikolu 15
Annimali ħajjin, is-semene, l-embrijuni u l-ova tagħhom.
1. It-tqegħid fis-suq jew, jekk meħtieġ, esportazzjoni ta' annimali ta’ l-ifrat, nagħaġ u mogħoż u s-semene, l-embrijuni u l-ova tagħhom għandu jkun bla ħsara għall-kondizzjonijiet stabbiliti fl-Anness VIII, jew, f'każijiet ta' importazzjoni, għall-kondizzjonijiet stabbiliti fl-Anness IX. L-annimali ħajjin u l-embrijuni u l-ova tagħhom għandhom ikunu akkumpanjati miċ-ċertifikati tas-saħħa ta' l-annimali xierqa kif meħtieġ minn liġijiet tal-Komunità, skond l-Artikolu 17 jew, f' każijiet ta' importazzjoni, l-Artikolu 18.
2. It-tqegħid fis-suq ta' wild ta’ l-ewwel ġenerazzjoni, semene, embrijuni u ova ta’ annimali suspettati jew ikkonfermati b'EST għandu jkun bla ħsara għall-kondizzjonijiet stabbiliti fl-Anness VIII, Kapitolu B.
3. Regoli għall-implimentazzjoni għandhom jiġu adottati sabiex jiġi implimentat dan l-Artikolu b’mod konformi mal-proċedura stabbilita fl-Artikolu 24(2).
Artikolu 16
It-tqegħid fis-suq ta' prodotti derivati minn annimali
1. Il-prodotti segwenti derivati minn annimali minn ruminanti b'saħħithom m’għandhomx ikunu suġġetti għal restrizzjonijiet dwar tqegħid fis-suq, jew jekk meħtieġ, esportazzjoni skond dan l-Artikolu, ta' l-Anness VIII, Kapitoli Ċ u D, u ta' l-Anness IX, Kapitolu A, Ċ, F u G:
(a) Prodotti dervati mill-annimali koperti mill-Artikolu 15, u b’mod partikolari semene, embrjoni u ova;
(b) (i) (i) ħalib verġni fis-sens tad-Direttiva 92/46/KEE [12];
(ii) ħalib għall-iffabbrikar ta' prodotti bbażati fuq il-ħalib fis-sens ta' Direttiva 92/46/KEE;
(iii) ħalib għax-xorb trattat bis-sħana fis-sens ta' Direttiva 92/46/KEE;
(iv) di-calcium phosphate (mingħajr l-ebda traċċa ta' proteini jew grass);
(v) (b) (i) ġlud fis-sens tad-Direttiva 92/118/KEE [13];
(vi) ġelatina fis-sens tad-Direttiva 92/118/KEE, derivati mill-ġlud li għalihom saret referenza fil-punt (v);
(vii) kollaġen derivat mill-ġlud li għalihom saret referenza fil-punt (v).
2. Prodotti derivati mill-annimali importati minn kull pajjiż terz imqiegħed fil-kategoriji 2, 3, 4 u 5 għandhom jiġu minn annimali ta’ l-ifrat, nagħaġ u mogħoż b'saħħithom, li ma ġewx suġġetti għal kull laċerazzjoni tat-tessut tas-sistema nervuża ċentrali li għaliha saret referenza fl-Artikolu 8(3) jew maqtula permezz ta' gass injettat fil-kavità kranjali.
3. Prodotti derivati mill-annimali li jkun fihom materjal miksub minn annimali ta’ l-ifrat li joriġinaw f’kull Stat Membru, kull reġjun ta' kull Stat Membru jew kull pajjiż terz ikklassifikat fil-kateogrija 5 m' għandhomx jitqiegħdu fis-suq kemm-il darba ma jiġux minn:
(a) annimali mwiedla wara d-data li minnha l-projbizzjoni dwar tmigħ lil ruminanti ta' proteini ta’ annimali derivati mill-mammiferi; jew
(b) annimali li twieldu, trabbew u baqgħu f' merħliet bi storja ċċertifikata ta' ħelsien minn ESB għal ta’ l-anqas seba' snin.
Barra minn hekk, prodotti derivati mill-annimali m'għandhomx jintbagħtu minn kull Stat Memrbu jew kull reġjun ta' kull Stat Membru kklassifikat fil-kategorija 5 lil Stat Membru ieħor jew jiġu importati minn kull pajjiż terz ikklassifikat fil-kategorija 5. Dik il-projbizzjoni m'għandhiex tapplika għal prodotti derivati mill-annimali elenkati fl-Anness VIII, Kapitolu Ċ, u li jaderixxu għar-rekwiżiti ta' l-Anness VIII, Kapitolu Ċ. Għandhom jiġu akkumpanjati minn kull ċertifikat tas-saħħa ta' l-annimali maħruġ minn veterinarju uffiċjali li jattesta li ġew prodotti b’konformità ma’ dan ir-Regolament.
4. Meta kull annimal jiċċaqlaq minn kull pajjiż jew kull reġjun għal pajjiż jew reġjun li hu inkluż f'kategorija oħra, għandu jiġi kklassifikat fl-ogħla kategorija tal-pajjiżi jew reġjuni li jkun qagħad fih iktar minn erbgħa u għoxrin siegħa kemm-il darba garanziji xierqa jistgħu jinġiebu li jattestaw li l-annimal ma rċeviex ġwież mill-pajjiż jew reġjun ikklassifikat fl-ogħla kategorija.
5. Prodotti dderivati mill-annimali li għalihom dan l-Artikolu jistabbilixxi regoli speċifiċi għandu jkun akkumpanjat miċ-ċertifikati ta’ saħħa ta' l-annimali jew id-dokumenti kummerċjali xierqa kif meħtieġ minn leġislazzjoni tal-Komunità skond l-Artikoli 17 u 18 jew, jekk dawn iċ-ċertifikati jew dokumenti m’humiex previsti mill-liġijiet tal-Komunità, minn ċertifikat ta’ saħħa jew dokument kummerċjali li l-mudelli tagħhom għandhom jiġu stabbiliti skond il-proċedura li għaliha saret referenza fl-Artikolu 24(2).
6. Għall-iskopijiet ta' importazzjoni fil-Komunità, prodotti derivati mill-annimali għandhom iħarsu l-kondizzjonijiet stabbiliti fl-Anness IX, Kapitoli A, Ċ, F u G.
7. B’mod konformi mal-proċedura li għaliha saret referenza fl-Artikolu 24(2), id-disposizzjonijiet tal-paragrafi 1 sa 6 jisgħtu jiġu estiżi għal prodotti oħra derivati mill-annimali. Regoli dwar l-implimentazzjoni ta' dan Artikolu għandhom jiġu adottati bl-istess proċedura
Artikolu 17
Skond il-proċedura li għaliha saret referenza fl-Artikolu 24(2), iċ-ċertifikati tas-saħħa li għalihom saret referenza fl-Anness F għad-Direttiva 64/432/KEE, Mudelli II u III fl-Anness E tad-Direttiva 91/68/KEE u ċ-ċertifikati tas-saħħa xierqa stabbiliti mill-liġijiet tal-Komunità dwar kummerċ fis-semene, embrijuni u ova ta' annimali ta’ l-ifrat, nagħaġ jew mogħoż għandhom jiġu supplimentati, fejn meħtieġ, b'kull referenza għall-kategorija u speċifikazzjoni tal-klassifika ta' l-Istat Membru jew ir-reġjun ta' l-oriġini mogħtija skond l-Artikolu 5.
Dokumenti kummerċjali xierqa dwar il-kummerċ f'prodotti derivati mill-annimali għandhom jiġu supplimentati, fejn meħtieġ, b'kull riferenza għall-kategorjia ta' l-Istat Membru jew reġjun ta' oriġini mogħtija mill-Kummissjoni skond l-Artikolu 5.
Artikolu 18
Iċ-ċertifikati tas-saħħa xierqa dwar importazzjonijiet previsti mill-liġijiet tal-Komunità għandhom, taħt il-proċedura li għaliha saret referenza fl-Artikolu 24(2), jiġu ssupplimentati fir-rigward għal pajjiżi terzi kklassifikati f'kategorija skond l-Artikolu 5 mill-ħtiġiet speċifiċi stabbiliti fl-Anness IX, malli tkun ittieħdet id-deċiżjoni dwar dik il-klassifika.
KAPITOLU VI
LABORATORJI TA’ RIFERIMENT, KAMPJUNAR, PROVI U KONTROLLI
Artikolu 19
Laboratorji ta’ riferiment
1. Il-laboratorji nazzjonali ta’ riferiment f'kull Stat Membru u l-funzjonijiet u d-dmirjiet tagħhom huma dawk indikati fl-Anness X, Kapitolu A.
2. Il-laboratorju ta’ riferiment tal-Komunità u l-funzjonijiet u d-doveri tiegħu huma dawk stabbiliti fl-Anness X, Kapitolu B.
Artikolu 20
Metodi ta' kampjonaġġ u tal-laboratorju
1. Il-kampjonaġġ u ttestjar tal-laboratorju għall-preżenza ta' EST għandhom jitwettqu bl-użu tal-metodi u l-protokolli stabbiliti fl-Anness X, Kapitolu Ċ.
2. Fejn meħtieġ biex tkun żgurata l-applikazzjoni uniformi ta' dan l-Artikolu, regoli għall-implimentazzjoni, inkluż il-metodu biex tiġi kkonfermata l-ESB f'annimali tal-familji tan-nagħaġ u tal-mogħoz, għandha tiġi adottata skond il-proċedura li għaliha saret referenza fl-Artikolu 24(2).
Artikolu 21
Kontrolli tal-Komunità
1. Esperti mill-Kummissjoni jistgħu jagħmlu verifiki fuq il-lok b'kooperazzjoni ma' l-awtoritajiet kompetenti ta' l-Istati Membri, sa fejn dan huwa meħtieġ għall-applikazzjoni uniformi ta' dan ir-Regolament. L-Istat Membru li fit-territorji tiegħu jsiru l-verifiki għandu jipprovdi lill-esperti b’kull għajnuna meħtieġa għat-twettiq tad-dmirijiet tagħhom. Il-Kummissjoni għandha tgħarraf lill-awtorità kompetenti bir-riżultati tat-testijiet magħmula.
Ir-regoli għall-applikazzjoni ta' dan l-Artikolu, u b’mod partikolari dawk li jirregolaw il-proċedura għall-kooperazzjoni ma' l-awtoritajiet nazzjonali, għandhom jiġu adottati skond il-proċedura li għaliha saret referenza fl-Artikolu 24(2).
2. Verifiki tal-Komunità dwar pajjiżi terzi għandhom jitwettqu skond l-Artikolu 20 u 21 tad-Direttiva 97/78/KE.
KAPITOLU VII
DISPOSIZZJONIJIET TRANSIZZJONALI U FINALI
Artikolu 22
Miżuri transizzjonali dwar materj riskjuż speċifikat
1. Id-disposizzjonijiet ta' l-Anness XI, Parti A għandhom jgħoddu għal kull żmien ta' mhux inqas minn sitt xhur mill-1 ta' 1 Lulju 2001 u jieqfu jgħoddu immedjatament wara d-data ta' l-adozzjoni ta' kull deċiżjoni skond l-Artikolu 5(2) jew (4), f'liema data jidħol fis-seħħ l-Artikolu 8.
2. Ir-riżultati ta' kull stħarriġ statistiku konklussiv imwettaq skond l-Artikolu 5(3) matul il-perijodu transizzjonali għandu jintuża biex jikkonfermaw jew jinqelbu l-konklużjonijiet ta' analiżi tar-riskji li għalihom saret referenza fl-Artikolu 5(1), waqt li jittieħed kont tal-kriterji tal-klassifika mfissra mill-UIE.
3. Wara konsultazzjoni tal-kumitat xjentifiku xieraq, għandhom jiġu adottati regoli dettaljati dwar dak l-stħarriġ statistiku b’mod konformi mal-proċedura li għaliha saret referenza fl-Artikolu 24(2).
4. Il-kriterji minimi li għandhom jintlaħqu minn dan l-stħarriġ statistiku għandhom ikunu dawk stabbiliti fil-Parti B ta' l-Anness XI.
Artikolu 23
Emendi ta' l-annessi u l-miżuri transitorji
Wara konsultazzjoni tal-kumitat xjentifiku xieraq dwar kull kwistjoni li jista' jkollha impatt fuq is-saħħa pubblika, l-annessi għandhom jiġu emendati jew supplementati u kull miżura transizzjonali xierqa għandha tiġi adottata skond il-proċedura li għaliha saret referenza fl-Artikolu 24(2).
B’ mod konformi ma’ dik il-proċedura, għandhom jiġu adottati miżuri transizzjonali għal kull żmien massimu ta' sentejn sabiex jippermettu t-tibdil mill-arranġamenti preżenti għal arranġamenti stabbiliti minn dan ir-Regolament.
Artikolu 24
Kumitati
1. Il-Kummissjoni għandha tkun assistita mill-Kumitat Veterinarju Permanenti. Madankollu, għal materja li tikkonċerna esklussivament ġwież ta' l-annimali, il-Kummissjoni għandha tiġi assistita mill-Kumitat Permanenti fuq il-Ġwież u, għal miżuri li jikkonċernaw esklussivament l-ikel, mill-Kumitat Permanenti fuq l-Ikel.
2. Fejn issir referenza għal dan il-paragrafu, għandhom japplikaw l-Artikoli 5 sa 7 tad-Deċiżjoni 1999/468/KEE.
Il-perijodu li għalih saret referenza fl-Artikolu 5(6) ta' dik id-Deċiżjoni huwa ta' tliet xhur u, fil-każ ta' miżuri ta’ salvagwardja li għalihom saret referenza fl-Artikolu 4(2) ta' dan ir-Regolament, 15-il jum.
3. Kull Kumitat għandu jadotta r-regoli tiegħu ta' proċedura.
Artikolu 25
Konsultazzjoni tal-kumitati xjentifiċi
Il-kumitati xjentifiċi xierqa għandhom jiġu kkonsultati dwar kull materjal fl-għan ta' dan ir-Regolament li jista' jkollha impatt fuq is-saħħa pubblika.
Artikolu 26
Dħul fis-seħħ
Dan ir-Regolament għandu jidħol fis-seħħ fil-jum ta' wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1282/2001
tat-28 ta’ Ġunju 2001
li jistabbilixxi regoli dettaljati sabiex jiġi applikat ir-Regolament tal-Kunsill (KE) Nru 1493/1999 rigward il-ġbir ta’ informazzjoni sabiex jiġu identifikati l-prodotti tal-inbid u sabiex jiġi sorveljat is-suq tal-inbid u li jemenda r-Regolament (KE) Nru 1623/2000
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 1493/1999 tas-176 ta’ Mejju 1999 dwar l-organizzazzjoni komuni tas-suq fl-inbid [1], kif l-aħħar emendat bir-Regolament (KE) Nru 2826/2000 [2], u b’mod partikolari l-Artikoli 23, 33 u 73 tiegħu,
Billi:
(1) L-Artikolu 18 tar-Regolament (KE) Nru 1493/1999 jiddikjara li l-produtturi tal-għeneb ta’ l-inbid u l-produtturi tal-most tal-għeneb u l-inbid huma meħtieġa li jibagħtu prospetti dwar il-ħsad fir-rigward tal-ħsad l-aktar riċenti u li produtturi tal-inbid u tal-most u l-operaturi kummerċjali għajr il-bejjiegħa bl-imnut iridu jiddikjaraw il-ħażniet tagħhom kull sena.
(2) Dak l-Artikolu jistabbilixxi wkoll li l-Istati Membri jistgħu wkoll jeħtieġu li l-bejjiegħa tal-għeneb jiddikjaraw il-kwantitajiet ta’ għeneb mqiegħda fis-suq.
(3) Sabiex jiġu faċilitati l-operazzjonijiet tal-ġestjoni tas-suq, għandu jiġi stabbilit terminu ta’ skadenza sabiex isiru l-prospetti. Minħabba li l-ħsad isir fi żminijiet differenti fl-Istati Membri differenti, it-termini ta’ skadenza għall-prospetti tal-produtturi għandhom ikunu mqassma. Għandu jiġi stabbilit ukoll li għandhom jintbagħtu prospetti mill-operaturi li jbiegħu prodotti ta’ l-inbid qabel id-dati speċifikati għall-prospetti.
(4) Madanakollu, il-produtturi li jistgħu jipprovdu t-tagħrif kollu meħtieġ fi prospett wieħed tal-produzzjoni ta’ l-inbid m’għandhomx għalfejn jagħmlu żewġ prospetti. Produtturi żgħar ħafna jistgħu jiġu eżentati milli jimlew il-prospetti minħabba li l-produzzjoni totali tagħhom tkun tirrappreżenta perċentwal żgħir ħafna tal-produzzjoni Komunitarja.
(5) Sabiex tiġi faċilitata l-applikazzjoni ta’ dan ir-Regolament, id-dettalji li jridu jingħataw fil-prospetti għandhom jiġu stabbiliti f’forma tabulari waqt li l-Istati Membri għandhom jitħallew jiddeċiedu dwar il-forma li fiha l-operaturi jridu jipprovduhom. It-termini ta’ skadenza sa meta l-Istati Membri għandhom jiċċentralizzaw u jibagħtu d-data li jkunu ġabru lill-Kummissjoni u l-mod kif id-data għandha tintbagħat għandu jiġi speċifikat ukoll.
(6) Il-kategorija ta’ "inbejjed oħra" għandha tiġi definita fil-limiti tal-klassifikazzjoni ta’ varjetajiet ta’ dwieli li jistgħu jiġu kkultivati fil-Komunità, kif stabbilit mill-Istati Membri skond l-Artikolu 19 tar-Regolament (KE) Nru 1493/1999.
(7) It-tagħrif li għandu x’jaqsam maż-żoni jista’ ma jkunx preċiż meta d-dikjaranti ma jkollhomx mezzi xierqa ta’ verifika għad-dispożizzjoni tagħhom. Għandhom għalhekk jiġu stabbiliti penalitajiet għal dawn il-każijiet li jkunu jvarjaw skond is-serjetà ta’ l-ineżattezzi fil-prospetti preżentati.
(8) L-arranġamenti tal-penali għandhom jistabbilixxu grad suffiċjenti ta’ proporzjonalità fir-rigward tal-prospetti sottomessi minn dawk li jkabbru l-għeneb għall-inbid li fihom jinstabu xi nuqqasijiet jew żbalji. Il-penali għandhom għalhekk ivarjaw skond il-korrezzjoni magħmula fil-prospetti.
(9) Il-prospetti tal-ħsad u tal-ħażniet sottomessi mid-diversi partijiet interessati huma fil-preżent l-uniku mezz sabiex ikunu magħrufa l-kwantitajiet ta’ nbid prodott u l-ħażniet ta’ l-inbid. Għaldaqstant għandhom jittieħdu passi xierqa sabiex jiġi żgurat li l-prospetti jiġu preżentati mill-partijiet interessati u li dawn ikunu kompluti u preċiżi billi jiġu stabbiliti penalitajiet meta l-prospetti ma jingħatawx jew ikunu foloz jew mhux kompluti meta preżentati. Sabiex jiġi faċilitat l-ipproċessar tad-data għar-rigward tal-prospetti ppreżentati f’dipartiment amministrattiv kompetenti għandhom jitqiesu separatament mill-oħrajn li l-istess produttur jista’ jkun ppreżenta f’dipartimenti amministrattivi oħrajn fl-Istat Membru.
(10) Ir-Regolament tal-Kunsill (KEE) Nru 2392/86 [3], kif emendat l-aħħar mir-Regolament (KE) Nru 1631/98 [4], jipprovdi għall-istabbiliment ta’ reġistru tad-dwieli tal-Komunita. L-Istati Membri li jkollhom reġistru sħiħ għandhom jitħallew jużaw ċerta data minn dak ir-reġistru jekk il-prospetti ma jipprovduhomx.
(11) Ċertu tagħrif dwar is-suq tal-inbid għandu jkun disponibbli sabiex jiġi żgurat li jkun jista’ jiġi sorveljat. Minbarra d-data mogħtija fis-sommarji tad-diversi prospetti, it-tagħrif dwar il-provvisti ta’ l-inbid, l-utilizzazzjoni u l-prezzijiet huwa essenzjali. Għaldaqstant jinħtieġ li l-Istati Membri jiġbru dan it-tagħrif u jibagħtuh lill-Kummissjoni f’ċerti dati fissi.
(12) F’dan ir-rigward wieħed għandu jiftakar li, sabiex tiġi żgurata sorveljanza effettiva tas-suq u sabiex jitħallew isiru tbassir tal-budget ta’ min joqgħod fuqhom fi żmien tajjeb, id-dati stabbiliti sabiex tintbagħat l-informazzjoni għandhom jiġu mħarsa.
(13) Bil-għan li tiġi żgurata l-konsistenza meħtieġa bejn il-penali stabbiliti f’dan ir-Regolament u dawk stabbiliti bl-istess mod fir-Regolament tal-Kummissjoni (KE) Nru 1623/2000 [5], kif emendat l-aħħar bir-Regolament (KE) Nru 545/2001 [6], dak ir-Regolament għandu jiġi emendat u l-penali għandhom jiġu adattati kif mistħoqq,
(14) Il-miżuri stabbiliti f’dan ir-Regolment huma b’mod koformi ma’ l-opinjoni tal-Kumitat ta’ Ġestjoni ta’ l-Inbid,
ADOTTAT DAN IR-REGOLAMENT:
L- Artikolu 1
Ir-regoli ddettaljati għall-applikazzjoni tar-Regolament (KE) Nru 1493/1999 għar-rigward il-ġbir tat-tagħrif sabiex jiġu identifikati l-prodotti tal-inbid u sabiex jiġi sorveljat is-suq ta’ l-inbid għandhom ikunu kif stabbilit f’dan ir-Regolament.
L- Artikolu 2
1. Il-persuni naturali jew ġuridiċi jew gruppi ta’ persuni bħal dawn li jaħsdu l-għeneb, hawnhekk iżjed ‘il quddiem imsejjħa "ħassada", għandhom kull sena jissottomentu lill-awtoritajiet kompetenti fl-Istati Membri prospett tal-ħsad għad-dipartiment amministrattiv speċifikat, li jkun fih it-tagħrif speċifikat fit-Tabella A u, fejn xieraq, it-Tabella B ta’ l-Anness ta’ dan.
L-Istati Membri jistgħu jawtorizzaw il-preżentazzjoni ta’ prospett wieħed għal kull azjenda.
2. Dawn li ġejjin m’humiex meħtieġa jissottomettu prospett tal-ħsad:
(a) il-ħassada li l-produzzjoni tal-għeneb kollha tagħhom tkun maħsuba għall-konsum mhux proċessat jew għat-tnixxif jew għall-ipproċessar direttament f’meraq tal-għeneb;
(b) il-ħassada li l-impriżi tagħhom jkopru inqas minn 1000 metru kwadru ta’ żona bid-dwieli, li l-ebda parti mill-ħsad tagħhom ma tkun tqiegħdet jew tkun sejra titqiegħed fuq is-suq f’ebda forma;
(ċ) il-ħassada li l-impriżi tagħhom ikopru inqas minn 1000 metru kwadru ta’ żona bid-dwieli u li jikkunsinnaw il-produzzjoni maħsuda tagħhom kollha lill-kooperattiva tal-fabbrika ta’ l-inbid jew lill-grupp li minnu jifformaw parti jew li miegħu huma assoċjati. F’dan il-każ il-ħassada għandhom jipprovdu lill-kooperattiva tal-fabbrika ta’ l-inbid jew lill-grupp bi prospett li jispeċifika:
(i) il-kunjom, l-isem u l-indirizz ta’ min ikabar l-għeneb għall-inbid;
(ii) il-kwantità ta’ għeneb kunsinnat;
(iii) id-daqs u lok taż-żoni bid-dwieli partikolari.
Il-kooperattiva tal-fabbrika ta’ l-inbid jew il-grupp għandhom jivverifikaw l-eżattezza tad-data mogħtija f’fdan il-prospett billi jqabblu mat-tagħrif li jkollhom għad-dispożizzjoni tagħhom.
3. Minkejja l-ewwel subparagrafu tal-paragrafu 1 u mingħajr preġudizzju għall-obbligi li jirriżultaw minn l-Artikolu 4, l-Istati Membri jistgħu jeżentaw mill-obbligu li jissottomettu prospetti tal-ħsad:
(a) il-ħassada li jipproċessaw huma stess il-ħsad tal-għeneb kollu tagħhom f’inbid jew li jqabbdu lil ħaddieħor biex jipproċessah għalihom;
(b) il-ħassada li huma assoċjati ma’ jew li jappartjenu lil kooperattiva jew grupp ta’ l-inbejjed li jikkunsinnaw il-ħsad kollu tagħhom lil dik il-koperattiva jew grupp ta’ l-inbejjed bħala għeneb u/jew most, inklużi l-ħassada msemmija f’ l-Artikolu 4(4).
L- Artikolu 3
L- Artikolu 4
1. Il-persuni naturali jew ġuridiċi jew grupp ta’ dawn il-persuni, inklużi l-kooperattivi ta’ l-inbejjed, li mill-ħsad tas-sena kurrenti jkunu produċew l-inbid u/jew iżommu, fid-dati speċifikati f’ l-Artikolu 11(1), prodotti oħra għajr inbid għandhom jissottomettu lill-awtoritajiet kompetenti nominati mill-Istati Membri prospett tal-produzzjoni għal kull sena li jkun fih ta’ mill-inqas it-tagħrif speċifikat fit-Tabella Ċ ta’ l-Anness ta’ dan ir-Regolament.
2. L-Istati Membri jistħu jistabbilixxu li l-persuni naturali jew ġuridiċi jew gruppi ta’ dawn il-persuni, inklużi l-kooperattivi ta’ l-inbejjed li, qabel id-dati speċifikati f’ l-Artikolu 11(1), ikunu trattaw u/jew qiegħdu fis-suq prodotti upstream ta’ l-inbid għas-sena tas-suq korrenti għandhom jissottomettu lill-awtoritajiet kompetenti prospett tat-trattament u/jew tat-tqegħid fis-suq li jkun fih ta’ mill-inqas it-tagħrif speċifikat fit-Tabella Ċ.
3. Il-ħassada msemmija f’ l-Artikolu 2(2) u l-produtturi li jiksbu, permezz tal-qlib tal-meraq ta’ prodotti mixtrija f’inbid fuq il-fond tagħhom, inqas minn 10 ettolitri ta’ inbid li ma jkunx tpoġġa fuq is-suq jew li ma jkunx sejjer jitpoġġa fuq is-suq f’ebda forma m’għandhomx ikunu meħtieġa jissottomettu prospett tal-produzzjoni jew, fejn applikabbli, prospett tat-trattament jew tat-tqegħid fuq is-suq.
4. Għandha tingħata wkoll eżenzjoni mill-obbligu li jiġi preżentat prospett tal-produzzjoni lill-ħassada li jiffurmaw parti minn jew li huma assoċjati ma’ kooperattiva fabbrika ta’ l-inbid li hija meħtieġa tissottometti prospett, li jikkunsinnaw il-produzzjoni tal-għeneb tagħhom lil dik il-fabbrika ta’ l-inbid imma jirriservaw id-dritt li jiksbu permezz tal-qlib tal-meraq tal-għeneb f’inbid kwantità ta’ inbid ta’ inqas minn 10 ettolitri għall-konsum tal-familja tagħhom.
5. Fil-każ ta’ persuni jew gruppi naturali jew ġuridiċi ta’ persuni bħal dawn li jqiegħdu fis-suq prodotti ta’ l-inbid upstream, l-Istati Membri għandhom jieħdu l-miżuri kollha meħtieġa sabiex jiżguraw li l-produtturi li huma meħtieġa jissottomettu l-prospetti tagħhom jkunu jistgħu jiksbu d-data li jridu jniżżlu fil-prospett.
L- Artikolu 5
Minkejja l-Artikolu 4, l-Istati Membri li, skond ir-Regolament (KEE) Nru 2392/86, stabbilixxiew reġistru tad-dwieli aġġornat kull sena jew strumenti ta’ kontroll amministrattivi simili jistgħu jeħilsu lill-persuni naturali jew ġuridiċi, gruppi ta’ persuni bħal dawn jew ħassada msemmija f’dak l-Artikolu mill-obbligu li jiddikjaraw iż-żona.
F’każijiet bħal dawn l-awtoritajiet kompetenti ta’ l-Istati Membri għandhom huma stess jimlew il-prospetti msemmija f’dak l-Artikolu billi jindikaw iż-żona fuq il-bażi tad-data fir-reġistru.
L- Artikolu 6
1. Kull sena l-persuni naturali jew ġuridiċi jew gruppi oħra ta’ persuni bħal dawn għajr konsumaturi privati u bejjiegħa bl-imnut għandhom jiddikjaraw il-ħażniet ta’ most tal-għeneb, most tal-għeneb konċentrat, most tal-għeneb konċentrat u rettifikat u nbid miżmum minnhom fl-31 ta’ Lulju lill-awtoritajiet kompetenti ta’ l-Istati Membri. Għar-rigward tal-prodotti ta’ l-inbid tal-Komunità, prospetti bħal dawn m’għandhomx jinkludu dawk miksuba mill-għeneb maħsud fl-istess sena kalendarja.
Madanakollu, l-Istati Membri fejn il-produzzjoni annwali ta’ l-inbid ma taqbiżx il-25000 ettolitri jistgħu jeżentaw lin-negozjanti l-oħra għajr bejjiegħa bl-imnut milli jżommu ħażniet żgħar mill-obbligu li jsiru l-prospetti stabbiliti fl-ewwel subparagrafu jekk l-awtoritajiet kompetenti jkunu f’pożizzjoni li jagħtu lill-Kummissjoni evalwazzjoni statistika ta’ dawk il-ħażniet miżmuma fl-Istat Membru.
2. "Bejjiegħ bl-imnut" fit-tifsira tal-paragrafu 1 tfisser kull persuna naturali jew ġuridika jew grupp ta’ persuni bħal dawn li l-attività tan-negozju tagħhom tinkludi l-bejgħ ta’ inbid fi kwantitajiet żgħar direttament lill-konsumatur, bl-eċċezzjoni ta’ dawk li jużaw kantini mgħammra għall-ħażna u t-tqandil ta’ l-inbid fi kwantitajiet kbar.
Il-kwantitajiet imsemmija fl-ewwel subparagrafu għandhom jiġu stabbiliti minn kull Stat Membru wara li jiġu meqjusa b’mod partikolari il-karatteristiċi speċjali tal-kummerċ u tad-distribuzzjoni.
3. Il-prospett imsemmi fil-paragrafu 1 għandu jinkludi ta’ mill-inqas l-informazzjoni speċifikata fit-Tabella D fl-Anness ta’ dan ir-Regolament.
L- Artikolu 7
1. L-Istati Membri għandhom iħejju l-formoli ta’ mudell għad-diversi prospetti u għandhom jiżguraw li dawn il-formoli jkun fihom ta’ mill-inqas l-oġġetti speċifikati fit-Tabelli A, B, Ċ u D ta’ l-Anness.
Il-formoli msemmija hawn fuq m’għandhomx għalfejn jinkludu referenza espliċita għaż-żona jekk l-Istat Membru jkun kapaċi jistabbilixxi dan b’ċertezza mit-tagħrif l-ieħor li jinsab fil-prospett, bħaż-żona tal-produzzjoni u l-ħsad totali ta’ l-azjenda, jew fir-reġistru tad-dwieli.
It-tagħrif li jinsab fil-prospetti msemmija fl-ewwel subparagrafu għandu jiġi ċentralizzat fuq livell nazzjonali.
L-Istati Membri għandhom jadottaw kull miżura ta’ kontroll meħtieġa sabiex jiżguraw l-eżattezza tal-prospetti.
Għandhom jinnotifikaw lill-Kummissjoni b’ dawn il-miżuri u għandhom jibagħtu l-formoli ta’ mudell mfassla skond l-ewwel subparagrafu.
2. L-Istati Membri li ż-żoni bid-dwieli tagħhom m’humiex ikbar minn 100 ett u li għandhom għad-dispożizzjoni tagħhom:
- xi ftit mit-tagħrif li jrid jidher fil-prospetti msemmija fil-Kapitoli I u II minn atti amministrattivi oħrajn jistgħu jħallu l-prospetti vojta f’dan ir-rigward;
- it-tagħrif kollu li jrid jidher fil-prospetti msemmija fil-Kapitoli I u II minn atti amministrattivi oħra jistgħu jeħilsu lill-operaturi mill-obbligu li jissottomettu dawn il-prospetti.
L-Istati Membri li għalihom il-Kapitoli I u II tat-Titolu II tar-Regolament (KE) Nru 1493/1999 ma japplikawx skond l-Artikolu 21 ta’ dak ir-Regolament u li għandhom għad-dispożizzjoni tagħhom:
- xi ftit mit-tagħrif li jrid jidher fil-prospetti msemmija fil-Kapitolu III minn atti amministrattivi oħra jistgħu jħallu l-prospetti vojta f’dan ir-rigward,
- it-tagħrif kollu li jrid jidher fuq il-prospetti msemmija fil-Kapitolu III minn atti amministrattivi oħra jistgħu jeħlisu lill-operaturi mill-ħtieġa li jissottomettu dawn il-prospetti.
L- Artikolu 8
Għall-iskopijiet tal-mili tal-prospetti msemmija f’ l-Artikoli 2 u 4, "inbejjed oħra" tfisser inbejjed miksuba minn għeneb tal-varjetajiet elenkati fil-klassifikazzjoni ta’ varjetajiet ta’ dwieli mfassla mill-Istati Membri skond l-Artikolu 19 tar-Regolament (KE) Nru 1493/1999 għall-istess dipartiment amministrattiv bħal ma huma l-varjetajiet ta’ għeneb għall-inbid u, skond kif ikun il-każ, il-varjetajiet ta’ għeneb tal-mejda, il-varjetajiet għall-produzzjoni ta’ għeneb mqadded jew varjetajiet għall-produzzjoni ta’ xorb alkoħoliku mill-inbid.
Madanakollu, għall-iskopijiet tal-prospett li għalih issir referenza f’ l-Artikolu 4, "inbejjed oħra" skond it-tifsira ta’ l-ewwel subparagrafu biss tfisser inbejjed maħsuba għall-produzzjoni ta’ xorb alkoħoliku mill-inbid b’deskrizzjoni ta’ oriġini reġistrata jew inbid maħsub għad-distillazzjoni obbligatorja kif imsemmi f’ l-Artikolu 28 tar-Regolament (KE) Nru 1493/1999.
L- Artikolu 9
Il-kwantitajiet ta’ prodotti li jridu jiġu mniżżla fil-prospetti stabbiliti f’ l-Artikoli 2, 4 u 6 għandhom jiġu espressi f’ettolitri ta’ inbid. Il-kwantitajiet ta’ most tal-għeneb ikkonċentrat u most tal-għeneb ikkonċentrat u rettifikat mniżżla fil-prospetti msemmija f’ l-Artikolu 4 għandhom jiġu espressi bħala ettolitri ta’ dawn il-prodotti.
Madanakollu, l-Istati Membri jistgħu jistabbilixxu li l-kwantitajiet fil-prospetti msemmija f’ l-Artikolu 2 iridu jiġu espressi bħala qnatar minflok f’ettolitri.
Sabiex jinqalbu l-kwantitajiet ta’ prodotti oħra għajr l-inbid f’ettolitri ta’ nbid, l-Istati Membri jistgħu jistabbilixxu koeffiċjenti li jistgħu jvarjaw bi kriterji oġġettivi differenti li jkollhom effett fuq il-konverżjoni. L-Istati Membri għandhom jikkomunikaw il-koeffiċjenti lill-Kummissjoni flimkien mas-sommarju provdut f’ l-Artikolu 14.
Il-kwantità ta’ nbid li trid tiddaħħal fil-prospetti tal-produzzjoni stabbiliti f’ l-Artikolu 4 għandha tkun il-kwantità totali miksuba mat-tlestija tal-fermentazzjoni alkolika prinċipali, inkluż il-fond ta’ l-inbid.
L- Artikolu 10
Dan ir-Regolament m’għandu jaffettwa ebda dispożizzjoni ta’ l-Istati Membri dwar prospetti tal-ħsad, tal-produzzjoni, tat-trattament u/jew tqegħid fis-suq jew ta’ ħażna li jipprovdu għall-provvista ta’ tagħrif aktar sħiħ, u b’mod partikolari billi jiġu milquta firxa aktar wiesgħa ta’ persuni minn dawk imsemmija f’ l-Artikoli 2, 4 u 6.
L- Artikolu 11
1. Il-prospetti msemmija f’ l-Artikoli 2 u 4 għandhom jiġu sottomessi sa mhux aktar tard mill-10 ta’ Diċembru. Madanakollu, l-Istati Membri jistgħu jistabbilixxu data jew dati aktar kmieni. Jistgħu wkoll jistabbilixxu data meta jitqiesu l-kwantitajiet miżmuma għall-iskopijiet tal-prospett.
2. Il-prospetti msemmija f’ l-Artikolu 6 għandhom isiru sa mhux aktar tard mill-10 ta’ Settembru għar-rigward tal-kwantitajiet miżmuma fil-31 ta’ Lulju. Madanakollu, l-Istati Membri jistgħu jistabbilixxu data jew dati aktar kmieni.
L- Artikolu 12
Il-persuni li huma meħtieġa jissottomettu l-prospetti tal-ħsad, tal-produzzjoni, tat-tqegħid fis-suq u/jew trattament jew ħażna li ma jissottomettux dawn il-prospetti sad-dati stabbiliti f’ l-Artikolu 11 m’għandhomx, ħlief f’każijiet ta’ forza maġġuri, jikkwalifikaw għall-miżuri stabbiliti f’ l-Artikoli 24, 29, 30, 34 u 35 tar-Regolament (KE) Nru 1493/1999 għas-sena ta’ l-inbid in kwestjoni jew għas-sena ta’ l-inbid ta’ wara.
Madankollu, jekk it-termini ta’ skadenza speċifikati fl-ewwel paragrafu jinqabżu b’mhux aktar minn ħames ġranet tax-xogħol dan għandu jwassal għal tnaqqis ta’ 15 % biss fl-ammonti mħallsa għas-sena tal-inbid in kwestjoni u tnaqqis ta’ 30 % jekk dawk it-termini ta’ skadenza jinqabżu b’mhux aktar minn 10 ġranet tax-xogħol.
L- Artikolu 13
1. Il-persuni li huma meħtieġa jissottomettu l-prospetti tal-ħsad, tal-produzzjoni, tat-tqegħid fis-suq u/jew trattament jew ħażna li jissottomettu prospetti li jinstabu li m’humiex kompluti jew mhux eżatti mill-awtoritajiet kompetenti ta’ l-Istati Membri jistgħu jikkwalifikaw biss għall-miżuri msemmija f’ l-Artikoli 24, 29, 30, 34 u 35 tar-Regolament (KE) Nru 1493/1999 jekk id-dettalji li jkunu neqsin jew mhux eżatti ma jkunux essenzjali għall-applikazzjoni tajba ta’ dawk il-miżuri.
2. Minbarra f’każijiet ta’ forza maġġuri, meta l-prospetti msemmija f’dan ir-Regolament jinstabu li m’humiex kompluti jew m’humiex eżatti mill-awtoritajiet kompetenti ta’ l-Istati Membri u meta t-tagħrif nieqes jew mhux eżatt ikun essenzjali għall-applikazzjoni tajba tal-miżuri in kwestjoni, l-Istat Membru jista’ japplika l-penali li ġejjin, irrispettivament minn kull penali nazzjonali applikati:
(a) fil-każ tal-miżuri msemmija f’ l-Artikoli 24, 34 u 35 tar- Regolament (KE) Nru 1493/1999, l-għajnuna għandha titnaqqas:
- bl-istess perċentwal bħall-aġġustament tal-perċentwal li jkun sar għall-kwantità ddikjarata, meta dak l-aġġustament ikun 5 % jew inqas,
- bid-doppju tal-perċentwal ta’ l-aġġustament li jkun sar lill-kwantità ddikjarata, meta dak l-aġġustament ikun aktar minn 5 % imma mhux aktar minn 20 %.
La din l-għajnuna u lanqas dik għas-sena ta’ l-inbid li ġejja m’għandha tingħata meta l-aġġustament magħmul lill-kwantità ddikjarata jkun aktar minn 20 %.
Meta l-iżball misjub fil-prospett ikun jirriżulta minn tagħrif mogħti minn operaturi oħra u/jew assoċjati li l-ismijiet tagħhom huma mniżżla fid-dokumenti meħtieġa u dik l-informazzjoni ma tistax tiġi verifikata a priori mid-dikjarant, l-għajnuna għandha titnaqqas biss bil-perċentwal ta’ l-aġġustament li jkun sar;
(b) fil-każ tal-miżuri msemmija f’ l-Artikoli 29 u 30 tar-Regolament (KE) Nru 1493/1999, meta l-inbid ikkunsinnat għad-distillazzjoni jkun għadu ma ġiex imħallas, il-prezz li jrid jitħallas mid-distillatur lill-produttur li jagħmel il-prospett għandu jiġi mnaqqas skond kif ġej:
- bl-istess perċentwal bħall-aġġustament li sar lill-volum iddikjarat, f’termini ta’ perċentwal, meta dak l-aġġustament ikun ta’ 5 % jew inqas,
La dawn il-prezzijiet u lanqas dawk għas-sena ta’ l-inbid li ġejja m’għandhom jiġu mħallsa meta l-aġġustament li jsir għall-kwantità jkun ta’ aktar minn 20 %.
Meta l-iżball li jinstab fil-prospett jirriżulta minn tagħrif fornit minn operaturi oħra u/jew assoċjati li l-ismijiet tagħhom huma mniżżla fid-dokumenti meħtieġa u dak it-tagħrif ma jistax jiġi verifikat a priori mid-dikjarant, l-għajnuna għandha titnaqqas biss bil-perċentwal ta’ l-aġġustament li jkun sar.
L-awtoritajiet kompetenti għandhom jaġġustaw l-għajnuna li trid titħallas lid-distillatur f’proporzjon mal-prezz imħallas lill-produttur.
L- Artikolu 14
L-Istati Membri għandhom jistabbilixxu permezz ta’ dati li jippermettu li jsiru l-komunikazzjonijiet msemmija f’ l-Artikolu 16:
(a) sommarju nazzjonali tal-prospetti tal-produzzjoni msemmija f’ l-Artikolu 4 u, fejn xieraq, il-koeffiċjenti wżati sabiex jinqalbu l-kwantitajiet ta’ prodotti oħra għajr l-inbid minn qnatar għal ettolitri ta’ inbid fid-diversi reġjuni ta’ produzzjoni;
(b) sommarju nazzjonali tal-prospetti tal-ħażna stabbiliti fl-Artikolu 6;
(ċ) stima għas-sena tas-suq kurrenti tal-volum mistenni tal-prodotti ta’ l-inbid miksuba ft-territorju tagħhom;
(d) evalwazzjoni għas-sena tas-suq kurrenti ta’ dawk id-dettalji li jippermettu li ssir stima tal-provvisti tal-prodotti ta’ l-inbid u l-kwantitajiet użati fit-territorju tagħhom;
(e) rapport proviżorju dwar is-sena tas-suq preċedenti u rapport finali dwar is-sena tas-suq ta’ qabel din.
L- Artikolu 15
1. Bil-għan li jiġu reġistrati l-prezzijiet, l-Istati Membri, ħlief għal dawk li għalihom il-Kapitoli I u II tat-Titolu II tar-Regolament (KE) Nru 1493/1999 ma japplikawx skond l-Artikolu 21 ta’ dak ir-Regolament, għandhom jidentifikaw żoni ta’ produzzjoni li jikkonsistu f’reġjuni ta’ tkabbir tal-għeneb għall-inbid fejn il-produzzjoni hija ta’ natura uniformi suffiċjenti.
2. L-Istati Membri għandhom jidentifikaw is-swieq f’ kull żona fejn il-prezzijiet għandhom jiġu reġistrati.
3. Kull 14-il jum, il-prezziijet ta’ l-inbejjed tal-mejda ħomor u bojod mingħajr indikazzjoni ġeografika u l-kwantità mqiegħda fis-suq għandhom jiġu reġistrati f’dawk is-swieq permezz ta’ mezzi approprjati.
4. Il-prezzijiet imsemmija hawn fuq għandhom ikunu dawk għal oġġetti mhux ippakkjati kif joħorġu mill-fond tal-produttur.
L- Artikolu 16
1. L-Istati Membri għandhom jibagħtu lill-Kummissjoni:
(a) sa mhux aktar tard mill-15 ta’ Settembru u t-30 ta’ Novembru tas-sena ta’ l-inbid kurrenti, l-estimi msemmija f’ l-Artikolu 14(ċ) tal-kwantità mistennija tal-prodotti ta’ l-inbejjed miksuba fuq it-territorju tagħhom;
(b) sa mhux aktar tard mit-30 ta’ Novembru, is-sommarju tal-prospetti tal-ħażna msemmija f’ l-Artikolu 14(b);
(ċ) sa mhux aktar tard mit-30 ta’ Novembru, l-evalwazzjonijiet msemmija f’ l-Artikolu 14(d) ta’ dawk id-dettalji li jippermettu li jiġu evalwati provvisti tal-prodotti ta’ l-inbid u l-kwantitajiet użati fuq it-territorju tagħhom;
(d) sa mhux aktar tard mill-15 ta’ Novembru, ir-rapport provviżorju dwar is-sena ta’ l-inbid ta’ qabel u sa mhux aktar tard mill-15 ta’ Marzu, ir-rapport finali għas-sena ta’ l-inbid ta’ qabel dik imsemmija f’ l-Artikolu 14(e). Dawk ir-rapporti għandhom jintbagħtu lill-Eurostat, l-Uffiċju ta’ l-Istatistika tal-Komunitajiet Ewropej;
(e) sa mhux aktar tard mill-15 ta’ Frar, is-sommarju tal-prospetti tal-produzzjoni msemmi f’ l-Artikolu 14(a) jew stima ta’ dak is-sommarju. Meta tintbagħat stima, għandu jintbagħat riżultat definittiv sa mhux aktar tard mill-15 ta’ April.
2. L-Istati Membri għandhom jibagħtu lill-Kummissjoni:
(a) qabel l-1 ta’ Awissu 2001:
- id-dimarkazzjoni ta’ l-oqsma tal-produzzjoni stabbiliti,
- l-istima tal-produzzjoni tar-reġjunijiet li jiffurmaw dawn iż-żoni ta’ produzzjoni għall-ħames snin ta’ l-inbid preċedenti,
- l-ismijiet tas-swieq magħżula f’żona fejn il-prezzijiet iridu jiġu reġistrati.
- l-arranġamenti adottati għar-reġistrazzjoni tal-prezzijiet;
(b) kull ħmistax nhar ta’ Tlieta mill-1 ta’ Awissu 2001, il-prezzijiet u l-kwantitajiet mqiegħda fuq is-suq, flimkien ma’ xi tagħrif ieħor meqjus bħala utli għall-evalwazzjoni ta’ l-iżviluppi fis-suq fl-oqsma ta’ produzzjoni;
L- Artikolu 17
L-Istati Membri għandhom jgħarrfu lill-Kummissjoni dwar il-fatti ġodda kollha importanti li huma mistennija li jibdlu sostanzjalment l-evalwazzjoni tal-kwantitajiet disponibbli u l-kwantitajiet użati bbażati fuq tagħrif definittiv għas-snin mogħdija.
L- Artikolu 18
Flimkien ma’ l-użu tagħhom għal skopijiet ta’ statistika, id-data fil-prospetti għandha tintuża għall-applikazzjoni tar-Regolament (KE) Nru 1493/1999. B’mod partikolari, id-data dwar l-analiżi sistematika tal-produzzjoni f’inbejjed tal-mejda, inbejjed ta’ kwalità psr u inbejjed oħra għandhom jistabbilixxu d-drittijiet u l-obbligi tal-produtturi skond dak ir-Regolament.
L- Artikolu 19
Il-Kummissjoni għandha tagħmel ċert li l-informazzjoni li tirċievi taħt dan ir-Regolament tkun imqassma sew.
L- Artikolu 20
L-Artikolu 74(4) tar-Regolament (KE) Nru 1623/2000 huwa hawnhekk mibdul b’dan li ġej: "4. L-aġenzija ta’ intervent għandha tirkupra mingħand il-produttur ammont ugwali għal parti mill-għajnuna jew l-għajnuna kollha mħallsa lid-distillatur f’każijiet meta l-produttur ma jissodisfax ir-rekwiżiti stabbiliti fir-regoli tal-Komunita dwar l-operazzjoni tad-distillazzjoni in kwestjoni, għal waħda mir-raġunijiet li ġejin:
(a) nuqqas mill-produttur li jippreżenta l-prospett tal-ħsad, tal-produzzjoni jew tal-ħażna fiż-żmien stabbilit.
L-ammont li jrid jiġi rkuprat għandu jiġi stabbilit skond ir-regoli stabbiliti f’ l-Artikolu 12 tar-Regolament tal-Kummissjoni (KE) Nru 1282/2001 [7];
(b) il-preżentazzjoni ta’ waħda mill-prospetti msemmija fil-punt (a) li tinstab mill-awtoritajiet kompetenti li m’hijiex kompluta jew m’hijiex eżatta, meta d-data nieqsa jew li ma tkunx eżatta tkun essenzjali għall-applikazzjoni tal-miżura nvoluta.
L-ammont li jrid jiġi rkuprat għandu jiġi stabbilit skond ir-regoli stabbiliti f’ l-Artikolu 13 tar-Regolament (KE) Nru 1282/2001;
(ċ) jekk ma jiġux sodisfatti l-obbligi stabbiliti f’ l-Artikolu 37 tar-Regolament (KE) Nru 1493/1999 meta n-nuqqas jinstab jew jiġi notifikat lid-distillatur wara l-ħlas tal-prezz minimu fuq il-bażi ta’ dikjarazzjonjiet preċedenti.
L-għajnuna kollha mħallsa lid-distillatur għandha tiġi rkupata."
L- Artikolu 21
Revoki
Ir-Regolament tal-Kummissjoni (KEE) Nru 2396/84 [8] u (KE) Nru 1294/96 [9] huwa hawnhekk imħassar.
L- Artikolu 22
Dan ir-Regolament għandu jidħol fis-seħħ f’ l-20 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1322/2001
tad-29 ta' Ġunju 2001
li jemenda l-Annessi I u III tar-Regolament tal-Kunsill (KEE) Nru 2377/90 li jistabbilixxi proċedura Komunitarja sabiex tistabbilixxi l-limiti massimi tar-residue mill-prodotti mediċinali veterinarji fil-prodotti ta' l-ikel li joriġinaw mill-annimali
(Test b'relevanza għall-KEE)
IL- KUMMISSJONI TAL- KOMUNITAJIET EWROPEJ
Wara li kkunsidrat it-Trattat li jistabbilixxi l-Komunitajiet Ewropej,
Wara li kkunsidrat ir-Regolament tal-Kummissjoni (KEE) Nru 2377/90 tas-26 ta' Ġunju 2001 li jistabbilixxi l-proċedura Komunitarja sabiex tistabblixxi l-limiti massimi tar-residue mill-prodotti mediċinali veterinarji fil-prodotti ta' l-ikel li joriġinaw mill-annimali [1], kif l-aħħar emendat bir-Regolament tal-Kummissjoni (KE) Nru 807/1999 [2], u b'mod partikolari l-Artikoli 6, 7 u 8 tiegħu,
Billi:
(1) Skond ir-Regolament (KEE) Nru 2377/90, iridu jiġu stabbiliti progressivament il-limiti massimi tar-residue għas-sustanzi kollha farmakoloġikament attivi li jintużaw fil-Komunità fil-prodotti mediċinali veterinarji maħsuba għalbiex jiġu amministrati lill-annimali li jipproduċu l-ikel;
(2) Il-limiti massimi tar-residue għandhom jiġu stabbiliti biss wara li jsir eżami fil-Kumitat tal-Prodotti Mediċinali Veterinarji tat-tagħrif kollu relevanti dwar is-sigurtà tar-residue tas-sustanza interessata għall-konsumatur tal-prodotti ta' l-ikel li joriġinaw mill-annimali u l-impatt tar-residue fuq l-ipproċessar industrijali tal-prodotti ta' l-ikel.
(3) Filwaqt li jkunu qegħdin jiġu stabbiliti l-limiti tar-residue mill-prodotti mediċinali veterinarji fil-prodotti ta' l-ikel li jorġinaw mill-annimali, huwa meħtieġ illi jiġu speċifikati l-ispeċi ta' l-annimali li fihom jistgħu jkunu preżenti r-residue, il-livelli li jistgħu jkunu preżenti f'kull waħda mit-tessuti tal-laħam relevanti miksuba mill-annimal ittrattat (tessut tal-mira) u n-natura tar-residue li huwa relevanti għas-sorveljanza tar-residue (marker residue).
(4) Għall-kontroll tar-residue, kif stabbilit bil-leġislazzjoni Komunitarja xierqa, il-limiti massimi tar-residue għandhom normalment jiġu stabbiliti għat-tessuti tal-mira fil-fwied jew fil-kliewi. Madanakollu, il-fwied u l-kliewi spiss jiġu mneħħija mill-karkassi li jkunu qegħdin jimxu fil-kummerċ internazzjonali, u l-limiti massimi tar-residue, għandhom ukoll għalhekk dejjem jiġu stabbiliti rigward it-tessuti tal-muskoli jew tax-xaħam.
(5) Fil-każ tal-prodotti mediċinali veterinarji maħsuba għalbiex jintużaw fuq l-għasafar li jbidu, l-annimali li jagħtu l-ħalib jew in-naħal ta' l-għasel, iridu jiġu stabbiliti l-limiti massimi tar-residue għall-bajd, il-ħalib u l-għasel.
(6) Il-florfenikol għandu jiġi mdaħħal fl-Anness I tar-Regolament (KEE) Nru 2377/90;
(7) Sabiex jilħqu jitlestew l-istudji xjentifiċi, it-tul taż-żmien tal-validità tal-limiti tar-residue massimi proviżorji definiti preċedentament fl-Anness III tar-Regolament (KEE) Nru 2377/90 għandu jiġi estiż għaċ-ċefalonju, il-morantel u l-metamiżol.
(8) Il-miżuri pprovduti f'dan ir-Regolament huma skond l-opinjoni tal-Kumitat Permanenti tal-Prodotti Mediċinali Veterinarji,
ADOTTAT DAN IR-REGOLAMENT:
Artikolu 1
L-Annessi I u III mar-Regolament (KEE) Nru 2377/90 qegħdin hawnhekk jiġu emendati kif jidher fl-Anness ta' ma' hawn.
Artikolu 2
Dan ir-Regolament għandu jidħol fis-seħħ fit-tielet jum wara li jiġi ppubblikat fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1637/2001
tat-23 ta' Lulju 2001
li jemenda r-Regolament tal-Kummissjoni (KEE) Nru 3880/91 fuq statistiċi li Stati Membri jibgħatu dwar qbid nominali mis-sajd li jagħmlu fil-Grigal ta' l-Atlantiku
IL-KUMMISSJONI TAL-KOMUNITAJIET EWROPEJ,
Wara li kkunsidrat t-Trattat li jwaqqaf il-Komunità Ewropea,
Wara li kkunsidrat ir-Regolament tal-Kunsill (KEE) Nru 3880/91 tas-17 ta' Diċembru 1991 fuq statistiċi li Stati Membri jibagħtu dwar qbid nominali mis-sajd li jagħmlu fil-Grigal ta' l-Atlantiku [1] u partikularment l-Artikolu 2(3) u l-Artikolu 4 tiegħu,
Billi:
(1) Id-Disa' Laqgħa tal-Konferenza tal-Partijiet għall-Konvenzjoni dwar il-Kummerċ Internazzjonali fi Speċi Mhedda ta' Fawna u Flora Selvaġġ (CITES) fl-1994 talbet li sorveljanza fuq ċifri dwar qbid u kummerċ ta' l-ispeċi tal-ħut elasmobrank (klieb il-baħar, xkatli u rajjiet) ssir mill-Organizzazzjoni ta' l-Ikel u l-Biedja tal-Ġnus Maqgħuda (FAO) u minn aġenziji reġjonali tas-sajd.
(2) Fis-Sebgħa u tmenin (87) Laqgħa Statutorja tiegħu fl-1999 il-Kunsill Internazzjonali għall-Esplorazzjoni tal-Baħar (ICES) qatagħha li jaddotta l-klassifikazzjonijiet ta' l-ispeċi tal-ħut elasmobrank kif jurihom ir-rapport tal-Grupp ta' Studju fuq l-Ispeċi Elasmobrank u biex jitlob lill-FAO biex idaħħal dawn l-ispeċi fuq il-kwestjonarju tiegħu Statlant 27A dwar statistika ta' qbid fil-Grigal tal-Atlantiku.
(3) L-ICES żiedet il-lista tagħha ta' speċi li minħabba fiha qbid fil-Grigal ta' l-Atlantiku jitniżżel fid-database tagħha, u għalhekk l-Istati Membri għandhom ikunu mħeġġa biex jibgħatu statistiċi ta' qbid li jkollhom għal dawn l-ispeċi miżjuda.
(4) L-Artikolu 4(2) tar-Regolament (KEE) Nru 3880/91 isemmi li l-Istati Membri, bil-permess minn qabel ta' l-Eurostat, jistgħu jibgħatu ċifri f'forma oħra jew b'mezz ieħor minn dak imsemmi fl-Annex IV tar-Regolament.
(5) Bosta Stati Membri talbu li jibgħatu ċifri f'forma oħra jew b'mezz ieħor minn dak imsemmi fl-Annex IV tar-Regolament (KEE) Nru 3880/91 (li huwa bħal kwestjonarju Statlant imsemmija hawn fuq).
(6) Il-miżuri msemmija f'dan ir-Regolament huma skond l-opinjoni tal-Kumitat Permanenti għal Statistika Agrikola imwaqqaf b'deċiżjoni tal-Kunsill 72/279/KEE [2],
ADOTTAT DAN IR-REGOLAMENT:
L-Artikolu 1
L-Annex I tar-Regolament (KEE) Nru 3880/91 għandu jkun mibdul bl-Annex I ta' dan ir-Regolament.
L-Artikolu 2
Stati Membri jistgħu jibgħatu ċifri skond il-forma msemmija fl-Annex II ta' dan ir-Regolament.
L-Artikolu 3
Dan ir-Regolament għandu jidħol fis-seħħ fl-għoxrin jum mill-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1660/2001
tas-16 ta’ Awissu, 2001,
li jemenda r-Regolament (KE) Nru 1623/2000 li jistabbilixxi regoli dettaljati għall-implimentazzjoni tar-Regolament tal-Kunsill (KE) Nru 1493/1999 fuq l-organizzazzjoni komuni tas-suq ta’ l-inbid, dwar il-mekkaniżmi tas-suq
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jwaqqaf il-Komunità Ewropea,
Wara li kkunsidrat ir-Regolament tal-Kunsill (KEE) Nru 1493/1999 tas-17 ta’ Mejju, 1999, dwar l-organizzazzjoni komuni tas-suq ta’ l-inbid [1], kif l-aħħar emendat bir-Regolament (KE) Nru 2826/2000 [2] u partikolarment l-Artikoli 33 u 36 tiegħu,
Billi:
(1) L-Artikolu 58 tar-Regolament tal-Kummissjoni (KE) Nru 1623/2000 tal-25 ta’ Lulju, 2000, li jistabbilixxi regoli dettaljati għall-implimentazzjoni tar-Regolament tal-Kunsill (KE) Nru 1493/1999 fuq l-organizzazzjoni tas-suq ta’ l-inbid, dwar il-mekkaniżmi tas-suq [3], kif l-aħħar emendat bir-Regolament (KE) Nru 1282/2001 [4], jistabbilixxi regoli dwar il-bqija tal-kwantitajiet li l-produtturi għandhom jikkonsenjaw skond l-obbligazzjonijiet tagħhom. Fid-dawl ta’ l-esperjenza miksuba, il-perjodu ta’ żmien għandu jitressaq lura.
(2) L-Artikolu 63 tar-Regolament (KE) Nru 1623/2000 jipprovdi għall-introduzzjoni ta’ skema ta’ għajnuna għad-distillazzjoni mill-inbid ta’ alkoħol tajjeb għax-xorb. Dik l-iskema kienet daħlet għall-ewwel darba għas-sena ta’ l-inbid 2000/01. Jeħtieġ li jkun hemm bidliet skond l-esperjenza miksuba fl-ewwel sena ta’ applikazzjoni. Jeħtieġ partikolarment li d-distillazzjoni tibda aktar tard fis-sena u li titnaqqas il-perċentwali ta’ produzzjoni li tippermetti lill-produtturi ta’ l-inbid li jieħdu sehem f’din id-distillazzjoni. B’żjieda ma’ dan, għandu jkun stabbilit perjodu ta’ żmien għad-distillazzjoni.
(3) L-Artikoli 86 sa 102 tar-Regolament (KE) Nru 1623/2000 jistabbilixxu regoli dettaljati għat-tneħħija ta’ alkoħol miżmum mill-aġenziji ta’ intervent. Ċerti żbalji materjali għandhom jissewwew, u partikolarment l-ammont li għandu jitħallas għal kampjuni għandu jkun aġġustat, u li t-tolleranza għal bijo-alkoħol, li tinvolvi prodotti li jkun jeħtiġilhom korrezzjoni, għandha tkun l-istess bħal dik għal użijiet industrijali ġodda.
(4) Il-Kumitat ta’ Ġestjoni ta’ l-Inbid ma tax l-opinjoni tiegħu fiż-żmien mogħti lilu mill-President tiegħu,
ADOTTAT DAN IR-REGOLAMENT:
L- Artikolu 1
Ir-Regolament (KE) Nru 1623/2000 huwa b’dan emendat kif ġej:
1. L-ewwel paragrafu ta’ l-Artikolu 58 għandu jkun mibdul b’dan li ġej: "Il-produtturi soġġetti għal xi waħda mill-obbligazzjonijiet msemmija fl-Artikoli 45 jew 52 ta’ dan ir-Regolament, u li kkonsenjaw għall-inqas 90 % tal-kwantità tal-prodott li huma obbligati li jikkonsenjaw qabel il-15 ta’ Lulju tas-sena ta’ l-inbid kurrenti, jistgħu iwettqu l-obbligu tagħhom billi jikkonsenjaw il-kwantità li tkun baqgħet qabel data li għandha tkun iffissata mill-awtorità nazzjonali kompetenti u li m’għandhiex tkun wara l-31 Lulju tas-sena ta’ l-inbid li tiġi wara."
2. L-Artikolu 63 għandu jkun emendat kif ġej:
(a) Il-paragrafi 1 u 2 għandhom ikunu mibdula b’dan li ġej: "1. Id-distillazzjoni ta’ nbid tal-mejda u nbid tajjeb li minnu jista’ jsir inbid tal-mejda skond l-Artikolu 29 tar-Regolament (KE) Nru 1493/1999, għandha tkun miftuħa mis-16 ta’ Ottubru ta’ kull sena ta’ l-inbid.
2. Il-kwantità ta’ nbid tal-mejda u nbid tajjeb li minnu jista’ jsir inbid tal-mejda li kull produttur seta’ ddistilla għandha tkun sa 30 % tal-medja tal-produzzjoni tiegħu ta’ dak l-inbid, dikjarata fl-aħħar tlett snin ta’ l-inbid, magħduda, jekk tkun ġiet dikjarata, il-produzzjoni tas-sena ta’ l-inbid kurrenti. Meta l-perċentwali msemmija hawn fuq tkun applikata, il-kwantità ta’ nbid tal-mejda prodott għandha tkun dik murija bħala nbid fil-kolonna bl-isem ‘Inbid tal-mejda’ fid-dikjarazzjoni tal-kwantitajiet prodotti, kif imsemmi fl-Artikolu 18(1) tar-Regolament (KE) Nru 1493/1999."
(b) Għandu jkun miżjud il-paragrafu li ġej: "10. Inbid ikkonsenjat fid-distillerija għandu jkun distillat mhux aktar tard mit-30 ta’ Settembru tas-sena ta’ l-inbid ta’ wara."
3. L-ewwel paragrafu ta’ l-Artikolu 86 għandu jkun mibdul b’dan li ġej: "Il-Kummissjoni, waqt li taġixxi skond il-proċedura msemmija fl-Artikolu 75 tar-Regolament (KE) Nru 1493/1999, għandha toħroġ kull tlett xhur diversi sejħiet għall-offerti, kull waħda għal mill-inqas 50000 ettolitru ta’ alkoħol ta’ l-inbid, u li b’kollox ma jkunux hemm aktar minn 600000 ettolitru ta’ alkoħol f’100 % vol kull tlett xhur biex ikunu esportati lil ċerti pajjiżi terzi għall-użu finali biss tas-settur tal-karburanti."
4. L-Artikolu 91(12) għandu jkun mibdul b’dan li ġej: "12. L-aġenzija ta’ intervent in kwistjoni għandha tagħti l-garanzija ta’ esportazzjoni għal kull kwantità ta’ alkoħol li dwarha tirċievi prova ta’ esportazzjoni fil-perjodu taż-żmien mogħti. Bla ħsara għall-Artikolu 23 tar-Regolamenti (KEE) Nru 2220/85, u b’eċċezzjoni ta’ każi ta’ forza maġġuri, jekk il-perjodu taż-żmien għall-esportazzjoni jinqabeż, il-perċentwali li ġejjin tal-garanzija ta’ EUR 3 għal kull ettolitru ta’ alkoħol ta’ 100 % vol, maħsuba biex tiggarantixxi l-esportazzjoni, jintilfu:
(a) 15 % fil-każi kollha;
(b) 0,33 % ta’ l-ammont li jibqa’ wara tnaqqis ta’ 15 % għal kull jum li bih il-perjodu taż-żmien għall-esportazzjoni jkun inqabeż."
5. It-tieni u t-tielet supparagrafi ta’ l-Artikolu 95(2) għandhom ikunu mibdula b’dan li ġej: "Din il-projbizzjoni m’għandhiex ikollha x’taqsam ma’ alkoħol fi btieti li ma jkun imsemmi fl-avviżi tas-sejħa għal offerti jew ta’ bejgħ pubbliku in kwistjoni, jew li ma jkunux speċifikati fid-deċiżjoni tal-Kummissjoni msemmija fl-Artikoli 83 sa 93.
Partikolarment għal raġunjiet loġistiċi, l-aġenziji ta’ intervent li jżommu l-btieti ta’ alkoħol speċifikati fl-avviż mill-Istati Membri, kif imsemmi fil-paragrafu 1, jistgħu jibdlu l-alkoħol in kwistjoni ma’ alkoħol ta’ l-istess xorta, jew iħalltuh ma’ alkoħol ieħor ikkonsenjat lill-aġenzija ta’ intervent, sakemm tinħareġ ordni biex l-alkoħol in kwistjoni jitneħħa. L-aġenziji ta’ intervent ta’ l-Istati Membri għandhom javżaw lill-Kummissjoni li l-alkoħol ikun ġie mibdul."
6. L-Artikolu 98 għandu jkun emendat kif ġej:
(a) Il-paragrafu 1 għandu jkun mibdul b’dan li ġej: "1. Wara l-pubblikazzjoni ta’ avviż ta’ sejħa għal offerti sad-data ta’ l-għeluq tal-perjodu stabbilit biex fih jintbagħtu l-offerti bi tweġiba għal dik is-sejħa, il-partijiet interessati jistgħu jiksbu kampjuni ta’ l-alkoħol mqiegħed għall-bejgħ bil-ħlas ta’ EUR 10 kull litru. Il-kwanità disponibbli għall-partijiet individwali interessati m’għandhiex taqbeż il-ħames litri kull bettija. Għal fini ta’ tneħħija skond is-subartikolu III, kampjuni jkunu jistgħu jinkisbu taħt l-istess kondizzjonijiet imsemmija hawn fuq matul it-30 jum wara l-ħruġ ta’ l-avviż ta’ bejgħ pubbliku."
(b) Il-paragrafu 2 għandu jkun mibdul b’dan li ġej: "2. Wara d-data ta’ l-għeluq biex jintbagħtu offerti, jew wara 30 jum wara l-ħruġ ta’ l-avviż ta’ bejgħ pubbliku:
(a) dawk li jagħmlu offerti jew ditti approvati, kif imsemmi fl-Artikolu 92 jistgħu jiksbu kampjuni ta’ l-alkoħol aġġudikat;
(b) meta dawk li jagħmlu l-offerti jkunu offruti alkoħol bi bdil, skond l-Artikolu 83(3), dawn ikunu jistgħu jiksbu kampjuni ta’ l-alkoħol offrut bi bdil.
Dawn il-kampjuni, li ma jistgħux jaqbżu l-ħames litri kull bettija, jistgħu jinkisbu mill-aġenzija ta’ intervent għall-ħlas ta’ EUR 10 kull litru."
7. L-Artikolu 100(2)(ċ) għandu jkun mibdul b’dan li ġej: "(ċ) Fil-każ ta’ alkoħol, aġġudikat għal użu industrijali ġdid u skond bejgħ pubbliku għall-użu ta’ bijo-ethanol fis-settur tal-karburanti fil-Komunità, li għandha ssirlu rettifika qabel ma jintuża finalment kif speċifikat, l-alkoħol imneħħi għandu jitqies li jkun intuża kollu kemm hu għal fini speċifikat meta mill-inqas 90 % tal-kwantitajiet totali ta’ alkoħol imneħħi, skond is-sejħa għal offerti ta’ bejgħ pubbliku, jintuża għal dak il-fini; min l-offerta tiegħu tintgħażel, jew id-ditta approvata li tkun ftiehmet li tixtri l-alkoħol, għandhom javżaw lill-Kummissjoni u lill-aġenzija ta’ intervent bil-kwantità, id-destinazzjoni u l-użu tal-prodotti li tkun saritilhom rettifika. Iżda t-telf m’għandux jeċċedi l-limiti speċifikati fil-punt (b)."
L- Artikolu 2
Dan ir-Regolament għandu jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1681/2001
tat-22 ta’Awwissu 2001
li jemenda r-Regolament (KE) Nru 174/1999 li jippreskrivi regoli dettaljati speċjali fuq l-applikazzjoni tar-Regolament tal-Kunsill (KEE) Nru 804/68 dwar il-liċenzi ta’ l-esportazzjoni u r-rifużjonijiet ta’ l-esportazzjonijiet fil-każ tal-ħalib u l-prodotti tal-ħalib u r-Regolament (KE) Nru 1498/1999 li jippreskrivi r-regoli għall-implimentazzjoni tar-Regolament tal-Kunsill (KEE) Nru 804/68 rigward il-komunikazzjonijiet bejn l-Istati Membri u l-Kummissjoni fis-settur tal-ħalib u tal-prodotti tal-ħalib
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jwaqqaf il-Komunità Ewropea,
Wara li kkunsidrat ir-Regolament tal-Kunsill (KE) Nru 1255/1999 tas-17 ta’ Mejju 1999 fuq l-organizzazzjoni tas-suq komuni tal-ħalib u l-prodotti tal-ħalib [1], kif l-aħħar emendat bir-Regolament (KE) Nru 1670/2000 [2], u partikolarment l-Artikolu 26(3), l-Artikolu 30, l-Artikolu 31 (14) u l-Artikolu 40 tiegħu,
Billi:
(1) L-Artikolu 1 tar-Regolament tal-Kummissjoni (KE) Nru 174/1999 tas-26 ta’ Jannar 1999 li jippreskrivi regoli dettaljati għall-applikazzjoni tar-Regolament tal-Kunsill (KEE) Nru 804/68 dwar il-liċenzi ta’ l-esportazzjoni u r-rifużjonijiet ta’ l-esportazzjonijiet fil-każ tal-ħalib u l-prodotti tal-ħalib [3], kif l-aħħar emendat bir-Regolament (KE) Nru 1370/2001 [4], jippreskrivi, bħala regola ġenerali, li l-esportazzjonijiet kollha tal-prodotti tal-ħalib li għalihom intalbet rifużjoni jkunu suġġetti għall-preżentazzjoni tal-liċenza ta’ l-esportazzjoni. Għat-tmexxija effiċjenti tas-suq domestiku fit-trab tal-ħalib xkumat – prodott li jista’ jkun suġġett għall-miżuri ta’ intervent – liċenzi ta’ l-esportazzjoni għal dak il-prodott għandhom isiru obbligatorjament u għandha ssir dispożizzjoni għan-notifika ta’ din l-informazzjoni mill-Istati Membri lill-Kummissjoni. Ir-Regolament tal-Kummissjoni (KE) Nru 1498/1999 tat-8 ta’ Lulju 1999 jippreskrivi r-regoli għall-applikazzjoni tar-Regolament tal-Kunsill (KEE) Nru 804/68 rigward il-komunikazzjonijiet bejn l-Istati Membri u l-Kummissjoni fis-settur tal-ħalib u tal-prodotti tal-ħalib [5], kif l-aħħar emendat bir-Regolament (KE) Nru 732/2001 [6], għandu għalhekk ikun emendat.
(2) Żball fil-kitba ta’ l-Artikolu 9 tar-Regolament (KE) Nru 174/1999 għandu jkun ikkoreġut.
(3) Il-komponent tas-sakkarożju tal-prodotti tal-ħalib m’għandux ikun konsidrat meta l-ammont bażiku tar-rifużjoni għall-kontenut tal-ħalib huwa ffissat bħala żero. Din id-dispożizzjoni għandha tkun estiża għall-każijiet fejn rifużjoni għall-kontenut tal-ħalib għadha ma ġietx iffissata.
(4) Il-liċenzi kompleti għall-esportazzjonijiet mingħajr rifużjoni għall-Istati Uniti taħt il-kwota supplimentari li toħroġ mill-Ftehim fuq l-Agrikoltura inkluż fis-Sensiela Urugwajana ta’ Ftehim tal-GATT [7] (minn issa ‘l quddiem msemmi bħala "il-Ftehim fuq l-Agrikoltura") ma jeħtieġux li ssir garanzija. Sabiex ikun żgurat li din il-kwota qiegħda verament timtela u li l-liċenzi maħruġa għal dan l-iskop huma verament użati, għandha ssir dispożizzjoni biex issir garanzija.
(5) Sabiex ikunu simplifikati l-garanziji għal-liċenzi proviżorji msemmija fl-Artikolu 20, il-garanzija għal-liċenza proviżorja għandha tkun aġġustata u l-operazzjoni tal-garanzija għal-liċenza kompleta għandha tkun deskritta fid-dettal.
(6) Il-Kumitat ta’ Ġestjoni għall-Ħalib u l-Prodotti tal-Ħalib ma wassalx opinjoni fil-limiti taż-żmien stipulat miċ-Chairman tiegħu.
ADOTTAT DAN IR-REGOLAMENT:
L- Artikolu 1
Ir-Regolament (KE) Nru 174/1999 huwa emendat kif ġej:
1. It-tieni subparagrafu li ġej huwa miżjud ma’ l-Artikolu 1(1): "Iżda, minkejja l-ewwel subparagrafu, il-liċenza ta’ l-esportazzjoni trid tkun preżentata għall-esportazzjonijiet kollha tal-prodotti msemmija fl-Anness I, Numru II."
2. L-Artikolu 9(a) huwa mibdul b’dan li ġej: "(a) 5 % għall-prodotti koperti mill-kodiċi NM 0405;"
3. It-tieni subparagrafu ta’ l-Artikolu 16(3) huwa mibdul b’dan li ġej: "Iżda, il-komponent tas-sakkarożju ma jkunx ikkunsidrat fejn l-ammont bażiku tar-rifużjoni tal-kontenut tal-prodott tal-ħalib msemmi fit-tieni subparagrafu tal-paragrafu 2 huwa żero jew mhux iffissat."
4. Fit-tieni subparagrafu ta’ l-Artikolu 20(2), "EUR" hija mibdula b’"EUR 6".
5. L-Artikolu 20(10) huwa mibdul b’dan li ġej: "10. Qabel l-aħħar tas-sena li għaliha nħarġu l-liċenzi, il-parti interessata tapplika għal liċenza kompleta, anki fil-każ ta’ partijiet minn kwantitajiet, li wara jinħareġ, bil-kondizzjoni li l-garanzija msemmija fil-paragrafu 2 tiżdied sa l-ammont totali msemmi fl-Artikolu 9 għall-kwantitajiet li għalihom il-liċenzi kienu allokati. Il-kliem li ġejj għandu jiddaħħal fis-sezzjoni 20 ta’ l-applikazzjoni għal-liċenza kompleta u fil-liċenza nnifisha: "Għall-esportazzjoni lejn l-Istati Uniti ta’ l-Amerika: L-Artikolu 20 tar-Regolament (KE) Nru 174/1999."
Il-liċenzi li jinħarġu taħt dan l-Artikolu jkunu validi biss għall-esportazzjonijiet msemmija fil-paragrafu 1.
Il-garanzija għal-liċenza sħiħa titneħħa biss fuq il-preżentazzjoni tal-prova msemmija fl-Artikolu 35(5) tar-Regolament tal-Kummissjoni (KE) Nru 1291/2000 [8]."
L- Artikolu 2
L-ewwel punt ta’ l-Artikolu 9 tar-Regolament (KE) Nru 1498/1999 għandu jinbidel b’dan li ġej: "1. Sas-6 p.m. ta’ kull ġurnata tax-xogħol, bl-eċċezzjoni tal-kwantitajiet koperti mill-applikazzjonijiet tal-liċenzi ta’ l-esportazzjoni jew skond l-Artikolu 18 u l-Artikolu 19(5) tar-Regolament (KE) Nru 174/1999 jew għall-provisti ta’ l-għajnuna ta’ l-ikel skond it-tifsira ta’ l-Artikolu 10(4) tal-Ftehim fuq l-Agrikoltura konkluż taħt is-Sensiela Urugwajana:
(a) il-kwantitajiet, maqsuma skond il-kodiċi tan-nomenklatura tar-rifużjoni ta’ l-esportazzjoni tal-prodotti tal-ħalib u bil-kodiċi tad-destinazzjoni, koperti mill-applikazzjoni tal-liċenzi li ntefgħu dak in-nhar:
(i) kif msemmi fl-Artikolu 1 tar-Regolament(KE) Nru 174/1999, bl-eċċezzjoni ta’ dawk msemmija fl-Artikolu 17 ta’ dak ir-Regolament (IDES kodiċi tal-komputer 1);
(b) il-kwantitajiet, maqsuma bl-applikazzjoni u bil-kodiċi tan-nomenklatura tar-rifużjoni ta’ l-esportazzjoni tal-prodotti tal-ħalib u bil-kodiċi tad-destinazzjoni, koperti mill-applikazzjonijiet tal-liċenzi proviżorji msemmija fl-Artikolu 8 tar-Regolament (KE) Nru 174/1999 li ntefgħu dak in-nhar, li jindikaw id-data ta’ l-għeluq biex jintefgħu l-offerti u l-kwantità tal-prodotti koperti bl-istedina għall-offerta miftuħa mill-forzi armati skond it-tifsira ta’ l-Artikolu 36(1)(ċ) tar-Regolament tal-Kummissjoni (KE) Nru 800/1999 (1) li ma tispeċifikax il-kwantità, il-kwantità bejn wieħed u ieħor maqsuma kif speċifikat fuq (IDES kodiċi tal-kompjuter 2);
(ċ) il-kwantitajiet, maqsuma bil-kodiċi tan-nomenklatura tar-rifużjoni ta’ l-esportazzjonijiet għall-prodotti tal-ħalib u bil-kodiċi ta’ destinazzjoni, li għalihom il-liċenzi proviżorji msemmija fl-Artikolu 8 tar-Regolament (KE) Nru 174/1999 kienu definittivament maħruġa jew ikkanċellati dak in-nhar, li juru l-korp li qed joħroġ l-istedina għall-offerti, id-data tal-liċenza proviżorja u l-kwantità li tkopri.
(d) fejn ikun il-każ, il-kwantità riveduta tal-prodotti koperti mill-istedina għall-offerti msemmija f’(b) fuq imsemmija."
L- Artikolu 3
Dan ir-Regolament jibda jseħħ mit-tielet ġurnata ta’ wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kunsill (KE) Nru 2136/2001
tat-23 ta’ Ottubru 2001
li jemenda r-Regolament (KE) Nru 723/97 dwar l-implimentazzjoni tal-programmi ta’ azzjoni ta’ l-Istati Membri għall-kontroll tan-nefqa tat-Taqsima Garanziji tal-EAGGF
IL-KUNSILL TA’ L-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea, u b’mod partikolari l-Artikolu 37 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Billi:
(1) L-Artikolu 1 tar-Regolament (KE) Nru 723/97 [3] jipprovdi illi l-Komunità tikkontribwixxi għan-nefqiet miġrura mill-Istati Membri sabiex jimplimentaw il-programmi l-ġodda ta’ azzjoni, li joħorġu mill-obbligi l-ġodda Komunitarji approvati mill-Kummissjoni u mmirati sabiex itejbu l-istrutturi jew l-effettività tal-kontrolli fuq l-infiq tat-Taqsima Garanziji tal-EAGGF. L-Artikolu 4 tar-Regolament imsemmi jipprovdi illi l-kontribuzzjoni finanzjarja Komunitarja trid tiġi konċessa għal kull sena kalendarja għall-perjodu taż-żmien ta’ ħames snin konsekuttivi li jibdew mis-sena 1997, fil-limitu ta’ l-appropjazzjonjiet annwali awtorizzati mill-awtorità ta’ l-estimi finanzjarji fid-dawl tal-perspettiva finanzjarja.
(2) Il-Kummissjoni ttrasmettiet lill-Kunsill rapport dwar ir-riżultati ta’ l-applikazzjoni tar-Regolament (KE) Nru 723/97 matul il-perjodu taż-żmien mis-sena 1997 sas-sena 2000. Mogħtija r-rapporti ta’ l-istima mħejjija mill-Istati Membri u l-effettività tal-programmi implimentati, il-Kummissjoni tikkunsidra illi l-Istati Membri għandhom jissoktaw jirċievu l-assistenza finanzarja sabiex jimplimentaw il-programmi pprovduti fl-Artikolu 1 tar-Regolament (KE) Nru 723/97.
(3) B’mod partikolari, minn mindu ġew introdotti metodi tat-teknika ġodda u li jiswew ħafna flus bir-Regolament tal-Kunsill (KE) Nru 1593/2000 tas-17 ta’ Lulju 2000 li jemenda r-Regolament (KEE) Nru 3508/92 li jistabbilixxi sistema amministrattiva integrata u tal-kontroll għal ċerti skemi ta’ l-għajnuna Komunitarja [4], fiż-żona tat-titjib tas-sistema ta’ l-identifikazzjoni tal-pakkett agrikolu li jkollu rikors għall-metodu tat-teknika tas-sistema tat-tagħrif ġeografiku u ta’ l-ortofotografija diġitali, kontribuzzjoni Komunitarja hija ġġustifikata għalbiex tkopri parti min-nefqa miġrura mill-Istati Membri fil-qafas tal-programmi l-ġodda ta’ azzjoni li jkopru dan il-qasam. F’dan il-kuntest, huwa approprjat, għar-raġunijiet taċ-ċarrezza legali, li jitħassar l-aħħar inċiż ta’ l-Artikolu 5 tar-Regolament (KE) Nru 723/97.
(4) Il-perjodu taż-żmien li matulu l-kontribuzzjoni finanzjarja Komunitarja tista’ tiġi mħallsa għandu jiġi mġedded b’sentejn.
(5) Ir-Regolament (KE) Nru 723/98 għandu jiġi emendat kif jixraq,
ADOTTA DAN IR-REGOLAMENT:
L-Artikolu 1
Ir-Regolament (KE) No 723/97 huwa hawnhekk emendat kif ġej:
2. Fl-ewwel sentenza ta’ l-Artikolu 4(1), l-espressjoni "ħames snin konsekuttivi" għandha tiġi mibdula bl-espressjoni "seba’ snin konsekuttivi".
Ir-Regolament tal-Kummissjoni (KEE) Nru 2601/2001
tat-28 ta’ Diċembru 2001
li jissupplimenta l-Anness mar-Regolament (KEE) Nru 2400/96 dwar id-dħul ta' ċerti ismijiet fir-"Reġistru ta’ denominazzjoni protetta ta’ oriġini u indikazzjonijiet ġeografiċi protetti" pprovdut bir-Regolament tal-Kunsill (KEE) Nru 2081/92 dwar il-protezzjoni ta’ l-indikazzjonijiet ġeografiċi u d-denominazzjonijiet ta’ l-oriġini għall-prodotti u l-oġġetti ta' l-ikel agrikoli
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2081/92 ta' l-14 ta’ Lulju 1992 dwar il-protezzjoni ta’ l-indikazzjonijiet ġeografiċi u l-ismijiet ta’ l-oriġini għall-prodotti u l-oġġetti ta' l-ikel agrikoli [1], kif emendat bir-Regolamemt tal-Kummissjoni (KEE) Nru 2796/2000 [2], u b'mod partikolari l-Artikolu 6(3) u (4) tiegħu,
Billi:
(1) Skond l-Artikolu 5 tar-Regolament (KEE) Nru 2081/92 Spanja bagħtet lill-Kummissjoni applikazzjonijiet għar-reġistrazzjoni ta' l-isem "Manzana Reineta del Bierzo" bħala denominazzjoni ta’ l-oriġini u ta' l-isem "Salchichón de Vic"/"Llonganissa de Vic" bħala indikazzjoni ġjografika.
(2) Skond l-Artikolu 6(1) ta’ dan ir-Regolament l-applikazzjonijiet instabu li jilħqu l-ħtiġijiet kollha mniżżla fih u b'mod partikolari li fih it-tagħrif kollu meħtieġ skond l-Artikolu 4 tiegħu.
(3) L-ebda dikjarazzjoni ta’ oġġezzjoni fit-tifsira ta’ l-Artikolu 7 tar-Regolament (KEE) Nru 2081/92 ma ngħatat lill-Kummissjoni wara l-pubblikazzjoni fil-Ġurnal Uffiċjali tal-Komunitajiet Ewropej [3] ta' l-ismijiet fl-Anness ma’ dan ir-Regolament.
(4) L-ismijiet għandhom għalhekk jiddaħħlu fir-Reġistru ta’ l-ismijiet ta’ l-oriġini protetti u ta' l-indikazzjonijiet ġeografiċi protetti u minn issa 'l quddiem jiġu protetti fil-Komunità kollha bħala ismijiet ta’ l-oriġini protetti u indikazzjonijiet ġeografiċi protetti.
(5) L-Anness ma’ dan ir-Regolament jissupplimenta l-Anness mar-Regolament tal-Kummissjoni (KEE) Nru 2400/96 [4], kif emendat bir-Regolament (KEE) Nru 2372/2001 [5],
ADOTTAT DAN IR-REGOLAMENT:
L-Artikolu 1
L-ismijiet fl-Anness ma’ dan ir-Regolament huma miżjuda f l-Anness mar-Regolament (KEE) Nru 2400/96 u mdaħħla bħala denominazzjoni protetta ta’ l-oriġini (DPO) u indikazzjonijiet ġeografiċi protetti (IĠP) fir-"Reġistru ta’ denominazzjoni protetta ta’ oriġini u indikazzjonijiet ġeografiċi protetti"pprovdut bl-rtikolu 6(3) tar-Regolament (KEE) Nru 2081/92.
L-Artikolu 2
Dan ir-Regolament għandu jidħol fis-seħħ fl-20 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Id-Deċiżjoni tal-Kummissjoni
ta' l-ta' 4 Frar 2002
(Test b'relevanza għaż-Żona EE)
(2002/79/KE)
IL-KUMMISSJONI TAL-KOMUNITAJIET EWROPEJ
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 93/43/KEE ta' l-14 ta' Ġunju 1993 dwar l-iġjene ta' oġġetti ta' l-ikel [1] u b'mod partikolari l-Artikolu 10(1) tiegħu,
Billi:
(1) Karawett li joriġina fi, jew ikun ikkunsinnat miċ-Ċina instab li kien, f'ħafna każijiet, ikkontaminat b'livelli eċċessivi ta' aflatoxin B1 u aflatoxin totali.
(2) Il-Kumitat Xjentifiku għall-Ikel innota li aflatoxin B1, ukoll f'livelli estremament baxxi, jikkaġuna l-kanċer tal-fwied u barramindan huwa ġenotossiku.
(3) Ir-Regolament tal-Kummissjoni (KE) Nru 194/97 tal-31 ta' Jannar 1997 li jistabbilixxi ċerti livelli massimi għal ċerti sustanzi li jikkontaminaw f'oġġetti ta' l-ikel [2], kif l-aħħar emendat bir-Regolament (KE) Nru 1566/1999 [3], jistabbilixxi livelli massimi għal ċerti sustanzi li jikkontminaw u b'mod partikolari aflatoxins f'oġġetti ta' l-ikel. Dawn il-limiti nqabżu konsiderevolment f'kampjuni ta' karawett li joriġina fi, jew ikun ikkunsinnat miċ-Ċina.
(4) Dan jikkostitwixxi theddida serja għas-saħħa pubblika ġewwa l-Komunità u għalhekk huwa urġenti li jkunu adottati miżuri protettivi fil-livell Komunitarju.
(5) Twettqet missjoni mill-Uffiċċju ta' l-Ikel u Veterinarju tal-Kummissjoni Ewropea (FVO) fiċ-Ċina mit-8 sal-21 ta' Mejju 2001 biex tagħmel stima tas-sistema ta' kontroll fil-post biex jimpedixxu l-kontaminazzjoni minn aflatoxin fil-karawett maħsub għall-esportazzjoni lejn il-Komunità Ewropea. Il-missjoni kixfet, inter alia, li l-kontroll fuq aflatoxins fil-karawett huwa minimu fil-produzzjoni jew ipproċessar ġenerali. Defiċjenzi (Nuqqasijiet) fil-ħidma tal-laboratorju kienu wkoll osservati. Huwa għalhekk xieraq li karawett jew prodotti dderivati mill-karawett li joriġinaw fi, jew ikunu kkunsinnat miċ-Ċina ikunu suġġettati għal kondizzjonijiet speċjali biex jipprovdu livell għoli ta' protezzjoni għas-saħħa pubblika.
(6) Huwa meħtieġ li karawett u prodotti dderivati mill-karawett ikunu prodotti, magħżula, miġrura (imqandlin), ipproċessati, ippakkjati u trasportati billi jsegwu prattiċi iġjeniċi tajba. Huwa meħtieġ li jkunu stabbiliti l-livelli ta' aflatoxin B1 u aflatoxin totali f'kampjuni meħuda minn kunsinni immedjatament qabel iħallu ċ-Ċina.
(7) L-awtoritajiet Ċiniżi għandhom jipprovdi xiehda dokumentarja biex takkompanja kull kunsinna ta' karawett li toriġina fi, jew tkun ikkunsinnata miċ-Ċina, konnessa mal-kondizzjonijiet ta' produzzjoni, għażla, ġarr (tqandil), ipproċessar, ippakkjar u trasport, kif ukoll ir-riżultati ta' l-analiżi fil-laboratorju tal-kunsinna għall-livelli ta' aflatoxin B1 u aflatoxin totali.
(8) Mir-riżultati tal-missjoni imsemmija hawn iktar ‘il fuq, jista' jkun konkluż li l-awtoritajiet Ċiniżi ma jistgħux jiżguraw bħalissa riżultati analitiċi ta' min jogħod fuqhom jew jiggarantixxu l-integrita tal-lott rigward iċ-ċertifikazzjoni. Għalhekk, il-kredibilita ta' kull ċertifikat maħruġ għal karawett li joriġina fiċ-Ċina tqajjem dubji serji rigward kemm jista' jkun fdat.
(9) Huwa għalhekk meħtieġ biex tkun issalvagwardjata s-saħħa pubblika l-lottijiet kollha tal-karawett li joriġina fi, jew ikun ikkunsinnat miċ-Ċina, importati fil-Komunità Ewropea, ikunu ssuġġettati għal teħid ta' kampjuni u analiżi għal-livell ta' aflatoxin tagħhom mill-awtorita kompetenti ta' l-Stat Membru importatur qabel ir-rilaxx għas-suq. Filwaqt li huwa magħruf li din il-miżura jkollha effett serju fuq ir-riżorsi ta' kontroll ta' l-Istati Membri, ir-riżultati ta' din il-miżura għandhom ikunu stmati wara perjodu qasir ta' żmien u l-miżuri emendati jekk xieraq.
(10) Il-Kumitat Permanenti għal Oġġetti ta' Ikel kienn ikkonsultat fit-2 ta' April 2001 u fid-19 ta' Lulju 2001,
ADOTTAT DIN ID-DEĊIŻJONI:
Artikolu 1
1. Stati Membri jistgħu ma jimportawx prodotti li jaqgħu f'xi waħda mill-kategoriji li ġejjin li joriġinaw fi, jew ikunu kkunsinnati miċ-Ċina, li huma maħsuba għall-konsum uman jew biex ikunu użati bħala ingredjenti f'oġġetti ta' l-ikel, ħlief jekk il-kunsinna tkun akkompanjata bir-riżultati tat-teħid ta' kampjuni u anliżi uffiċjali, u biċ-ċertifikat tas-saħħa fl-Anness I mimli, iffirmat u vverifikat minn rappreżentant ta' l-Amministrazzjoni Statali għal spezzjoni ta' Dħul-Exit u Kwarantina tar-Repubblika Popolari taċ-Ċina:
- karawett li jaqa' fil-kodiċi tan-NK 12021090 or 12022000,
- karawett li jaqa' fil-kodiċi tan-NK 20081194 (f'pakki immedjati ta' kontenut nett li jeċċedi l-1 kg) jew 20081198 (f'pakki immedjati ta' kontenut nett li ma jeċċedix il-1 kg),
- karawett inkaljat li jaqa' fil-kodiċijiet tan-NK 20081192 (f'pakki immedjati ta' kontenut nett li jeċċedi l-1 kg) jew 20081196 (f'pakki immedjati ta' kontenut nett li ma jeċċedix il-1 kg).
2. Kunsinni jistgħu biss ikunu importati fil-Komunità minn wieħed mill-punti ta' dħul elenkati fl-Anness II.
3. Kull kunsinna għandha tkun identifikata b'kodiċi, li jkun jikkorrispondi mal-kodiċi fuq iċ-ċertifikat tas-saħħa u fuq ir-rapport li jakkompanjaha li jkun fih ir-riżultat tat-teħid ta' kampjuni u analiżi uffiċjali li jirreferi għalihom il-paragraph 1.
4. L-awtoritajiet kompetenti f'kull wieħed mill-Istati Membri għandhom jiżguraw li karawett importat li joriġina fi, jew ikun ikkunsinnat miċ-Ċina jkun suġġett għal kontrolli dokumentarji biex ikun żgurat li r-rekwiżit għaċ-ċertifikat tas-saħħa u riżultati tat-teħid ta' kampjuni li jirreferi għalihom il-paragrafu 1 ikun osservat.
5. Stati Membri għandhom iwettqu teħid ta' kampjuni u analiżi ta' kull kunsinna ta' karawett li toriġina fi, jew tkun ikkunsinnata miċ-Ċina għal aflatoxin B1 u aflatoxin totali qabel ir-rilaxx għas-suq mill-port tad-dħul lejn il-Komunità, u għandhom jgħarrfu lill-Kummissjoni bir-riżultati.
Artikolu 2
Id-Deċiżjoni tal-Parlament Ewropew
ta' l-14 ta' Marzu 2002
li temenda d-Deċiżjoni 94/262/KEFA, KE, Euratom dwar ir-regolamenti u l-kondizzjonijiet ġenerali li jirregolaw il-qadi tad-dmirijiet ta' l-Ombudsman
(2002/262/KE, KEFA, Euratom)
IL-PARLAMENT EWROPEW,
Wara li kkunsidra t-Trattat li jistabilixxi il-Komunità Ewropeaj u b'mod partikolari l-Artikolu 195(2) tiegħu,
Wara li kkunsidra t-Trattat li jistabbilixxi l-Komunità Ewropea tal-Faħam u l-Azzar u b'mod partikolari l-Artikolu 20 D(4) tiegħu,
Wara li kkunsidra t-Trattat li jistabilixxi l-Komunità Ewropea ta' l-Enerġija Atomika u b'mod partikolari l-Artikolu 107 D(4) tiegħu,
Wara li kkunsidra r-riżoluzzjoni tal-Parlament Ewropew tas-17 ta' Novembru 2000 dwar il-modifika tad-deċiżjoni tal-Parlament Ewropew tad-9 ta' Marzu 1994 dwar ir-regolamenti u l-kondizzjonijiet ġenerali li jirregolaw il-qadi tad-dmirijiet ta' l-Ombudsman [1],
Wara li kkunsidra l-opinjoni tal-Kummissjoni,
Bl-approvazzjoni tal-Kunsill,
Billi:
(1) Skond l-Artikolu 22, il-paragrafu 5, tar-Regolament Finanzjarju tal-21 ta' Diċembru 1977 applikabbli għall-estimi ġenerali tal-Komunitajiet Ewropej [2], l-Ombudsman huwa ttrattat bħala istituzzjoni għall-finijiet ta' dak ir-Regolament.
(2) Ir-Regolament tal-Kunsill (KE, KEFA, Euratom) Nru 2673/1999 li jemenda r-Regolament Finanzjarju ħoloq taqsima speċifika għall-Ombudsman fl-estimi ġenerali ta' l-Unjoni Ewropea u hekk emenda d-disposizzjonijiet tar-Regolament Finanzjarju relattivi għalih.
(3) Huwa għalhekk meħtieġ li tiġi emendata d-Deċiżjoni tal-Parlament Ewropew 94/262/KEFA, KE, Euratom tad-9 ta' Marzu 1994 dwar ir-regolamenti u l-kondizzjonijiet ġenerali li jirregolaw il-qadi tad-dmirijiet ta' l-Ombudsman [3] billi hija tipprovdi li l-estimi ta' l-Ombudsman jitqiegħdu f-anness mat-Taqsima I (Parlament) ta' l-estimi ġenerali tal-Komunitajiet Ewropej.
(4) l-Artikoli 12 u 16 ta' dik id-Deċiżjoni għandhom għalhekk jiġu mħassra.
B'DAN JIDDEĊIEDI:
Artikolu 1
L-Artikoli 12 u 16 tad-Deċiżjoni 94/262/KEFA, KE, Euratom għandhom jitħassru.
Artikolu 2
Id-Deċiżjoni tal-Kummissjoni
tat-29 ta' Lulju ta' l-2002
li jistabbilixxi l-Grupp ta' Regolaturi Ewropej għan-Networks u Servizzi ta' Komunikazzjonijiet Elettroniċi
(Test b'relevanza għaż-ŻEE)
(2002/627/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Billi:
(1) Qafas regolatorju ġdid għan-networks u servizzi ta' komunikazzjonijiet elettroniċi ġie stabbilit b'konformità mad-Direttivi tal-Parlament Ewropew u tal-Kunsill 2002/21/KE tas-7 ta' Marzu 2002 dwar qafas regolatorju komuni għan-networks u servizzi ta' komunikazzjonijiet elettroniċi (Direttiva Kwadru) [1], 2002/19/KE tas-7 ta' Marzu 2002 dwar l-aċċess għal, u interkonnessjoni ta', networks ta' komunikazzjonijiet elettroniċi u faċilitajiet assoċjati (Direttiva ta' Aċċess) [2], 2002/20/KE tas-7 ta' Marzu 2002 dwar l-awtorizzazzjoni ta' networks u servizzi ta' komunikazzjonijiet elettroniċi (Direttiva ta' Awtorizzazzjoni) [3] u 2002/22/KE tas-7 ta' Marzu 2002 dwar servizzi universali u drittijiet ta' l-utenti li għandhom x'jaqsmu man-networks u servizzi ta' komunikazzjonijiet elettroniċi (Direttiva ta' Servizz Universali) [4].
(2) Awtoritajiet regolatorji nazzjonali ġew stabbiliti fl-Istati Membri kollha sabiex iwettqu l-ħidmiet regolatorji speċifikati f'dawn id-Direttivi u sabiex ikunu notifikati lill-Kummissjoni b'konformità ma' l-Artikolu 3(6) tad-Direttiva Kwadru. B'konformità mad-Direttiva Kwadru, l-Istati Membri għandhom jiggarantixxu l-indipendenza ta' l-awtoritajiet regolatorji nazzjonali billi jassiguraw li huma legalment distinti minn u funzjonalment indipendenti mill-organizzazzjonijiet kollha li jipprovdu n-networks, tagħmir jew servizzi ta' komunikazzjonijiet elettroniċi. L-Istati Membri li jżommu d-dritt tal-propjetà jew kontroll ta' negozji li jipprovdu n-networks u/jew servizzi ta' komunikazzjonijiet elettroniċi għandhom jassiguraw ukoll separazzjoni strutturali effettiva tal-funzjoni regolatorja mill-attivitajiet assoċjati mad-dritt tal-propjetà jew kontroll.
(3) Ir-responsabbilitajiet dettaljati u l-ħidmiet ta' l-awtoritajiet regolatorji nazzjonali jvarjaw bejn l-Istati Membri varji, iżda kollha kemm hum'għandhom għall-inqas awtorità waħda regolatorja nazzjonali li hija inkarigata mill-applikazzjoni tar-regoli ġaladarba jkunu ġew trasposti fil-liġi nazzjonali, b'mod partikolari r-regoli li jikkonċernaw is-superviżjoni ta' kuljum tas-suq.
(4) Il-ħieġa li r-regoli relevanti jkunu applikati konsistentament fl-Istati Membri kollha hija essenzjali għall-iżvilupp b'suċċess ta' suq intern għan-networks u servizzi ta' komunikazzjonijiet elettroniċi. Il-qafas regolatorju l-ġdid jistabbilixxi l-miri li għandhom jintlaħqu u jipprovdi qafas għall-azzjoni mill-awtoritajiet regolatorji nazzjonali, filwaqt li jagħtihom flessibilita' f'ċerti sferi li japplikaw ir-regoli fid-dawl tal-kondizzjonijiet nazzjonali.
(5) Il-Grupp ta' Regolaturi Ewropej għan-Networks u Servizzi ta' Komunikazzjonijiet Elettroniċi (hawnhekk iżjed 'il quddiem imsejjaħ bħala l-Grupp) għandu jkun stabbilit sabiex jipprovdi interface għal għotja ta' konsulenza u għajnuna lill-Kummissjoni fil-qasam tal-komunikazzjoni elettronika.
(6) Il-Grupp għandu jipprovdi interface bejn l-awtoritajiet regolatorji nazzjonali u l-Kummissjoni b'tali mod li jikkontribwixxi għall-iżvilupp tas-suq intern. Għandu wkoll jippermetti l-kooperazzjoni bejn l-awtoritajiet regolatorji nazzjonali u l-Kummissjoni b'mod trasparenti sabiex tiġi assigurata l-applikazzjoni konsistenti fl-Istati Membri kollha tal-qafas regolatorju tan-networks u servizzi ta' komunikazzjonijiet elettroniċi.
(7) Il-Grupp għandu jservi bħala organu għar-riflessjoni, dibattitu u konsulenza għall-Kummissjoni fil-qasam tal-komunikazzjonijiet elettroniċi, inkluż fuq materji li jirrigwardaw l-implimentazzjoni u r-reviżjoni ta' Rakkommandazzjoni fuq is-Swieq ta' Prodott u ta' Servizzi u fit-tħejjija tad-Deċiżjoni dwar is-swieq transnazzjonali.
(8) Il-kooperazzjoni mill-qrib għandha tkun miżmuma bejn il-Grupp u l-Kumitat tal-Komunikazzjonijiet stabbilit taħt id-Direttiva Kwadru. Ix-xogħol tal-Grupp m'għandux ifixkel ix-xogħol tal-Kumitat.
(9) Il-koordinazzjoni għandha tkun assigurata mall-Kumitat ta' l-Ispektrum tar-Radju stabbilit taħt id-Deċiżjoni Nru 676/2002/KE tal-Parlament Ewropew u tal-Kunsill tas-7 ta' Marzu 2002 dwar qafas regolatorju għall-politika ta' spectrum tar-radju fil-Komunità Ewropea (Deċiżjoni ta' l-Ispektrum tar-Radju) [5], il-Grupp tal-Politika ta' l-Ispektrum tar-Radju stabbilit taħt id-Deċiżjoni tal-Kummissjoni 2002/622/KE tas-6 ta' Lulju 2002 li tistabbilixxi Grupp ta' Politika ta' l-Ispektrum tar-Radju [6] u l-Kumitat tal-Kuntatt tat-Televiżjoni Mingħajr Fruntjieri, maħluq bid-Direttiva 97/36/KE tal-Parlament u tal-Kunsill [7] dwar il-koordinazzjoni ta' ċerti dispożizzjonijiet stabbiliti bil-liġi, regolament jew azzjoni amministrattiva fl-Istati Membri li jikkonċernaw l-eżerċizzju ta' attivitajiet ta' xandir televiżiv,
IDDEĊIDIET DAN LI ĠEJ:
L-Artikolu 1
Materja tas-suġġett
Grupp konsultattiv ta' l-awtoritajiet indipendenti regolatorji nazzjonali dwar networks u servizzi ta' komunikazzjonijiet elettroniċi, imsejjaħ il-Grupp ta' Regolaturi Ewropew għan-Networks u Servizzi ta' Komunikazzjonijiet Elettroniċi (hawn aktar 'l isfel imsejjaħ bħala l-Grupp), huwa b'dan stabbilit.
L-Artikolu 2
Tifsira
Għall-għanijiet ta' din id-Deċiżjoni: "awtorità regolatorja nazzjonali relevanti" tfisser l-awtorita' pubblika stabbilita fkull Stat Membru sabiex tissorvelja l-interpretazzjoni u l-applikazzjoni ta' kuljum tad-dispożizzjonijiet tad-Direttivi li jirrigwardaw in-networks u servizzi ta' komunikazzjonijiet elettroniċi kif imfissra fid-Direttiva "Kwadru".
L-Artikolu 3
Għanijiet
Ir-rwol tal-Grupp għandu jkun li jagħti konsulenza u jgħin lill-Kummissjoni fil-konsolidazzjoni tas-suq intern għan-networks u servizzi ta' komunikazzjonijiet elettroniċi.
Il-Grupp għandu jipprovdi interface bejn l-awtoritajiet regolatorji nazzjonali u l-Kummissjoni b'tali mod li jikkontribwixxi għall-iżvilupp tas-suq intern u għall-applikazzjoni konsistenti fl-Istati Membri kollha tal-qafas regolatorju tan-networks u servizzi ta' komunikazzjonijiet elettroniċi.
L-Artikolu 4
Sħubija
Il-Grupp għandu jkun magħmul mill-kapijiet ta' kull awtorità regolatorja nazzjonali rilevanti f'kull Stat Membru jew ir-rappreżentanti taghhom.
Il-Kummissjoni għandha tkun rappreżentata f'livell adatt u għandha tipprovdi is-segretarjat tal-Grupp.
L-Artikolu 5
Arranġamenti Operattivi
Fuq l-inizjattiva tiegħu stess jew fuq it-talba tal-Kummissjoni il-Grupp għandu jagħti konsulenza u jgħin lill-Kummissjoni fuq kwalunkwe materja li għandha x'taqsam man-networks u servizzi ta' komunikazzjonijiet elettroniċi.
Il-Grupp għandu jaħtar president minn fost il-membri tiegħu. Ix-xogħol tal-grupp jista' jkun organizzat f'subgruppi u gruppi ta' ħidma ta' esperti kif jixraq.
Il-president għandu jżomm il-laqgħat tal-Grupp bi qbil mal-Kummissjoni.
Il-Grupp għandu jaddotta r-regoli tiegħu ta' proċedura permezz ta' konsensus jew, fl-assenza ta' konsensus, permezz ta' vot b'maġġoranza ta' żewġ terzi, b'vot wieħed għal kull Stat Membru, soġġett għall-approvazzjoni tal-Kummissjoni.
Il-Kummissjoni għandha tkun rappresentata fil-laqgħat kollha tal-Grupp u għandha tkun tista' tattendi l-laqgħat kollha tas-subgruppi tiegħu u l-gruppi ta' ħidma ta' esperti.
Esperti mill-Istati taż-ŻEE u minn dawk l-istati li juma kandidati għall-adeżjoni ma' l-Unjoni Ewropea jistgħu jipparteċipaw bħala osservaturi fil-Grupp. Il-Grupp jista' jistieden esperti u osservaturi oħra sabiex jattendu għall-laqgħat tiegħu.
L-Artikolu 6
Konsultazzjoni
Il-Grupp għandu jikkonsulta b'mod estensiv u fi stadju bikri mall-parteċipanti tas-suq, konsumaturi u konsumaturi finali b'mod miftuħ u trasparenti.
L-Artikolu 7
Konfidenzjalità
Mingħajr preġudizzju għad-dispożizzjonijiet ta' l-Artikolu 287 tat-Trattat, fejn il-Kummissjoni tinfurmahom li l-konsulenza mitluba jew il-kwistjoni mqajjma hija ta' natura konfidenzjali, l-membri tal-Grupp kif ukoll l-osservaturi u kull persuna oħra għandhom ikunu taħt obbligu li ma jiżvelawx informazzjoni li jkunu saru jafu biha mix-xogħol tal-Grupp, is-subgruppi tiegħu u l-gruppi ta' l-esperti. Il-Kummissjoni tista' tiddeċiedi li f'dawk il-każi jistgħu jkunu preżenti għal-laqgħat il-membri tal-Grupp biss.
L-Artikolu 8
Rapport annwali
Il-Grupp għandu jibgħat rapport annwali ta' l-attivitajiet tiegħu lill-Kummissjoni. Il-Kummissjoni għandha tittrasmetti r-rapport lill-Parlament Ewropew u lill-Kunsill, fejn xieraq flimkien mal-kummenti.
L-Artikolu 9
Dħul fis-seħħ
Din id-Deċiżjoni għandha tidħol fis-seħħ fil-jum tal-publikazzjonj tagħha fil-Ġurnal Uffiċjali tal-Komunitajiet Ewropej.
Id-Deċiżjoni tal-Kummisjoni
tal-21 ta’ Novembru 2002
li temenda d-Deċiżjoni 94/652/KE rigward l-aġġornament ta’ l-inventarju ta’ l-impenji li jridu jittieħdu ġewwa l-qafas tal-koperazzjoni mill-Istati Membri fl-eżaminazzjoni xjentifika tal-mistoqsijiet li għandhom x’jaqsmu ma’ l-ikel
(2002/916/KE)
Il-KUMMISSJONI TAL- KOMUNITAJIET EWROPEJ,
Wara li kkunsidrat it-Trattat li jistabilixxi l-Komunità Ewropea,
Wara li kkunsidrat id-Direttiva tal-Kunsill 93/5/KEE tal-25 ta’ Frar 1993 dwar l-assistenza lill-Kummissjoni u l-koperazzjoni mill-Istati Membri fl-eżaminazzjoni xjentifika tal-mistoqsijiet li għandhom x’ jaqsmu ma’ l-ikel [1], u b’mod partikolari ir-raba’ inċiż ta’ l-Artikolu 3(2) tagħha,
Billi:
(1) Id-Deċiżjoni tal-Kummissoni 94/458/KE tad-29 ta’ Ġunju 1994 [2] tistabbilixxi r-regoli dwar il-ġestjoni amministrattiva tal-koperazzjoni fl-eżaminazzjoni xjentifika tal-mistoqsijiet li għandhom x’ jaqsmu ma’ l-ikel.
(2) Id-Deċiżjoni Tal-Kummissjoni 94/652/KE [3] kif l-aħħar emendata bid-Deċiżjoni 2001/773/KE [4] rigward l-aġġornament ta’ l-inventarju ta’ l-impenji li jridu jiġu midħula għalihom ġewwa l-qafas tal-koperazzjoni mill-Istati Membri fl-eżaminazzjoni xjentifika tal-mistoqsijiet li għandhom x’ jaqsmu ma’ l-ikel.
(3) L-aġġornament ta’ l-inventarju ta’ l-impenji għandu jqis il-ħtieġa għall-protezzjoni tas-saħħa pubblika ġewwa l-Komunità u l-ħtiġiet tal-leġislazzjoni Komunitarja fis-settur ta’ l-oġġetti ta’ l-ikel.
(4) L-impenji għandhom jiġu mqasma filwaqt li jitqiesu l-kompetenza xjentifika u r-riżorsi disponibbli ġewwa l-Istati Membri, u b’mod partikolari l-istituti li jridu jipparteċipaw fil-koperazzjoni xjentifika.
(5) Id-Deċiżjoni 94/652/KE għandha tiġi emendata kif jixraq,
(6) Il-miżuri provvduti f’din id-Deċiżjoni huma skond l-opinjoni tal-Kumitat Permanenti tal-Katina ta’ l-Ikel u s-Saħħa ta’ l-Annimali,
ADOTTAT DIN ID-DEĊIŻJONI:
Artikolu 1
L-Anness mad-Deċiżjoni 94/652/KE huwa mibdul bit-test fl-Anness ma’ din id-Deċiżjoni.
Artikolu 2
Din id-Deċiżjoni hija indirizzata lill-Istati Membri.
Id-Direttiva 2002/14/KE tal-Parlament Ewropew u tal-Kunsill
tal-11 ta’ Marzu 2003
li tistabbilixxi qafas ġenerali dwar l-informazzjoni u l-konsultazzjoni ta’ l-impjegati fil-Komunità Ewropea
IL-PARLAMENT EWROPEW U L-KUNSILL TA’ L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u partikolarment Artikolu 137(2) tiegħu,
Wara li kkunsidraw il-proposta mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Wara li kkunsidraw l-opinjoni tal-Kumitat tar-Reġjuni [3],
Filwaqt li jaġixxu bi qbil mal-proċedura li hemm referenza dwarha f’Artikolu 251 [4], u fid-dawl tat-test konġunt approvat mill-Kumitat tal-Konċiljazzjoni nhar it-23 ta’ Jannar 2002,
Billi:
(1) Bis-saħħa ta’ Artikolu 136 tat-Trattat, għan partikolari tal-Komunità u tal-Istati Membri huwa li jippromwovu d-djalogu soċjali bejn il-management u l-ħaddiema.
(2) Il-Punt 17 taċ-Charter Komunitarja dwar id-Drittijiet Soċjali Fondamentali tal-Ħaddiema tipprovdi, inter alia, li l-informazzjoni, l-konsultazzjoni u l-parteċipazzjoni għall-ħaddiema għandhom ikunu żvillupati ma tul linji xierqa, billi jittieħed akkont tal-prattiċi eżistenti fl-Istati Membri differenti.
(3) Il-Kummissjoni kkonsultat lill-management u lill-ħaddiema fil-livell tal-Komunità dwar id-direzzjoni possibli ta’ azzjoni tal-Komunità dwar l-informazzjoni u l-konsultazzjoni ta’ l-impjegati f’intrapriżi fi ħdan il-Komunità.
(4) Wara din il-konsultazzjoni, il-Kummissjoni tikkunsidra li l-azzjoni Komunitarja kienet ġiet mogħtija parir u għall-darba’ oħra konsultat lill-management u lill-ħaddiema dwar il-kontenut tal-proposta ppjanata; il-management u l-ħaddiema ppreżentaw l-opinjonijiet tagħhom lill-Kummissjoni.
(5) Wara li wettqu dan it-tieni stadju ta’ konsultazzjoni, il-management u l-ħaddiema ma nfurmawx lill-Kummissjoni dwar ix-xewqa tagħhom li jibdew il-proċess potenzjali li jwassal għall-konklużjoni ta’ ftehim.
(6) L-eżistenza tal-oqfsa legali fil-livell nazzjonali u tal-Komunità intiżi biex jassiguraw li l-impjegati jkunu nvoluti fin-negozju ta’ l-impriża li timpjeghom u fid-deċiżjonijiet li jaffettwawhom mhux dejjem żammet deċiżjonijiet serji li jaffettwaw lill-impjegati milli jkunu meħuda u magħmula pubbliċi mingħajr mal-proċeduri adekwati jkunu ġew implementati minn qabel biex jinfurmawhom u jikkonsultawhom.
(7) Hemm ħtieġa biex jissaħħaħ id-djalogu biex iħeġġeġ il-fiduċja reċiproka fi ħdan l-impriżi sabiex itejjeb l-anteċipazzjoni tar-riskju, jagħmel l-organizzazzjoni tax-xogħol aktar flessibli u jiffaċilita l-aċċess ta’ l-impjegati għal taħriġ fi ħdan l-impriża waqt li tinżamm is-sigurtà, tagħmel lill-impjegati aktar konxi dwar il-ħtieġa ta’ adattzzjoni, iżżid id-disponibbilità ta’ l-impjegati li jieħdu miżuri u jidħlu għall-attivitajiet biex iżidu l-potenzjal tagħhom għall-impjieg, jippromwovi l-involviment ta’ l-impjegati fl-operazzjoni u fil-futur ta’ l-impriża u biex din iżżid il-kompetittività tagħha.
(8) Hemm il-ħtieġa, partikolarment, biex tinkoraġixxi u tqawwi l-informazzjoni u l-konsultazzjoni dwar is-sitwazzjoni u l-iżvilupp mistenni ta’ l-impjieg fi ħdan l-impriża u, meta l-evalwazzjoni ta’ min iħaddem tissuġġerixxi li l-impjiegi fi ħdan l-impriża jistgħu jkunu mhedda, il-miżuri antiċipatorji possibli ppjani, partikolarment fit-termini ta’ taħriġ ta’ l-impjegati u l-iżvilupp tal-kapaċitajiet tagħhom, bil-għan li jagħmel tajjeb għall-iżviluppi negattivi jew il-konsegwenzi tagħhom u żżid il-possibbilità ta’ l-impjieg u l-adattabilità ta’ l-impjegati li aktarx li jkunu affettwati.
(9) Informazzjoni u l-konsultazzjoni f’waqithom huma meħtieġa bħala kondizzjoni għas-suċċess tal-istrutturar u l-adattazzjoni ta’ impriżi għall-kondizzjonijiet ġodda maħluqha bil-globalizzazzjoni ta’ l-ekonomija, partikolarment permezz ta’ l-iżvilupp f’forom ġodda ta’ l-organizzazzjoni tax-xogħol.
(10) Il-Komunità kien ħejjiet w impementat strateġija tal-impjiegi ibbażata fuq il-konċetti ta’ "antiċipazzjoni", "prevenzjoni" u "l-possibbiltà ta’ l-impjieg", li għandhom ikunu inkorporati bħala elementi esenzjali fl-istrateġiji pubbliċi kolha li minnhom aktarx li jibbenifikaw l-impjiegi, inkluzi l-istrateġiji ta’ l-impriżi ndividwali, bit-tisħieħ tad-djalogu soċjali bil-għan li jippromwovi bidla kompatibbli mal-preservazzjoni ta’ l-għan prijoritarju tal-impjieg.
(11) Aktar żvilipp tas-suq intern għandu jkun ibbilanċjat kif xieraq, biż-żamma tal-valuri essenzjali li fuqhom is-soċjetajiet tagħna huma bbażati u billi jassiguraw li ċ-ċittadini kollha jibbenefikaw mill-iżvilupp ekonomiku.
(12) Id-dħul fit-tielet stadju ta’ l-unjoni ekonomika u monetarja estendiet u aċċellerat il-pressjonijiet kompetittivi fil-livell Ewropew. Dan ifisser li aktar miżuri ta’ sostenn huma meħtieġa fil-livell nazzjonali.
(13) L-oqfsa legali eżistenti dwar l-informazzjoni u l-konsultazzjoni ta’ l-impjegati fil-livelli tal-Komunità u nazzjonali għandhom it-tendenza li jadottaw resqien a posteriori eċċessiv dwar il-proċess ta’ bidla, jittraskuraw l-aspetti ekonomiċi tad-deċiżjonijiet meħuda u ma jikkontribwixxux la għal antiċipazzjoni ġenwina ta’ l-iżviluppi ta’ l-impjiegi fl-impriża u l-anqas għall-prevenzjoni tar-riskju.
(14) Dawn l-iżviluppi kollha, politiċi, ekonomiċi, soċjali u legali jitolbu għal tibdil fil-qafas legali eżistenti billi jipprovdu għal strumenti legali u prattiċi li jiffaċilitaw l-eżerċizzju tad-dritt ta’ l-informazzjoni u l-konsultazzjoni.
(15) Din id-Direttiva hija mingħajr preġudizzju għall-sistemi nazzjonali rigward l-eżerċitar ta’ dan id-dritt fil-prattika meta dawk intitolati li jeżerċitawh ikunu meħtieġa li jindikaw kollettivament ix-xewqiet tagħhom.
(16) Din id-Direttiva hija mingħajr preġudizzju għall-dawk is-sistemi li jipprovdu għall-involviment dirett tal-impjegati, sa kemm dawn ikunu dejjem ħielsa li jeżeċitaw id-dritt li jkunu infurmati u konsultati permezz tar-rappreżentanti tagħhom.
(17) Ladarba l-għanijiet ta’ l-azzjoni proposta, kif elenkata hawn fuq, ma jistgħux jintlaħqu adekwatament mill-Istati Membri, minħabba li l-għan huwa li jkun stabbilit qafas għall-informazzjoni u l-konsultazzjoni xierqa ta’ l-impjegati għal kuntest Ewropew ġdid kif deskritt hawn fuq, u jista’ għalhekk, in vista ta’ l-iskala u l-impatt ta’ l-azzjoni kif proposta, jintlaħaq aħjar fil-livell tal-Komunità, il-Komunità tista’ tadotta miżuri bi qbil mal-prinċipji ta’ sussidjarjetà kif stabbilit f’Artikolu 5 tat-Trattat. Bi qbil mal-prinċipji ta’ proporzjonalità, kif stabbilit f’dak l-Artikolu, din id-Direttiva ma tmurx lil hinn minn dak li huwa meħtieġ sabiex jintlaħqu dawn l-għanijiet.
(18) L-għan ta’ dan il-qafas ġenerali huwa li jistabbilixxi l-ħtiġiet minimi applikabbli ma tul il-Komunità kollha waqt li ma jżommx lill-Istati Membri milli jistabbilixxu dispożizzjonijiet aktar favorevoli għall-impjegati.
(19) L-għan ta’ dan il-qafas ġenerali huwa wkoll li jevita kull restrizzjoni amministrattiva, finanzjarja jew legali li tfixkel l-ħolqien u l-iżvilupp ta’ impriżi żgħar u ta’ daqs medju. Għal dan il-għan, l-għan ta’ din id-Direttiva għandu jkun ristrett, skond l-għażla magħmula mill-Istati Membri, għall-impriżi ta’ mill-anqas 50 impjegat jew stabbilimenti li jimpjegaw mill-anqas 20 impjegat.
(20) Dan jieħu kont ta’ u huwa mingħajr preġudizzju għal mizuri u prattiċi oħra nazzjonali li l-għan tagħhom huwa li jħeġġu djalogu soċjali fi ħdan il-kumpaniji li mhumiex koperti b’din id-Direttiva u fi ħdan amministrazzjonijiet pubbliċi.
(21) B’dana kollu, fuq bażi transitorja, l-Istati Membri li fihom ma jkunx hemm sistema statutorja stabbilita ta’ informazzjoni u konsultazzjoni ta’ l-impjegati jew tar-rappreżentanza ta’ l-impjegati, għandhom ikollhom il-possibbiltà li jirrestrinġu l-qasam tad-Direttiva f’dak li jirrigwardja n-numri ta’ impjegati.
(22) Qafas tal-Komunità għall-informazzjoni u l-konsultazzjoni ta’ l-impjegati għandu jżomm żgħir kemm jista’ jkun l-piż fuq l-impriżi jew l-istabbilimenti waqt li jassigura l-eżerċizzju effettiv tad-drittijiet mogħtija.
(23) L-iskop ta’ din id-Direttiva għandu jkun milħuq permezz ta’ l-istabbiliment ta’ qafas ġenerali li jiġbor fih il-prinċipji, d-definizzjonijiet u l-arranġamenti għall-informazzjoni u l-konsultazzjoni, li allura għandu jkun għall-Istati Membri li jkunu konformi miegħu u biex jadottaw is-sitwazzjoni nazzjonali tagħhom, billi jassiguraw, fejn xieraq, li l-management u l-ħaddiema jkollhom rwol ewlieni permezz tal-fatt li jkunu jistgħu jiddiffenixxu b’libertà, permezz ta’ ftehim, l-arranġamenti għall-informazzjoni u l-konsultazzjoni ta’ l-impjegati li huma jikkunsidraw bħala li jkunu l-aħjar adattati għall-ħtiġiet u x-xewqat tagħhom.
(24) Attenzjoni għandha tingħata biex ikun evitat effett fuq xi regoli speċifiċi fil-qasam ta’ l-informazzjoni u l-konsultazzjoni mal-impjegati li jeżistu f’uħud mill-liġijiet nazzjonali, indirizzati lejn l-impriżi jew l-istabbilimenti li jsegwu għanijiet politiċi, profesjonali, organizzazzjonali, reliġjużi, ta’ karità, edukazzjonali, xjentifiċi jew artistiċi, kif ukoll dwar il-miri li jinvolvu l-informazzjoni u l-espresjoni ta’ l-opinjonijiet.
(25) L-impriżi u l-istabbilimenti għandhom ikunu protetti kontra l-iżvelar ta’ ċerta informazzjoni partikolarment sensittiva.
(26) Min jimpjega għandu jkun imħolli li ma jinfurmax u ma jikkonsultax meta dan ikun serjament ta’ ħsara għall-impriża jew l-istabbiliment jew meta jkollu jkun konformi immedjatament ma’ ordni maħruġa lilu minn korp regolatorju jew ta’ superviżjoni.
(27) L-informazzjoni u l-konsultazzjoni jimplikaw kemm drittijiet u wkoll obbligi kemm għall-management u wkoll għall-ħaddiema fil-livell ta’ impriża jew ta’ stabbiliment.
(28) Il-proċeduri amministrattivi jew ġudizzjari, kif ukoll sanzjonijiet li huma effettivi, diswassivi u pproporzjonati b’relazzjoni mal-gravità ta’ l-offiża, għandhom ikunu applikabli f’każi ta’ nuqqasijiet mill-obbligi ibbażati fuq din id-Direttiva.
(29) Din id-Direttiva m’għandiex taffettwa d-dispożizzjonijiet, meta dawn ikunu aktar speċifiċi, tad-Direttiva tal-Kunsill 98/59/KE ta’ l-20 ta’ Lulju 1998 dwar l-approssimazzjoni tal-liġijiet tal-Istati Membri li jirrigwardjaw it-tkeċċijiet kollettivi [5] u tad-Direttiva tal-Kunsill 2001/23/KE tat-12 ta’ Marzu 2001 dwar l-approssimazzjoni tal-liġijiet tal-Istati Membri li jirrigwardjaw il-ħarsien tad-drittijiet ta’ l-impjegati fil-każ ta’ trasferimenti ta’ l-impriżi, negozji jew partijiet ta’ l-impriżi jew tan-negozji [6].
(30) Drittijiet oħrajn dwar l-informazzjoni u l-konsultazzjoni, inklużi dawk li joriġinaw mid-Direttiva tal-Kunsill 94/45/KEE tat-22 ta’ Settembru 1994 dwar l-istabbiliment tal-Kunsil Ewropew tax-Xogħolijiet jew ta’ proċedura f’impriżi fuq skala Komunitarja u gruppi ta’ impriżi fuq skala Komunitarja għall-għanijiet ta’ l-informazzjoni u l-konsultazzjoni ta’ l-impjegati [7], m’għandhomx ikunu affettwati b’din id-Direttiva.
(31) L-implementazzjoni ta’ din id-Direttiva m’għandhiex tkun bażi suffiċċjenti għat-tnaqqis fil-livell ġenerali tal-ħarsien tal-ħaddiema fl-oqsma li fihom din hija applikabbli.
ADOTTAW DAN IR-REGOLAMENT:
Artikolu 1
Għan u prinċipji
1. L-għan ta’ din id-Direttiva huwa li jistabbilixxi qafas ġenerali li jqiegħed il-ħtiġiet minimi għad-dritt ta’ l-informazzjoni u l-konsultazzjoni ta’ l-impjegati f’impriża jew fi stabbiliment fi ħdan il-Komunità.
2. L-arranġamenti prattiċi għall-informazzjoni u l-konsultazzjoni għandhom ikunu definiti w implementati bi qbil mal-liġi nazzjonali u l-prattiċi tar-relazzjonijiet industrijali fi Stati Membri ndividwali b’tali mod hekk li jassiguraw l-effettività tagħhom.
3. Meta jiddiffenixxi jew jimplementa l-arranġamenti prattiċi għall-informazzjoni u l-konsultazzjoni, min jimpjega u r-rappreżentanti ta’ l-impjegati għandhom jaħdmu fi spirtu ta’ koperazzjoni u billi jkunu meqjusa kif xieraq id-drittijiet u l-obbligi reċiproċi tagħhom, billi jkunu meqjusa l-interessi kemm ta’ l-impriża jew ta’ l-istabbiliment u wkoll ta’ l-impjegati.
Artikolu 2
Definizzjonijiet
Għall-għanijiet ta’ din id-Direttiva:
(a) "impriża" tfisser impriża pubblika jew privata li twettaq attivita ekonomika, seww jekk topera jew le għal qliegħ, li tkun lokalizzata fi ħdan it-territorju tal-Istati Membri;
(b) "stabbiliment" tfisser unità ta’ negozju definita bi qbil mal-liġi jew il-prattika nazzjonali, u lokalizzata fi ħdan it-territorju ta’ Stat Membru, fejn attivita ekonomika tkun imwettqa fuq bażi kontinwa b’riżorsi umani u materjali;
(ċ) "dak li jimpjega" tfisser persuna naturali jew legali bħala parti minn kuntratti ta’ l-impjiegi jew f’relazzjonijiet ta’ impjieg mal-impjegati, bi qbil mal-liġi u l-prattika nazzjonali;
(d) "impjegat" tfisser kwalunkwe persuna li, fl-Istat Membru kkonċernat, hija protetta bħala impjegat permezz tal-liġi nazzjonali ta’ l-impjiegi u bi qbil mal-prattika nazzjonali;
(e) "rappreżentanti ta’ l-impjegati" tfisser ir-rappreżentanti ta’ l-impjegati li jipprovdu għalihom il-liġijiet u/jew il-prattiċi nazzjonali;
(f) "informazzjoni" tfisser it-trasmissjoni minn dak li jimpjega lir-rappreżentanti ta’ l-impjegati ta’ dettalji sabiex jiffaċilita li dawn jiffamiljarizzaw irwieħhom mal-materja tas-suġġett u biex ikunu jistgħu jezaminawha;
(ġ) "konsultazzjoni" tfisser l-iskambju ta’ veduti u l-istabbiliment ta’ djalogu bejn ir-rappreżentanti ta’ l-impjegati u dawk li jimpjegawhom.
Artikolu 3
Qasam
1. Din id-Direttiva għandha tapplika, skond l-għażla magħmula mill-Istati Membri, għal:
(a) impriżi li jimpjegaw mill-anqas 50 impjegat fi kwalunkwe wieħed mill-Istati Membri, jew
(b) impriżi li jimpjegaw mill-anqas 20 impjegat fi kwalunkwe wieħed mill-Istati Membri.
L-Istati Membri għandhom jiddetterminaw il-metodu għall-kalkolu tal-limiti tal-ħaddiema impjegati.
2. Bi qbil mal-prinċipji u l-għaniijiet ta’ din id-Direttiva, l-Istati Membri jistgħu jistabbilixxu dispożizzjonijiet partikolari li jkunu applikabbli għal impriżi jew stabbilimenti li jsegwu għanijiet diretti w essenzjali, politiċi, professjonalment oganizzazzjonali, reliġjużi, ta’ karità, edukazzjonali, xjentifiċi jew artistiċi, kif ukoll l-għanijiet li jinvolvi l-informazzjoni u l-espressjoni ta’ l-opinjonijiet, bil-kundizzjoni li, fid-data tad-dħul b’effett ta’ din id-Direttiva, id-dispożizzjonijiet ta’ dik ix-xorta diġà jkunu jeżistu fil-leġislazzjoni nazzjonali.
3. L-Istati Membri jistgħu jidderogaw minn din id-Direttiva permezz ta’ dispożizzjonijiet proviżorji applikabbli għall-ekwipaġġi ta’ vapuri li jbaħru f’ibħra miftuħa.
Artikolu 4
Arranġament prattiċi għall-informazzjoni u l-konsultazzjoni
1. Bi qbil mal-prinċipji stabbiliti f’Artikolu 1 u mingħajr preġudizzju għal xi dispożizzjonijiet u/jew prattiċi eżistenti li huma aktar favorevoli għall-ħaddiema, l-Istati Membri għandhom jiddeterminaw l-arranġamenti prattiċi għall-eżerċitar tad-dritt ta’ l-infomazzjoni u l-konsultazzjoni fil-livell xieraq bi qbil ma dan l-Artikolu.
2. L-informazzjoni u l-konsultazzjoni għandhom ikopru:
(a) informazzjoni dwar żvilupp reċenti u probabbli ta’ l-attivitajiet u tas-sitwazzjoni ekonomika ta’ l-impriża jew ta’ l-istabbiliment;
(b) informazzjoni u konsultazzjoni dwar is-sitwazzjoni, l-istruttura u l-iżvilupp probabbli ta’ l-impjieg fi ħdan l-impriża jew l-istabbiliment u dwar kwalunkwe miżuri antiċipatorji intiżi, partikolarment meta jkun hemm theddida għall-impjieg;
(ċ) informazzjoni u konsultazzjoni dwar deċiżjonijiet li jwasslu għall-tibdil sostanzjali fl-organizzazzjoni tax-xogħol jew fir-relazzjonijiet kontrattwali, inklużi dawk koperti bid-dispożizzjonijiet Komunitarji li hemm referenza dwarhom f’Artikolu 9(1).
3. L-informazzjoni għandha tkun mogħtija f’tali waqt, u b’tali mod u b’tali kontenut hekk kif ikun xieraq sabiex tiffaċilita, partikolarment, għar-rappreżentanti ta’ l-impjegati li jwettqu studju xieraq u, fejn meħtieġ, jippreparaw għall-konsultazzjoni.
4. Il-konsultazzjoni għandha sseħħ:
(a) waqt li tassigura li l-għażla taż-żmien, tal-metodu u tal-kontenut tagħha jkunu xierqa;
(b) fil-livell relevanti tal-management u tar-rapreżentazzjoni, jiddependi mis-suġġett li jkun diskuss;
(ċ) fuq il-bażi ta’ l-informazzjoni fornuta minn dak li jimpjega bi qbil ma’ Artikolu 2(f) u ta’ l-opinjoni li r-rappreżentanti ta’ l-impjegati huma ntitolati li jifformulaw;
(d) b’tali mod hekk li tiffaċilita lir-rappreżentanti ta’ l-impjegati li jiltaqgħu ma’ min jimpjega u biex jieħdu reazzjoni, u r-raġunijiet ta’ dik ir-reazzjoni, dwar xi opinjoni li huma jistgħu jifformulaw;
(e) bil-għan li jintlaħaq ftehim dwar id-deċiżjonijiet fi ħdan l-iskop tal-poteri ta’ min jimpjega kif hemm referenza dwarhom fil-paragrafu 2(ċ).
Artikolu 5
L-informazzjoni u l-konsultazzjoni li toriġina minn ftehim
L-Istati Membri għandhom jinkarigaw lill-management u lill-ħaddiema fil-livell xieraq, inkluż fil-livell ta’ l-impriża u l-istabbiliment, biex jiddeffinixxu b’libertà u fi kwalunkwe żmien permezz ta’ ftehim innegozjat l-arranġamenti prattiċi għall-informazzjoni u l-konsultazzjoni ta’ l-impjegati. Dawn l-arranġamenti, u l-ftehim eżistenti fid-data stabbilita f’Artikolu 11, kif ukoll kwalunkwe tiġdid sussegwenti ta’ ftehim bħal dawn, jistgħu jistabbilixxu, waqt li jirrispettaw il-prinċipji kif elenkati fl-Artikolu 1 u suġġett għall-kondizzjonijiet u l-limatzzjonijiet stabbiliti mill-Istati Membri, dispożizzjonijiet li huma differenti minn dawk li hemm referenza dwarhom f’Artikolu 4.
Artikolu 6
Informazzjoni kunfidenzjali
1. L-Istati Membri jistgħu jipprovdu li, fi ħdan il-kondizzjonijiet u l-limiti stabbiliti bil-leġislazzjoni nazzjonali, li r-rappreżentanti ta’ l-impjegati, u xi esperti li jgħinuhom, ma jkunux awtorizzati li jiżvelaw lill-impjegati jew lill-partijiet terzi, kwalunkwe informazzjoni li, fl-interess leġittimu ta’ l-impriża jew ta’ l-istabbiliment, tkun espresament ġiet provduta lilhom b’mod kunfidenzjali. Dan l-obbligu għandha tkompli tapplika, kull meta l-imsemmija rappreżentanti jew l-esperti jkunu, u anki wara li jkun skada it-terminu tal-kariga tagħhom. B’dana kollu, Stat Membru jista’ jawtorizza lir-rappreżentanti ta’ l-impjegati u lil kwalunkwe persuna li tkun tgħinhom biex jgħaddu l-informazzjoni kunfidenzjali lill-impjegati u lill-partijiet terzi li jkunu marbuta b’obbligu ta’ konfidenzjalità.
2. L-Istati Membri jistgħu jipprovdu, f’każi speċifiċi u fi ħdan il-kondizzjonijiet u l-limiti stabbiliti bil-leġistazzjoni nazzjonali, li dak li jimpjega ma jkunx obbligat li jikkomunika l-informazzjoni jew li jidħol f’konsultazzjonijiet meta n-natura ta’ dik l-informazzjoni jew tal-konsultazzjoni tkun tali li, bi qbil mal-kriterja objettiva, tkun toħloq ħsara serja għall-funzjonament ta’ l-impriża jew ta’ l-istabbiliment jew tkun ta’ preġudizzju għalih/a.
3. Mingħajr preġudizzju għall-proċeduri nazzjonali eżistenti, l-Istati Membri għandhom jipprovdu għal reviżjoni amministrattiva jew ġuridika tal-proċeduri fil-każ meta min jimpjega jkun jenħtieġ il-kunfidenzjalità jew ma jipprovdix l-informazzjoni bi qbil mal-paragrafi 1 u 2. Huma jistgħu wkoll jipprovdu għall-proċeduri intiżi li jissalvagwardjaw il-konfidenzjalità ta’ l-informazzjoni f’dak il-każ.
Artikolu 7
Protezzjoni tar-rappreżentanti ta’ l-impjegati
L-Istati Membri għandhom jassiguraw li r-rappreżentanti ta’ l-impjegati, meta jwettqu l-funzjonijiet tagħhom, igawdu protezzjoni u garanziji adekwati biex ikunu jistgħu jwettqu d-doveri li jkunu ġew assenjati lilhom.
Artikolu 8
Protezzjoni tad-drittijiet
1. L-Istati Membru għandhom jipprovdu għal miżuri xierqa fil-każ ta’ nuqqas ta’ konformità ma din id-Direttiva minn dak li jimpjega jew mir-rappreżentanti ta’ l-impjegati. Partikolarment, għandhom jassiguraw li proċeduri amministrattivi jew ġuridiċi adekwati jkunu disponibbli biex jiffaċilitaw li l-obbligi li joriġinaw minn din id-Direttiva jkunu infurzati.
2. L-Istati Membru għandhom jipprovdu għal sanzjonijiet xierqa biex ikunu applikabbli fil-każ ta’ ksur ta’ din id-Direttiva minn dak li jimpjega jew mir-rappreżentanti ta’ l-impjegati. Dawn is-sanzjonijiet għandhom ikunu effettivi, proporzjonati u diswassivi.
Artikolu 9
Rabta bejn din id-Direttiva u d-dispożizzjonijiet l-oħra Komunitarji u nazzjonali
1. Din id-Direttiva għandha tkun mingħajr preġudizzju għall-informazzjoni speċifika u l-proċeduri ta’ konsultazzjoni stabbiliti f’Artikolu 2 tad-Direttiva 98/59/KE u ta’ Artikolu 7 tad-Direttiva 2001/23/KE.
2. Din id-Direttiva għandha tkun mingħajr preġudizzju għad-dispożizzjonijiet adottati bi qbil mad-Direttivi 94/45/KE u 97/74/KE.
3. Din id-Direttiva għandha tkun mingħajr preġudizzju għad-drittijiet l-oħrajn għall-informazzjoni, l-konsultazzjoni u l-parteċipazzjoni permzz tal-liġi nazzjonali.
4. L-implementazzjoni ta’ din id-Direttiva m’għandiex tkun bħala bażi suffiċjenti għal rigressjoni in relazzjoni mas-sitwazzjoni li diġà hija prevalenti f’kull Stat Membru u in relazzjoni mal-livell ġenerali tal-protezzjoni tal-ħaddiema fl-oqsma li fihom hija applikabbli.
Artikolu 10
Dispożizzjonijiet transitorji
Minkejja Artikolu 3, Stat Membru fejn ikun hemm, fid-data tad-dħul b’effett ta’ din id-Direttiva, l-ebda sistema ġenerali, permanenti jew statutorja ta’ l-informazzjoni jew tal-konsultazzjoni ta’ l-impjegati, l-anqas sistema ġenerali, permanenti jew statutorja ta’ rapreżentazzjoni ta’ l-impjegati fil-post tax-xogħol li tippermetti lill-impjegati li jkunu rappreżentati għal dak l-għan, jista’ tillimita l-applikazzjoni tad-dispożizzjonijiet nazzjonali li jimplementaw din id-Direttiva għal:
(a) impriżi li jimpjegaw mill-anqas 150 impjegat jew stabbilimenti li jimpjegaw mill-anqas 10 impjegat sal-23 ta’ Marzu 2007, u
(b) impriżi li jimpjegaw mill-anqas 10 impjegati jew stabbilimenti li jimpjegaw mill-anqas 50 impjegati matul is-sena li ssegwi d-data fil-punt (a).
Artikolu 11
Transposizzjoni
1. L-Istati Membri għandhom jadottaw il-liġijiet, ir-regolamenti u d-dispożizzjonijiet amministrattivi meħtieġa biex ikunu konformi ma din id-Direttiva mhux aktar tard mit-23 ta’ Maru 2005 jew biex jassiguraw li l-management u l-ħaddiema jintroduċu sa dik id-data id-dispożizzjonijiet meħtieġa permezz ta’ ftehim, l-Istati Membri jkunu obbligati li jieħdu l-pasi kollha meħtieġa biex ikunu jistgħu jiggarantixxu r-riżultati imposti b’din id-Direttiva fi kwalunkwe waqt. Għandhom minnufih jinfurmaw lill-Kummissjoni dwar dan.
2. Meta Stati Membri jadottaw dawn il-miżuri, dawn għandhom ikollhom referenza għal din id-Direttiva jew għandhom ikunu akkumpanjati b’referenza bħal dik fl-okkażjoni tal-pubblikazzjoni uffiċjali tagħhom. Il-metodi dwar kif issir din ir-riferenza għandhom ikunu stabbiliti mill-Istati Membri.
Artikolu 12
Reviżjoni mill-Kummissjoni
Mhux aktar tard mit-23 ta’ Marzu 2007, il-Kummissjoni għandha, b’konsultazzjoni mal-Istati Membri u mas-sieħba soċjali fil-livell tal-Komunità, tirrevedi l-applikazzjoni ta’ din id-Direttiva bil-għan li tipproponi xi amendi meħtieġa.
Artikolu 13
Dħul fis-seħħ
Din id-Direttiva għandha tidħol fis-seħħ fil-jum tal-pubblikazzjoni tagħha fil-Ġurnal Uffiċjali tal-Komunitajiet Ewropej.
Artikolu 14
Indirizzati
Din id-Direttiva hija ndirizzata lill-Istati Membri.
Id-Direttiva 2002/61/KE tal-Parlament Ewropew u tal-Kunsill
tad-19 ta' Lulju 2002
li temenda għad-dsatax-il darba d-Direttiva tal-Kunsill 76/769/KEE dwar l-approssimazzjoni tal-liġijiet, ir-regolamenti u d-dispożizzjonijiet amministrattivi ta' l-Istati Membri li għandhom x'jaqsmu mar-restrizzjonijiet dwar il-marketing u l-użu ta' ċerti sustanzi u preparazzjonijiet perikolużi (ażokoloranti)
IL-PARLAMENT EWOPEW U L-KUNSILL TA' L-UNJONI EWROPEA,
Wara li kkunsidraw it-Trattat li jistabilixxi l-Komunità Ewropea, u b'mod partikolari Artikolu 95 tiegħu,
Dan għandu jkun il-każ għal perjodu transitorju sa l-1 ta' Jannar 2005 jekk l-amini huma rilaxxati mir-residwi derivati miż-żebgħa preċedenti ta' l-istess fibri. Dan jippermetti għar-reċiklaġġ tat-tessili, li għandu benefiċċji globali għall-ambjent.Wara li kkunsidraw il-proposti mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Waqt li jaġixxu skond il-proċedura stabbilita f'Artikolu 251 tat-Trattat [3],
Billi:
(1) Ix-xogħol fis-suq intern għandu gradwalment itejjeb il-kwalità tal-ħajja, il-protezzjoni tas-saħħa u s-sigurtà tal-konsumatur. Il-miżuri previsti f'din id-Direttiva jassiguraw livell għoli ta' protezzjoni tas-saħħa u tal-konsumatur.
(2) Artikoli tessili u tal-ġilda li jikkontjenu ċerti ażojdi għandhom il-kapaċità li jirrilaxxaw ċerti arilamini, li jistgħu jimponu riskji ta' kanċer;
(3) Limitatazzjonijiet diġà adottati jew ippjanati minn ċerti Stati Membri dwar l-użu ta' artikoli tessili u tal-ġilda ażokuluriti jikkonċernaw il-kompletazzjoni u l-funzjonament tas-suq intern. Huwa għalhekk neċessarju li jiġu approssimati l-liġijiet ta' l-Istati Membri f'dan il-qasam, u konsegwentement, li jiġi emendat l-Anness I mad-Direttiva tal-Kunsill 76/769/KEE tas-27 ta' Lulju 1976 dwar l-approssimazzjoni tal-liġijiet, ir-regolamenti u d-dispożizzjonijiet amministrattivi ta' l-Istati Membri li għandhom x'jaqsmu mar-restrizzjonijiet dwar il-marketing u l-użu ta' ċerti sustanzi u preparazzjonijiet perikolużi [4]
(4) Il-Kumitat Xjentifiku dwar it-Tossiċità, l-Ekotossiċità u l-Ambjent (CSTEE), wara li ġie kkonsultat mill-Kummissjoni, ikkonferma li r-riskji tal-kanċer imposti minn oġġetti tessili u tal-ġilda kkuluriti minn ċerti ażokuluri, jagħtu lok għal tħassib.
(5) Sabiex tiġi mħarsa s-saħħa umana, l-użu ta' ċerti ażokuluri perikolużi u t-tqegħid fis-suq ta' ċerti oġġetti kkuluriti b'żebgħat bħal dawn għandu jiġi projbit.
(6) Għal oġġetti tessili magħmula minn fibri riċiklati, konċentrazzjoni massima ta' 70 ppm għall-amini elenkati fil-punt 43 fl-appendiċi tad-Direttiva 76/769/KEE għandha tiġi applikata.
(7) Metodi armonizzati ta' l-ittestjar huma neċessarji għall-applikazzjoni ta' din id-Direttiva. Il-Kummissjoni, skond l-Artikolu 2a tad-Direttiva 76/769/KEE, għandha tistabbilixxi dawn il-metodi. Il-metodi ta' l-ittestjar għandhom preferibbilment jiġu żviluppati fuq livell Ewropew, jekk approprjat mill-Kumitat Ewropew għall-Istandardizzazzjoni (CEN).
(8) Fid-dawl ta' tagħrif xjentifiku ġdid, il-metodi ta' l-ittestjar għandhom jiġu riveduti, inklużi metodi ta' l-ittestjar għall-analiżi ta' 4-amino ażobenżina.
(9) Fid-dawl ta' tagħrif xjentifiku ġdid, id-dispożizzjonijiet dwar ċert ażokoloranti għandhom jiġu riveduti, b'mod partikolari fir-rigward tal-ħtieġa li jiġu inklużi materjali oħra mhux koperti b'din id-Direttiva, kif ukoll amini aromatiċi oħra. Għandha tingħata attenzjoni speċjali lil riskji possibbli għat-tfal.
(10) Din id-Direttiva tapplika mingħajr preġudizzju għal leġiżlazzjoni Komunitarja li tistabilixxi ħtiġiet minimi għall-protezzjoni ta' ħaddiema kontenuti fid-Direttiva tal-Kunsill 89/391//KEE [5] u f'direttivi individwali bbażati fuqha, b'mod partikolari d-Direttiva tal-Kunsill 90/394/KEE [6] u d-Direttiva 98/24/KE tal-Parlament Ewropew u tal-Kunsill [7],
ADDOTTAW DIN ID-DIRETTIVA:
Artikolu 1
Anness I tad-Direttiva 76/769/KEE huwa hawnhekk emendat kif stabbilit fl-Anness ma’ din id-Direttiva.
Artikolu 2
Metodi ta' l-ittestjar għall-applikazzjoni tal-punt 43 ta' Anness I tad-Direttiva 76/769/KEE għandhom jiġu adottati mill-Kummissjoni skond il-proċedura stabbilita f'Artikolu 2a ta' dik id-Direttiva.
Għandhom japplikaw dawn id-dispożizzjonijiet mill-11 ta' Settembru 2003.
2. Meta l-Istati Membri jadottaw dawn il-miżuri, għandu jkun fihom riferenza għal din id-Direttiva jew ikollhom maghhom din ir-referenza fl-okkażjoni tal-pubblikazzjoni uffiċjali tagħhom. Il-metodi li bihom issir din ir-referenza għandhom jiġu stabbiliti mill-Istati Membri.
Artikolu 4
Din id-Direttiva għandha tidħol fis-seħħ fil-jum tal-pubblikazzjoni tagħha fil-Ġurnal Uffiċjali tal-Komunitajiet Ewropej.
Artikolu 5
Din id-Direttiva hi indirizzata lill-Istati Membri.
Id-Direttiva 2002/85/KE tal-Parlament Ewropew u tal-Kunsill
tal-5 ta' Novembru 2002
li temenda d-Direttiva tal-Kunsill 92/6/KEE dwar l-istallazzjoni u l-użu ta' apparat li jillimita l-veloċità għal ċerti kategoriji ta' vetturi tal-mutur fil-Komunità
IL-PARLAMENT EWROPEW U L-KUNSILL TA' L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u partikolarment l-Artikolu 71 tiegħu,
Wara li kkunsidraw il-proposta mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Wara li kkonsultaw mal-Kumitat tar-Reġjuni,
Waqt li jaġixxu skond il-proċedura stabbilita fl-Artikolu 251 tat-Trattat [3],
Billi:
(1) Is-sigurtà fit-trasport u t-temi ambjentali konnessi mat-trasport huma vitali biex jassiguraw mobilità sostenibbli.
(2) L-użu ta' apparati li jillimitaw il-veloċità għal kategoriji ta' vetturi bil-magni l-iktar tqal kellu effett pożittiv fuq it-titjib tas-sigurtà fit-toroq. Ikkontribwixxa wkoll għall-protezzjoni ambjentali.
(3) Id-Direttiva tal-Kunsill 92/6/KEE [4] tipprovdi li, jiddependi fuq possibiltajiet u esperjenzi tekniċi fl-Istati Membri, ir-rekwiżiti dwar l-installazzjoni u l-użu ta' apparat li jillimita il-veloċità jistgħu sussegwentement jiġu estiżi għal vetturi li jġorru merkanzija ħafifa.
(4) L-estensjoni tal-kamp ta' applikazzjoni tad-Direttiva 92/6/KEE għal vetturi ta' iktar minn 3,5 tunnellati maħsuba biex jittrasportaw merkanzija jew passiġġieri kienet waħda mill-miżuri proposti mill-Kunsill fir-riżoluzzjoni tiegħu tas-26 ta' Ġunju 2000 dwar it-titjib tas-sigurtà fit-triq [5], skond il-komunikazzjoni tal-Kummissjoni ta' l-20 ta' Marzu 2000 dwar prijoritajiet fis-sigurtà fit-triq fl-UE.
(5) Il-qasam ta' applikazzjoni tad-Direttiva 92/6/KEE għandu jiġi estiż għal vetturi tal-kategorija M2, għal vetturi tal-kategorija M3 li jkollhom massa massima ta' iktar minn 5 tunnellati imma li ma jaqbżux l-10 tunnellati u għall-vetturi tal-kategorija N2.
(6) Ladarba l-objettivi ta' l-azzjoni proposta, partikolarment l-introduzzjoni ta' modifiki għall-arranġamenti tul il-Komunità għall-installazzjoni u l-użu ta' apparat li jillimita l-veloċità fuq ċerti kategoriji ta' vetturi tqal, ma jistgħux jintlaħħqu suffiċjentement mill-Istati Membri u jistgħu għalhekk, għar-raġuni ta' l-iskala jew l-effetti ta' l-azzjoni, jintlaħqu aħjar fil-livell Komunitarju, il-Komunità tista' tadotta miżuri, skond il-prinċipju ta' sussidjarjetà kif stabbilit fl-Artikolu 5 tat-Trattat. Skond il-prinċipju ta' proporzjonalità, kif stabbilit f'dak l-Artikolu, din id-Direttiva ma tmurx lil hinn minn dak li huwa neċessarju sabiex jintlaħħqu dawk l-objettivi.
(7) Id-Direttiva 92/6/KEE għandha għalhekk tiġi emendata kif adattat,
ADOTTAW DIN ID-DIRETTIVA:
Artikolu 1
Id-Direttiva 92/6/KEE hija hawnhekk emendata kif ġej:
1. L-Artikoli 1 sa 5 għandhom jiġu sostitwiti b'dan li ġej:
"Artikolu 1
Għall-iskopijiet ta' din id-Direttiva, "vettura bil-mutur" tfisser kull vettura li bl-enerġija li taqa' taħt il-kategorija M2, M3, N2 jew N3, maħsuba għall-użu fit-triq u li jkollha mill-inqas erba' roti u veloċità massima li taqbeż il-25km/h.
Kategoriji M2, M3, N2 u N3 għandhom jinftiehmu bħala dawk definiti fl-Anness II tad-Direttiva 70/156/KEE [6].
Artikolu 2
L-Istati Membri għandhom jieħdu l-miżuri neċessarji sabiex jassiguraw li l-vetturi bil-mutur tal-kategoriji M2 u M3 msemmija fl-Artikolu 1 jistgħu jintużaw fit-triq biss jekk mgħammra b'apparat li jillimita l-veloċità magħmul b'tali mod li l-veloċità tagħhom ma tkunx tista' taqbeż il-100 kilometru fis-siegħa.
Vetturi tal-kategorija M3 irreġistrati qabel l-1 ta' Jannar 2005 b'massa massima li teċċedi l-10 tunnellati jistgħu jibqgħu jiġu mgħammra b'apparat li fuqhom il-veloċità massima hija stabbilita f'100 kilometru fis-siegħa.
Artikolu 3
1. L-Istati Membri għandhom jieħdu l-miżuri neċessarji biex jassiguraw li l-vetturi bil-mutur tal-kategoriji N2 u N3 jistgħu jintużaw fit-triq biss jekk mgħammra b'apparat li jillimita l-veloċità magħmul b'tali mod li l-veloċità tagħhom ma tkunx tista' taqbeż id-90 kilometru fis-siegħa.
2. L-Istati Membri għandhom ikunu awtorizzati jeħtieġu li l-apparat li jillimita l-veloċità f'vetturi rreġistrati fit-territorju tagħhom u użati esklussivament għat-trasport ta' merkanzija perikoluża jkun magħmul b'tali mod li dawk il-vetturi ma jkunux jistgħu jaqbżu veloċità massima ta' inqas minn 90 kilometru fis-siegħa.
Artikolu 4
1. Għal vetturi bil-mutur tal-kategorija M3 li għandhom massa massima ta' iktar minn 10 tunnellati u vetturi bil-mutur tal-kategorija N3, l-Artikoli 2 u 3 għandhom jiġu applikati:
(a) għal vetturi rreġistrati mill-1 ta' Jannar 1994, mill-1 ta' Jannar 1994;
(b) għal vetturi rreġistrati bejn l-1 ta' Jannar 1988 u l-1 ta' Jannar 1994:
(i) mill-1 ta' Jannar 1995, fil-każ ta' vetturi użati kemm għat-trasport nazzjonali u internazzjonali;
(ii) mill-1 ta' Jannar 1996, fil-każ ta' vetturi użati esklussivament għat-trasport nazzjonali.
2. Għal vetturi bil-mutur tal-kategorija M2, vetturi tal-kategorija M2 li għandhom massa massima ta' iktar minn 5 tunnellati imma mhux iktar minn 10 tunnellati u vetturi tal- kategorija N2, l-Artikoli 2 u 3 għandhom japplikaw fl-iktar tard:
(a) għal vetturi rreġistrati mill-1 ta' Jannar 2005;
(b) għall-vetturi li jikkonformaw mal-valuri limitu stabbiliti fid-Direttiva 88/77/KEE [7] rreġistrati bejn l-1 ta' Ottubru u l-1 ta' Jannar 2005:
(i) mill-1 ta' Jannar 2006 fil-każ ta' vetturi użati kemm għall-operazzjonijiet ta' trasport nazzjonali u internazzjonali:
(ii) mill-1 ta' Jannar 2007 fil-każ ta' vetturi użati biss għal operazzjonijiet ta' trasport nazzjonali.
3. Għal perjodu ta' mhux aktar minn tliet snin mill-1 ta' Jannar 2005, kull Stat Membru jista' jeżenta mid-dispożizzjonijiet ta' l-Artikoli 2 u 3 vetturi tal-kategorija M2 u vetturi tal-kategorija N2 b'massa massima ta' iktar minn 3,5 tunnellati imma li ma taqbiżx is-7,5 tunnellati, rreġistrati fir-reġistru nazzjonali u li ma jivvjaġġawx fit-territorju ta' Stat Membru ieħor.
Artikolu 5
1. L-apparati li jillimita l-veloċità msemmi fl-Artikoli 2 u 3 għandu jissodisfa ir-rekwiżiti tekniċi stabbiliti fl-Anness tad-Direttiva 92/24/KEE [8]. Madankollu, l-vetturi kollha koperti minn din id-Direttiva u rreġistrati qabel l-1 ta' Jannar 2005 jistgħu jibqgħu jiġ mgħammra b'apparat li jillimita l-veloċità li jissodisfa ir-rekwiżiti tekniċi stabbiliti mill-awtoritajiet nazzjonali kompetenti.
2. Apparat li jillimita l-veloċità għandu jiġi installat minn workshops jew korpi approvati mill-Istati Membri."
2. Artikolu li ġej għandu jiġi inserit:
"Artikolu 6a
Bħala parti mill-programm ta' azzjoni tas-sigurtà fit-toroq għall-perijodu 2002 sa 2010, il-Kummissjoni għandha tevalwa is-sigurtà fit-toroq u l-implikazzjonijiet tat-traffiku fit-toroq għall-aġġustament ta' apparat li jillimita l-veloċità użat minn vetturi tal-kategorija M2 u minn vetturi tal-kategorija N2 b'massa massima ta' 7,5 tunnellati jew inqas għall-veloċitajiet stabbiliti b'din id-Direttiva.
Jekk neċessarju, il-Kummissjoni għandha tissottometti proposti approprjati."
Artikolu 2
L-Istati Membri għandhom iġibu fis-seħħ il-liġijiet, ir-regolamenti u d-dispożizzjonijiet amministrattivi neċessarji biex jikkonformaw ma' din id-Direttiva sa l-1 ta' Jannar 2005 fl-iktar tard. Għandhom jimbagħad informaw bihom lill-Kummissjoni.
Meta l-Istati Membri jadottaw dawn il-miżuri, għandu jkollhom referenza għal din id-Direttiva jew għandhom jiġu akkumpanjati b'din ir-referenza fl-okkażjoni tal-pubblikazzjoni uffiċjali tagħhom. Il-metodi li bihom issir din ir-referenza għandhom jiġu stabbiliti mill-Istati Membri.
Artikolu 3
Din id-Direttiva għandha tidħol fis-seħħ fil-jum tal-pubblikazzjoni tagħha fil-Ġurnal Uffiċjali tal-Komunitajiet Ewropej.
Artikolu 4
Din id-Direttiva hija indirizzata lill-Istati Membri.
Id-Direttiva 2002/87/KE tal-Parlament Ewropew u tal-Kunsill
tas-16 ta' Diċembru 2002
dwar is-superviżjoni supplementari ta' istituzzjonijiet ta' kreditu dwar impriżi ta' assigurazzjoni u ditti ta'l-investiment f'konglomerat finanzjarju u li temenda d-Direttivi tal-Kunsill 73/239/KEE, 79/267/KEE, 92/49/KEE, 92/96/KEE, 93/6/KEE u 93/22/KEE, u d-Direttivi 98/78/KE u 2000/12/KE tal-Parlament Ewropew u tal-Kunsill
IL-PARLAMENT EWROPEW U L-KUNSILL TA' L-UNJONI EWROPEA,
Wara li kkunsidraw t-Trattat li jistabbilixxi l-Komunità Ewropea, u b'mod partikolari l-Artikolu 47(2) tiegħu,
Wara li kkunsidraw l-proposta mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Wara lil kkonsulta lill-Kumitat tar-Reġjuni,
Wara li kkunsidraw l-opinjoni tal-Bank Ċentrali Ewropew [3],
Filwaqt li jaġixxu skond il-proċedura preskritta fl-Artikolu 251 tat-Trattat [4],
Billi:
(1) Billi l-leġislazzjoni kurrenti tal-Komunità tipprovdi għal sett komprensiv ta' regoli dwar is-superviżjoni bi prudenza ta' istituzzjonijiet ta' kreditu, impriżi ta' assigurazzjoni u ditti ta' investiment fuq bażi individwali, u istituzzjonijiet ta' kreditu, impriżi ta' assigurazzjoni u ditti ta' investiment li huma parti rispettiva ta' grupp bankarju/ta' investiment, jew grupp ta' assigurazzjoni, jiġifieri gruppi b'attivitajiet omoġenji finanzjarji.
(2) Żviluppi ġodda fis-swieq finanzjarji wasslu għall-ħolqien ta' gruppi finanzjarji li jipprovdu servizzi u prodotti f'setturi differenti tas-swieq finanzjarji, imsejjħa komglomerati finanzjarji. Sa issa, ma kien hemm ebda forma ta' superviżjoni bi prudenza fuq bażi ta' grupp wiesgħa ta' istituzzjonijiet ta' kreditu, impriżi ta' assigurazzjoni u ditti ta' investiment li huma parti ta' konglomerati bħal dawk, b'mod partikolari fir-rigward tal-pożizzjoni ta' solvibilità u konċentrazzjoni ta' riskju fil-livell tal-konglomerat, it-transazzjonjiet bejn il-grupp, il-proċessi ta' maniġġar ta' riskju intern fil-livell tal-konglomerat u l-karattru li jaqbel u xieraq ta' l-immaniġġar. X'uħud minn dawn il-konglomerati huma fost l-akbar gruppi li huma attivi fis-swieq finanzjarji u jipprovdu servizzi fuq bażi globali. Jekk dawk il-konglomerati, u b'mod partikolari l-istituzzjonijiet ta' kreditu, l-impriżi ta' assigurazzjoni u d-ditti ta' investiment li huma parti ta' konglomerati bħal dawk, jkollhom jiffaċċaw diffikultajiet finanzjarji, dawn jistgħu jiddistabilizzaw serjament is-sistema finanzjarja u jaffettwaw depożitaturi individwali, detenturi ta' poloz ta' assigurazzjoni u investituri.
(3) Il-Pjan ta' Azzjoni tal-Kummissjoni għas-Servizzi Finanzjarji identifika serje ta' azzjonijiet li huma meħtieġa għat-tlestija ta' Suq Wieħed fis-Servizzi Finanzjarji, u ħabbar l-iżvilupp ta' leġislazzjoni supplementari ta' prudenza, għall-konglomerati finanzjarji li għandhom jindirizzaw in-nuqqasijiet fil-leġislazzjoni preżenti tas-settur, u riskji addizzjonali ta' prudenza biex jiġu assigurati arranġamenti ta' superviżjoni kif imiss fir-rigward ta' gruppi finanzjarji b'attivitajiet finanzjarji rappreżentattivi. Objettiv ambizzjuż bħal dak jista' jinkiseb biss fi stadji. L-istabbiliment ta' superviżjoni supplementari ta' istituzzjonijiet ta' kreditu, impriżi ta' assigurazzjoni u ditti ta' investiment f'konglomerat finanzjarju huwa wieħed minn dawn l-sitadji.
(4) Laqgħat oħra internazzjonali identifikaw il-ħtieġa għall-iżvilupp ta' kunċetti adattati ta' superviżjoni fir-rigward ta' konglomerati finanzjarji.
(5) Sabiex tkun effettiva, is-superviżjoni supplementari ta' istituzzjonijiet ta' kreditu, impriżi ta' assigurazzjoni u ditti ta' investiment f'konglomerat finanzjarju għandha tiġi applikata għal dawk il-konglomerati, li l-attivitajiet finanzjarji rappreżentattivi tagħhom huma sinjifikanti, li huwa l-każ meta jintlaħqu ċerti limiti, tkun xi tkun l-istruttura tagħhom. Is-superviżjoni supplementari għandha tkopri l-attivitajiet finanzjarji kollha identifikati bil-leġislazzjoni finanzjarja settorali u l-entitajiet prinċipali kollha li jwettqu dawk l-attivitajiet għandhom jiġu nklużi fil-kamp ta' l-applikazzjoni tas-superviżjoni supplementari, inklużi kumpanniji li jimmaniġġaw l-assi.
(6) Deċiżjonijiet li ma tiġix inkluża entità partikolari fil-kamp ta' applikazzjoni ta' superviżjoni supplementari għandhom jittieħdu, waqt li wieħed iqis fost ħwejjeġ oħra jekk entità bħal dik tkunx inkluża jew le fis-superviżjoni wiesgħa tal-grupp taħt regoli settorali..
(7) L-awtoritajiet kompetenti għandhom ikunu kapaċi jagħmlu stima fil-livell wiesgħa tal-grupp tas-sitwazzjoni finanzjarja ta' istituzzjonijiet ta' kreditu, impriżi ta' assigurazzjoni u ditti ta' investiment li huma parti ta' konglomerat finanzjarju, b'mod partikolari fir-rigward ta' solvibilità (inkluża l-eliminazzjoni ta' arranġamenti multipliċi ta' strumenti ta' fondi tagħhom stess), konċentrazzjoni tar-riskju u transazzjonijiet bejn il-grupp.
(8) Konglomerati finanzjarji huma ta' spiss immaniġġati fuq bażi ta' linja tan-negozju li ma tikkoinċidix ma' l-istrutturi legali tal-konglomerati. Sabiex jingħata kont ta' din ix-xejra, il-ħtiġiet għall-immaniġġar għandhom jiġu estiżi aktar, b'mod partikolari fir-rigward ta' l-immaniġġar ta' kumpannija holding finanzjarja mħallta l-ishma.
(9) Il-konglomerati finanzjarji kollha suġġetti għas-superviżjoni supplementari għandu jkollhom kordinatur maħtur minn fost l-awtoritajiet kompetenti involuti.
(10) Il-kompiti tal-kordinatur m'għandhomx jaffettwaw il-kompiti u r-responsabbiltajiet ta' l-awtoritajiet kompetenti kif hemm provdut fir-regoli settorali.
(11) L-awtoritajiet kompetenti involuti, u speċjalment il-kordinatur, għandu jkollhom il-mezi li jiksbu mill-entitajiet fi ħdan konglomerat finanzjarju, jew minn awtoritajiet kompetenti oħra, l-informazzjoni meħtieġa għat-twettieq tas-superviżjoni supplementari tagħhom.
(12) Hemm ħtieġa urġenti għal żieda fil-kollaborazzjoni bejn awtoritajiet responsabbli għas-superviżjoni ta' istituzzjonijiet ta' kreditu, impriżi ta' assigurazzjoni u ditti ta' investiment, inkluż l-iżvilupp ta' arranġamenti ad hoc ta' koperazzjoni bejn l-awtoritajiet involuti fis-superviżjoni ta' entitajiet li huma parti mill-istess konglomerat finanzjarju.
(13) Istituzzjonijiet ta' kreditu, impriżi ta' assigurazzjoni u ditti ta' investiment li jkollhom l-uffiċċji tagħhom fil-Komunità jistgħu jkunu parti minn konglomerat finanzjarju, li l-kap tagħhom ikun barra l-Komunità. Dawn l-entitajiet regolati għandhom ukoll ikunu s-suġġett ta' arranġamenti supplementari ekwivalenti u adattati li jiksbu objettivi u riżultati simili għal dawk imfittxija mid-dispożizzjonijiet ta' din id-Direttiva. Għal dan il-għan, trasparenza tar-regoli u skambju ta' informazzjoni ma' l-awtoritajiet ta' pajjiżi terzi dwar iċ-ċirkostanzi kollha relevanti huma ta' importanza kbira.
(14) Arranġamenti supplementari ta' superviżjoni ekwivalenti u adattati jistgħu biss jiġu preżunti li jeżistu jekk l-awtoritajiet ta' superviżjoni ta' pajjiżi terzi jkunu ftehmu li jikkoperaw ma' l-awtoritajiet kompetenti konċernati dwar il-mezzi u l-objettivi ta' l-eżerċitar ta' superviżjoni supplementari ta' l-entitajiet regolati ta' konglomerat finanzjarju.
(15) Din id-Direttiva ma teħtieġx il-kxif mill-awtoritajiet kompetenti ta' konglomerati finanzjarji ta' informazzjoni li hija suġġetta għal obbligazzjoni ta' kunfidenzjalità skond din id-Direttiva jew direttivi settorali oħrajn.
(16) Minħabba li l-objettiv ta' l-azzjoni proposta, jiġifieri l-istabbiliment ta' regoli dwar is-superviżjoni supplemenatri ta' istituzzjonijiet ta' kreditu, impriżi ta' assigurazzjoni u ditti ta' investiment f'konglomerat finanzjarju, ma jistgħax suffiċjentement jinkiseb mill-Istati Membri u jista' għalhekk, minħabba l-iskala u l-effetti ta' l-azzjoni, jinkiseb aħjar fil-livell tal-Komunità, il-Komunità tista' tadotta miżuri, skond il-prinċipju tas-sussidjarjetà kif preskritt fl-Artikolu 5 tat-Trattat. Skond il-prinċipju tal-proporzjonalità, kif preskritt f'dak l-Artikolu, din id-Direttiva ma tmurx' l hinn minn dak li huwa meħtieġ biex jinkiseb dan l-objettiv. Minħabba li din id-Direttiva tiddefinixxi standards minimi, l-Istati Membri jistgħu jippreskrivu regolai aktar stretti.
(17) Din id-Direttiva tirrispetta d-Drittijiet fundamentali u tħares il-prinċipji rikonoxxuti b'mod partikolari mill-Karta tad-Drittijiet Fundamentali ta' l-Unjoni Ewropea.
(18) Il-miżuri meħtieġa għall-implimentazzjoni ta' din id-Direttiva għandhom jiġu adottati skond id-Deċiżjoni tal-Kunsill 1999/468/KE tat-28 ta' Ġunju 1999 li tippreskrivi l-proċeduri għall-eżerċizzju tas-setgħat ta' implimentazzjoni konferiti fuq il-Kummissjoni [5].
(19) Gwida teknika u miżuri ta' implimentazzjoni għar-regoli preskritti f'din id-Direttiva jistgħu minn żmien għal żmien ikunu meħtieġa biex jagħtu kont ta' żviluppi ġodda fis-swieq finanzjarji. Il-Kummissjoni għandha għalhekk tiġi mogħtija s-setgħa li tadotta miżuri ta' implimentazzjoni, sakemm dawn ma jimmodifikawx l-elementi essenzjali ta' din id-Direttiva.
(20) Ir-regoli settorali eżistenti għal istituzzjonijiet ta' kreditu, impriżi ta' assigurazzjoni u ditti ta' investiment għandhom ikunu supplementati sa livell minimu, b'mod partikolari biex jiġi evitat arbitraġġ regolatorju bejn ir-regoli settorali u dawk għal konglomerati finanzjarji. Għalhekk, l-Ewwel Direttiva Tal-Kunsill 73/239/KEE ta' l-24 ta' Lulju 1973 dwar il-kordinament ta' liġijiet, regolamenti u dispożizzjonijiet amministrattivi li jirrelataw dwar il-bidu u tkomplija ta' negozju ta' assigurazzjoni diretta barra minn assigurazzjoni fuq il-ħajja [6], l-Ewwel Direttiva tal-Kunsill 79/267/KEE tal-5 ta' Marzu 1979 dwar il-kordinament ta' liġijiet, regolamenti u dispożizzjonijiet amministrattivi li jirrelataw mal-bidu u tkomplija ta' negozju ta' assigurazzjoni diretta fuq il-ħajja [7], id-Direttiva tal-Kunsill 92/49/KEE tat-18 ta' Ġunju 1992 dwar il-kordinament ta' liġijiet, regolamenti u dispożizzjonijiet amministrattivi li jirrelataw ma' assigurazzjoni diretta minbarra assigurazzjoni fuq il-ħajja (it-tielet Direttiva dwar assigurazzjoni mhux fuq il-ħajja) [8], id-Direttiva tal-Kunsill 92/96/KEE ta' l-10 ta' Novembru 1992 dwar il-kordinament ta' liġijiet, regolamenti u dispożizzjonijiet amministrattivi li jirrelataw ma' assigurazzjoni diretta fuq il-ħajja (it-tielet Direttiva dwar assigurazzjoni fuq il-ħajja) [9], id-Direttiva tal-Kunsill 93/6/KEE tal-15 ta' Marzu 1993 dwar l-adegwatezza ta' kapital ta' ditti ta' investiment u istituzzjonijiet ta' kreditu [10] u d-Direttiva tal-Kunsill 93/22/KEE ta' l-10 ta' Mejju 1993 dwar servizzi ta' investiment fil-qasam tas-sigurtajiet [11], kif ukoll id-Direttiva 98/78/KE tal-Parlament Ewropew u tal-Kunsill tas-27 ta' Ottubru 1998 dwar is-superviżjoni supplementari ta' impriżi ta' asigurazzjoni fi grupp ta' assigurazzjoni [12] u d-Direttiva 2000/12/KE tal-Parlament Ewropew u tal-Kunsill ta' l-20 ta' Marzu 2000 li tirrelata mal-bidu u t-tkomplija tan-negozju ta' istituzzjonijiet ta' kreditu [13] għandhom jiġu hekk emendati. L-objettiv ta' aktar armonizzazzjoni jista', iżda, jinkiseb biss fi stadji u jeħtieġ li jiġi bażat fuq analiżi bil-għaqal.
(21) Sabiex tiġi stmata l-ħtieġa, u jsiru preparamenti, għal kull armonizzazzjoni possibbli fil-futur tat-trattament ta' kumpanniji li jimmaniġġaw l-assi taħt regoli settorali, il-Kummissjoni għandha tirrapporta dwar il-prattiċi ta' l-Istati Membri f'dan il-qasam,
ADOTTAW DIN ID-DIRETTIVA:
IL-KAPITOLU I
OBJETTIV U DEFINIZZJONIJIET
Artikolu 1
Objettiv
Din id-Direttiva tippreskrivi r-regoli għal superviżjoni supplementari ta' entitajiet regolati li jkunu kisbu awtorizzazzjoni bis-saħħa ta' l-Artikolu 6 tad-Direttiva 73/239/KEE, l-Artikolu 6 tad-Direttiva 79/267/KEE, l-Artikolu 3(1) tad-Direttiva 93/22/KEE jew l-Artikolu 4 tad-Direttiva 2000/12/KE, li huma parti minn konglomerat finanzjarju. Temenda wkoll ir-regoli settorali relevanti li japplikaw għal entitajiet regolati mid-Direttivi msemmija hawn fuq.
Artikolu 2
Definizzjonijiet
Għall-għanijiet ta' din id-Direttiva:
1. "istituzzjoni ta' kreditu" għandha tfisser istituzzjoni ta' kreditu skond it-tifsira tat-tieni subparagrafu ta' l-Artikolu 1(1) tad-Direttiva 2000/12/KE;
2. "impriża ta' assigurazzjoni" għandha tfisser impriża ta' assigurazzjoni skond it-tifsira ta' l-Artikolu 6 tad-Direttiva 73/239/KEE, l-Artikolu 6 tad-Direttiva 79/267/KEE jew l-Artikolu 1(b) tad-Direttiva 98/78/KE;
3. "ditta ta' investiment" għandha tfisser ditta ta' investiment skond l-Artikolu 1(2) tad-Direttiva 93/22/KEE, inklużi l-impriżi msemmija fl-Artikolu 2(4) tad-Direttiva 93/6/KEE;
4. "entità regolata" għandha tfisser istituzzjoni ta' kreditu, impriża ta' assigurazzjoni jew ditta ta' investiment;
5. "kumpannija li timmaniġġa" l-assi' għandha tfisser kumpannija li timmaniġġa skond it-tifsira ta' l-Artikolu 1a(2) tad-Direttiva tal-Kunsill 85/611/KEE ta' l-20 ta' Diċembru 1985 dwar il-kordinament ta' liġijiet, regolamenti u dispożizzjonijiet amministrattivi li jirrelataw ma' impriżi dwar investiment kollettiv f'sigurtajiet trasferibbli (UCITS) [14], kif ukoll impriża li l-uffiċċju reġistrat tagħha jkun barra l-Komunità u li jkollha bżonn l-awtorizzazzjoni skond l-Artikolu 5(1) ta' dik id-Direttiva jekk ikollha l-uffiċċju reġistrat tagħha ġewwa l-Komunità;
6. "impriża ta' riassikurazzjoni" għandha tfisser impriża ta' riassikurazzjoni skond it-tifsira ta' l-Artikolu 1(ċ) tad-Direttiva 98/78/KE;
7. "regoli settorali" għandha tfisser il-leġislazzjoni tal-Komunità li tirrelata mas-superviżjoni bi prudenza ta' entitajiet regolati, b'mod partikolari dwak preskritti fid-Direttivi 73/239/KEE, 79/267/KEE, 98/78/KE, 93/6/KEE, 93/22/KEE u 2000/12/KE;
8. "settur finanzjarju" għandha tfisser settur kompost minn waħda jew aktar mill-entitajiet li ġejjin:
(a) istituzzjoni ta' kreditu, istituzzjoni finanzjarja jew impriża ta' servizzi anċillari bankarji skond it-tifsira ta' l-Artikolu 1(5) u (23) tad-Direttiva 2000/12/KE (is-settur bankarju);
(b) impriża ta' assigurazzjoni, impriża ta' riassikurazzjoni jew kumpannija holding ta' assigurazzjoni skond it-tifsira ta' l-Artikolu 1(i) tad-Direttiva 98/78/KE (is-settur ta' l-assigurazzjoni);
(ċ) ditta ta' investiment jew istituzzjoni finanzjarja skond it-tifsira ta' l-Artikolu 2(7) tad-Direttiva 93/6/KEE (si-settur tas-servizzi ta' l-investiment);
(d) kumpannija holding finanzjarja mħallta li tamministra;
9. "kumpannija prinċipali" għandha tfisser kumpannija prinċipali skond it-tifsira ta' l-Artikolu 1 tas-Seba Direttiva tal-Kunsill 83/349/KEE tat-13 ta' Ġunju 1983 dwar kontijiet konsolidati [15] u kull impriża li, fl-opinjoni ta' l-awtoritajiet kompetenti, teżerċita effettivament influwenza dominanti fuq impriża oħra;
10. "impriża sussidjarja" għandha tfisser impriża skond it-tifsira ta' l-Artikolu 1 tad-Direttiva 83/349/KEE u kull impriża li fuqha, fl-opinjoni ta' l-awtoritajiet kompetenti, impriża prinċipali effettivament teżerċita influenza dominanti; l-impriżi susidjarji kollha ta' impriżi sussidjarji għandhom ukoll jitqiesu bħala impriżi sussidjarji ta' l-impriża prinċipali;
11. "parteċipazzjoni" għandha tfisser parteċipazzjoni skond it-tifsira ta' l-ewwel sentenza ta' l-Artikolu 17 tar-Raba Direttiva tal-Kunsill 78/660/KEE tal-15 ta' Lulju 1978 dwar il-kontijiet annwali ta' ċerti tipi ta' kumpanniji [16], jew il-proprjetà diretta jew indiretta ta' 20 % jew aktar tad-drittijiet tal-vot jew dwak kapitali ta' impriża;
12. "grupp" għandha tfisser grupp ta' impriżi, li jikkonsisti minn impriża prinċipali, is-sussidjarji tagħha u l-entitajiet li fihom l-impriża prinċipali jew is-sussidjarji tagħha jkollhom parteċipazzjoni, kif ukoll impriżi marbuta ma' xulxin permezz ta' relazzjoni skond it-tifsira ta' l-Artikolu 12(1) tad-Direttiva 83/349/KEE;
13. "rabtiet mill-qrib" għandha tfisser sitwazzjoni li fiha żewġ persuni jew aktar naturali jew ġuridiċi huma marbuta permezz ta':
(a) "parteċipazzjoni", li għandha tfisser il-proprjetà, diretta jew permezz ta' kontroll, ta' 20 % jew aktar tad-drittijiet tal-vot jew kapital ta' impriża; jew
(b) "kontroll", li għandha tfisser ir-ralazzjoni bejn impriża prinċipali u sussidjarja, fil-każi kollha msemmija fl-Artikolu 1(1) u (2) tad-Direttiva 83/349/KEE, jew relazzjoni simili bejn xi persuna naturali jew ġuridika u impriża; kull impriża sussidjarja ta' impriża sussidjarja għandha wkoll titqies bħala sussidjarja ta' l-impriża prinċipali li tkun tmexxi dawk l-impriżi.
Sitwazzjoni li fiha żewġ persuni jew aktar naturali jew ġuridiċi huma permanentement marbuta ma' persuna waħda li tkun l-istess persuna, permezz ta' relazzjoni ta' kontroll għandha wkoll titqies bħala li tikkostitwixxi rabta mill-qrib bejn dawk il-persuni;
14. "konglomerat finanzjarju" għandha tfisser grupp li jikkonforma, bla ħsara għal l-Artikolu 3, mal-kondizzjonijiet li ġejjin:
(a) entità regolata skond it-tifsira ta' l-Artikolu 1 tkun tmexxi l-grupp jew ta' l-anqas waħda mis-sussidjarji fil-grupp tkun entità regolata skond it-tifsira ta' l-Artikolu 1;
(b) fejn ikun hemm entità regolata skond it-tifsira ta' l-Artikolu 1 li tmexxi l-grupp, tkun jew impriża prinċipali ta' entità fis-settur finanzjarju, entità li tikkontrolla l-parteċipazzjoni f'entità fis-settur finanzjarju, jew entità marbuta ma' entità fis-settur finanzjarju permezz ta' relazzjoni skond it-tifsira ta' l-Artikolu 12(1) tad-Direttiva 83/349/KEE;
(ċ) fejn ma jkun hemm ebda entità regolata skond it-tifsira ta' l-Artikolu 1 li tmexxi l-grupp, l-attivitajiet tal-grupp prinċipalment iseħħu fis-settur finanzjarju skond it-tifsira ta' l-Artikolu 3(1);
(d) ta 'l-anqas waħda mill-entitajiet fil-grupp tkun fi ħdan is-settur finanzjarju u ta' l-anqas waħda tkun fi ħdan is-settur bankarju jew dak ta' servizzi ta' investiment;
(e) l-attivitajiet konsolidati u/jew aggregati ta' l-entitajiet fi ħdan is-settur ta' l-assigurazzjoni u l-attivitajiet konsolidati u/jew aggregati ta' l-entitajiet fi ħdan is-settur bankarju jew ta' servizzi ta' investiment huma t-tnejn sinjifikanti skond it-tifsira ta' l-Artikolu 3(2) jew (3).
Kull sub-grupp ta' grupp skond it-tifsira tal-punt 12 li jikkonforma mal-kriterji ta' dan il-punt għandu jitqies bħala konglomerat finanzjarju;
15. "kumpannija holding finanzjarja mħallta li tamministra" għandha tfisser impriża prinċipali, barra minn entità regolata, li flimkien mas-sussidjarji tagħha, li mill-anqas waħda minnhom tkun entità regolata li jkollha l-uffiċċju prinċipali tagħha fil-Komunità, u entitajiet oħra, tikkostitwixxi konglomerat finanzjarju;
16. "awtoritajiet kompetenti" għandha tfisser l-awtoritajiet nazzjonali ta' l-Istati Membri li għandhom is-setgħa skond il-liġi jew regolamenti li jissorveljaw istituzzjonijiet ta' kreditu u/jew impriżi ta' assigurazzjoni u/jew ditti ta' investiment sew fuq bażi individwali u bażi wiesgħa ta' grupp;
17. "awtoritajiet relevanti kompetenti" għandha tfisser:
(a) l-awtoritajiet kompetenti ta' l-Istati Membri responsabbli għas-superviżjoni settorali fuq firxa ta' grupp ta' xi waħda mill-entitajiet regolati f'konglomerat finanzjarju;
(b) il-kordinatur maħtur skond l-Artikolu 10 jekk differenti mill-awtoritajiet imsemmija fl-(a);
(ċ) awtoritajiet kompetenti oħra konċernati, fejn relevanti, fl-opinjoni ta' l-awtoritajiet imsemmija fl-(a) jew il-(b); din l-opinjoni għandha speċjalment tagħti kont tas-suq ta' l-ishma ta' l-entitajiet regolati tal-konglomerat fi Stati Membri oħra, b'mod partikolari jekk jeċċedi l-5 %, u l-importanza fil-konglomerat ta' xi entità regolata stabbilita fi Stat Membru ieħor;
18. "transazzjonijiet bejn il-grupp" għandha tfisser it-transazzjonijiet kollha li bihom entitajiet regolati fi ħdan konglomerat finanzjarju jiddependu direttament jew indirettament fuq impriżi oħra fi ħdan l-istes grupp jew fuq xi persuna naturali jew ġuridika marbuta ma' l-impriżi fi ħdan dak il-grupp permezz ta' "rabtiet mill-qrib", għat-twettieq ta' obbligazzjoni, sew jekk kuntrattwali jew le, u sew jekk bi ħlas jew le;
19. "konċentrazzjoni tar-riskju" għandha tfisser l-esponimenti kollha b'potenzjal ta' telf li jinġarru minn entitajiet fi ħdan konglomerat finanzjarju, li huma kbar biżżejjed li jheddu s-solvibilità jew il-pożizzjoni finanzjarja b'mod ġenerali ta' entitajiet regolati fil-konglomerat finanzjarju; dawk l-esponimenti jistgħu jiġi kawżati minn riskju/kreditu ta' kontro-parti, riskju ta' investiment, riskju ta' assigurazzjoni, riskju tas-suq, riskji oħra, jew b'kombinazzjoni jew interazzjoni ta' dawn ir-riskji.
Artikolu 3
Għatbiet għall-identifikazzjoni ta' konglomerat finanzjarju
1. Għall-għanjijet ta' l-istabbiliment dwar jekk l-attivitajiet ta' grupp iseħħux prinċipalment fis-settur finanzjarju, skond it-tifsira ta' l-Artikolu 2(14)(ċ), il-proporzjon tat-total tal-karta tal-bilanċ ta' l-entitajiet tas-settur finanzjarju regolat u mhux regolat fil-grupp mat-total tal-karta tal-bilanċ tal-grupp kollu kemm hu m'għandux jeċċedi l-40 %.
2. Għall-għanijiet ta' l-istabbiliment dwar jekk attivitajiet f'setturi finanzjarji differenti humiex sinjifikanti skond it-tifsira ta' l-Artikolu 2(14)(e), għal kull settur finanzjarju il-medja tal-proporzjon tat-total tal-karta tal-bilanċ ta' dak is-settur finanzjarju mat-total tal-karta tal-bilanċ ta' l-entitajiet tas-settur finanzjarju fil-grupp u l-proporzjon tal-ħtiġiet tas-solvibilità ta' l-istess settur finanzjarju mal-ħtiġiet totali tas-solvibilitàta' l-entitajiet tas-settur finanzjarju fil-grupp m'għandux jeċċedi l-10 %.
Għall-għanijiet ta' din id-Direttiva, l-iżgħar settur finanzjarju fil-konglomerat finanzjarju huwa s-settur bl-iżgħar medja u l-aktar settur finanzjarju importanti f'konglomerat finanzjarju huwa s-settur bl-ogħla medja. Għall-għanijiet tal-kalkolazzjoni tal-medja u għall-kejl ta' l-iżgħar u l-aktar settur finanzjarju importanti, is-settur bankarju u s-settur tas-servizzi ta' investiment għandhom jitqiesu flimkien.
3. Attivitajiet rappresentattivi għandhom ukoll ikunu preżunti li jkunu sinjifikanti skond it-tifsira ta' l-Artikolu 2(14)(e) jekk it-total tal-karta tal-bilanċ ta' l-iżgħar settur finanzjarju fil-grupp jeċċedi l-EUR 6 biljuni. Jekk il-grupp ma jilħaqx l-għatba msemmija fil-paragrafu 2, l-awtoritajiet relevanti kompetenti jistgħu jiddeċiedu bi ftehim komuni li jqiesux il-grupp bħala konglomerat finanzjarju, jew li ma japplikawx id-dispożizzjonijiet ta' l-Artikoli 7, 8 jew 9, jekk ikunu ta' l-opinjoni li l-inklużżjoni tal-grupp fil-kamp ta' l-applikazzjoni ta' din id-Direttiva jew l-applikazzjoni ta' dawk id-dispożizzjonijiet ma tkunx meħtieġa jew ma tkunx xierqa jew tiżgwida fir-rigward ta' l-objettivi ta' superviżjoni supplementari, waqt li jingħata kont, per eżempju, tal-fatt li:
(a) id-daqs relattiv ta' l-iżgħar settur finanzjarju tiegħu ma jeċċedix il-5 %, imkejjel jew f'termini tal-medja msemmija fil-paragrafu 2 jew f'termini tat-total tal-karta tal-bilanċ jew tal-ħtiġiet ta' solvibilità ta' dak is-settur finanzjarju; jew
(b) is-sehem tas-suq ma jeċċedix il-5 % f'xi Stat Membru, imkejjel f'termini tat-total tal-karta tal-bilanċ fis-setturi bankarju jew tas-servizzi ta' investiment u f'termini tal-premiums gross miktuba fis-settur ta' l-assigurazzjoni.
Deċiżjonijiet meħuda skond dan il-paragrafu għandhom jiġu notifikati lill-awtoritajiet kompetenti l-oħra konċernati.
4. Għall-applikazzjoni tal-paragrafi 1, 2 u 3, l-awtoritajiet relevanti kompetenti jistgħu bi ftehim komuni:
(a) jeskludu entità meta jikkalkolaw il-proporzjonijiet, fil-każi msemmija fl-Artikolu 6(5);
(b) jagħtu kont tal-konformita ma' l-għatbiet maħsuba fil-paragrafi 1 u 2 għal tlett snin konsekuttivi, sabiex jevitaw xejriet f'daqqa tar-reġim, u jinjoraw dik il-konformità jekk ikun hemm bidliet sinjifikanti fl-istruttura tal-grupp.
Meta konglomerat finanzjarju jkun ġie identifikat skond il-paragrafi 1, 2, u 3, id-deċiżjonijiet imsemmija fl-ewwel subparagrafu ta' dan il-paragrafu għandhom jittieħdu fuq il-bażi ta' propsta magħmula mill-kordinatur ta' dak il-konglomerat finanzjarju.
5. Għall-applikazzjoni tal-paragrafi 1 u 2, l-awtoritajiet relevanti kompetenti jistgħu, f'każijiet eċċezzjonali u bi ftehim konumi, jissostitwixxu l-kriterju bbażat fuq it-total tal-karta tal-bilanċ b'wieħed jew it-tnejn tal-parametri li ġejjin jew iżiedu wieħed jew iż-żewġ parametri, jekk ikunu ta' l-opinjoni li dawn il-parametri ikunu ta' relevanza partikolari għall-għanijiet tas-superviżjoni supplementari skond din id-Direttiva: struttura dwar id-dħul, attivitajiet li ma jidħlux fil-karta tal-bilanċ.
6. Għall-applikazzjoni tal-paragrafi 1 u 2, jekk il-proporzjonijiet imsemmija f'dawk il-paragrafi jaqgħu taħt l-40 % u l-10 % rispettivament għal konglomerati li jkun diġà s-suġġett ta' superviżjoni supplementari, proporzjon aktar baxx ta' 35 % u 8 % rispettivament għandu japplika għat-tlett snin li jiġu wara biex jiġu evitati xejriet f'daqqa fir-reġim.
Bl-istess mod, għall-applikazzjoni tal-paragrafu 3, jekk it-total tal-karta tal-bilanċ ta' l-iżgħar settur finanzjarju fil-grupp jinżel taħt l-EUR 6 biljuni għal konglomerati li jkunu diġà s-suġġett ta' superviżjoni supplementari, figura aktar baxxa ta' EUR 5 biljuni għandha tapplika għat-tlett snin ta' wara biex jiġu evitati xejriet f'daqqa fir-reġim.
Matul il-perjodu msemmi f'dan il-paragrafu, il-kordinatur jista', bi qbil ma l-awtoritajiet l-oħra relevanti kompetenti, jiddeċiedi li l-proporzjonijiet aktar baxxi jew l-ammont aktar baxx imsemmi f'dan il-paragrafu għandhom jieqfu milli japplikaw.
7. Il-kalkolazzjonijiet imsemmija f'dan l-Artikolu fir-rigward tal-karta tal-bilanċ għandhom isiru fuq il-bażi tat-total aggregat tal-karta tal-bilanċ ta' l-entitajiet tak-grupp, skond il-kontijiet annwali tagħhom. Għall-għanijiet ta' din il-kalkolazzjoni, għandu jingħata kont ta' impriżi li fihom hija miżmuma parteċipazzjoni fir-rigward ta' l-ammont tat-total tal-karta tagħhom tal-bilanċ li jikkorrispondi mas-sehem proporzjonali aggregat miżmum mill-grupp. Iżda, meta kontijiet konsolidati huma disponibbli, għandhom jintużaw minflok il-kontijiet aggregati.
Il-ħtiġiet ta' solvibilità imsemmija fil-paragrafi 2 u 3 għandhom ikunu kalkolati skond id-dispożizzjonijiet tar-regoli relevanti settorali.
Artikolu 4
Identifikazzjoni ta' konglomerat finanzjarju
1. L-awtoritajiet kompetenti li jkunu awtorizzaw entitajiet regolati għandhom, fuq il-bażi ta' l-Artikoli 2, 3 u 5, jidentifikaw kull grupp li jaqa' fil-kamp ta' applikazzjoni ta' din id-Direttiva.
Għal dan il-għan:
- awtoritajiet kompetenti li jkunu awtorizzaw entitajiet regolati fil-grupp għandhom, fejn meħtieġ, jikkoperaw fil-qrib,
- jekk awtorità kompetenti tkun ta' l-opinjoni li entità regolata awtorizzata minn diuk l-awtorità kompetenti tkun membru ta' grupp li jista' jkun konglomerat finanzjarju, li ma kienx diġà identifikat skond din id-Direttiva, l-awtorità kompetenti għandha tikkomunika l-opinjoni tagħha lill-awtoritajiet l-oħra kompetenti konċernati.
2. Il-kordinatur maħtur skond l-Artikolu 10 għandu jinforma lill-impriża prinċipali li tmexxi grupp jew, fin-nuqqas ta' impriża prinċipali, l-entità regolata bl-akbar total fil-karta tal-bilanċ fl-aktar settur finanzjarju importanti fil-grupp, li l-grupp ikun ġie identifikat bħala konglomerat finanzjarju u bil-ħatra tal-kordinatur. Il-kordinatur għandu jinforma wkoll lill-awtoritajiet kompetenti li jkunu awtorizzaw entitajiet regolati fil-grupp u lill-awtoritajiet kompetenti ta' l-Istat Membru li fih il-kumpannija holding finanzjarja mħallta jkollha l-uffiċċju prinċipali tagħha, kif ukoll lill-Kummissjoni.
IL-KAPITOLU II
SUPERVIŻJONI SUPPLEMENTARI
TAQSIMA 1
KAMP TA' APPLIKAZZJONI
Artikolu 5
Kamp ta' applikazzjoni ta' superviżjoni supplementari ta' entitajiet regolati msemmija fl-Artikolu 1
1. Mingħajr preġudizzju għad-dispożizzjonijiet dwar superviżjoni li jinsabu fir-regoli settorali, l-Istati Membri għandhom jipprovdu għal superviżjoni supplementari ta' l-entitajiet regolati msemmija fl-Artikolu 1, sal-limitu u bil-mod preskritt f'din id-Direttiva.
2. L-entitajiet regolati li ġejjin għandhom ikunu suġġetti għas-superviżjoni supplementari fil-livell ta' konglomerat finanzjarju skond l-Artikoli 6 sa 17:
(a) kull entità regolata li tkun tmexxi konglomerat finanzjarju;
(b) kull entità regolata, li l-impriża prinċipali tagħha hija kumpannija holding finanzjarja mħallta li jkollha l-uffiċċju prinċipali tagħha fil-Komunità;
(ċ) kull entità regolata marbuta ma' settur ieħor finanzjarju permezz ta' relazzjoni skond it-tifsira ta' l-Artikolu 12(1) tad-Direttiva 83/349/KEE.
Fejn konglomerat finanzjarju jkun sub-grupp ta' konglomerat finanzjarju ieħor li jikkonforma mal-ħtiġiet ta' l-ewwel subparagrafu, l-Istati membri jistgħu japplikaw l-Artikoli 6 sa 17 għall-entitajiet regolati fi ħdan il-grupp imsemmi l-aħħar biss u kull referenza fid-Direttiva għat-termini grupp u konglomerat finanzjarju għandha allura tiftiehem bħala li tirreferi għal dan il-grupp isemmi l-aħħar.
3. Kull entità regolata li mhix suġġetta għal superviżjoni supplementari skond il-paragrafu 2, li l-impriża prinċipali tagħha hija entità regolata jew kumpannija holding finanzjarja mħallta li tamministra, li jkollha l-uffiċċju prinċipali tagħha barra l-Komunità, għandha tkun is-suġġett ta' superviżjoni supplementari fil-livell tal-konglomerat finanzjarju sal-limitu u bil-mod preskritt fl-Artikolu 18.
4. Meta persuni jżommu parteċipazzjoni jew rabtiet kapitali f'entità regolata waħda jew aktar, jew jeżerċitaw influwenza sinjifikanti fuq entitajiet bħal dawk mingħajr ma jżommu parteċipazzjoni jew rabtiet kapitali, ħlief fil-każi msemmija fil-paragrafi 2 u 3, l-awtoritajiet relevanti kompetenti għandhom, bi ftehim komuni u b'konformità mal-liġi nazzjonali, jistabbilixxu jekk u sa liema limitu superviżjoni supplementari ta' l-entitajiet regolati għandha titwettaq, daqslikieku jikkostitwixxu konglomerat finanzjarju.
Sabiex tiġi applikata superviżjoni supplementari bħal dik, ta' l-anqas waħda mill-entitajiet għandha tkun entità regolata kif imsemmija fl-Artikolu 1 u l-kondizzjonijiet stipulati fl-Artikolu 2(14)(d) u (e) għandhom ikunu mħarsa. L-awtoritajiet relevanti kompetenti għandhom jieħdu d-deċiżjonijiet tagħhom, waqt li jagħtu kont ta' l-objettivi tas-superviżjoni supplementari kif provdut f'din id-Direttiva.
Għall-għanijiet ta' l-applikazzjoni ta' l-ewwel subparagrafu għal "gruppi koperattivi", l-awtoritajiet kompetenti għandhom jagħtu kont tar-rabta pubblika finanzjarja ta' dawn il-gruppi fir-rigward ta' entitajiet finanzjarji oħra.
5. Mingħajr preġudizzju għal l-Artikolu 13, l-eżerċitar ta' superviżjoni supplementari fil-livell ta' konglomerat finanzjarju m'għandu bl-ebda mod jimplika li l-awtoritajiet kompetenti huma meħtieġa li jkollhom rwol ta' superviżjoni f'relazzjoni ma' kumpanniji holding finanzjarji mħallta li jamministraw, entitajiet regolati ta' pajjiżi terzi f'konglomerat finanzjarju jew entitajiet mhux regolati f'konglomerat finanzjarju, fuq bażi ta' każ b'każ.
TAQSIMA 2
POSIZZJONI FINANZJARJA
Artikolu 6
Adegwatezza ta' kapital
1. Mingħajr preġudizzju għar-regoli settorali, superviżjoni supplementari ta' adegwatezza ta' kapital ta' l-entitajiet regolati f'konglomerat finanzjarju għandha tkun eżerċitata skond ir-regoli preskritti fl-Artikolu 9(2) sa (5), fit-Taqsima 3 ta' dan il-Kapitolu, u f'L-Anness I.
2. L-Istati Membri għandhom jeħtieġu entitajiet regolati f'konglomerat finanzjarju li jassiguraw li fondi proprji huma disponibbli fil-livell tal-konglomerat finanzjarju li huma dejjem ikunu ugwali għal ta' l-anqas il-ħtiġiet ta' l-adegwezza tal-kapital kif kalkolati skond l-Anness I.
L-Istati Membri għandhom ukoll jeħtieġa li l-entitajiet regolati jkollhom taħdem politika adegwata ta' adegwatezz ta' kapital fil-livell tal-konglomerat finanzjarju.
Il-ħtiġiet imsemmija fl-ewwel u t-tieni subparagrafi għandhom ikunu s-suġġett ta' superviżjoni fuq fuq mill-kordinatur skond it-Taqsima 3.
Il-kordinatur għandu jassigura li l-kalkolazzjoni msemmija fl-ewwel subparagrafu titwettaq ta' l-anqas darba fis-sena, jew mill-entitajiet regolati jew mill-kumpannija holding finanzjarja mħallta li tamministra.
Ir-riżultati tal-kalkolazzjoni u t-tagħrif relevanti għall-kalkolazzjoni għandhom jintbagħtu lill-kordinatur mill-entità regolata skond it-tifsira ta' l-Artikolu 1 li tkun tmessi l-konglomerat finanzjarju, jew, fejn il-konglomerat finanzjarju ma jkunx immexxi minn entità regolata skond it-tifsira ta' l-Artikolu 1, mill-kumpannija holding finanzjarja mħallta jew mill-entità regolata fil-konglomerat finanzjarju identifikata mill-kordinatur wara konsultazzjoni ma' l-awtoritajiet l-oħra relevanti kompetenti u mal-konglomerat finanzjarju.
3. Għall-għanijiet tal-kalkolazzjoni tal-ħtiġiet ta' adegwatezza tal-kapital imsemmija fl-ewwel subparagrafu tal-paragrafu 2, l-entitajiet li ġejjin għandhom jiġu nklużi fil-kamp ta' applikazzjoni ta' superviżjoni supplementari bil-mod u sal-limitu definit f'L-Anness I:
(a) istituzzjoni ta' kreditu, istituzzjoni finanzjarja jew impriża ta' servizzi bankarji anċillari skond it-tifsira ta' l-Artikolu 1(5) u (23) tad-Direttiva 2000/12/KE;
(b) impriża ta' assigurazzjoni, impriża ta' riassikurazzjoni jew kumpannija holding ta' assigurazzjoni skond it-tifsira ta' l-Artikolu 1(i) tad-Direttiva 98/78/KE;
(ċ) ditta ta' investiment jew istituzzjoni finanzjarja skond it-tifsira ta' l-Artikolu 2(7) tad-Direttiva 93/6/KEE;
(d) kumpanniji holding finanzjarji mħallta li jamministraw.
4. Meta jiġu kalkolati l-ħtiġiet ta' adegwatezza ta' kapital supplementari fir-rigward ta' konglomerat finanzjarju bl-applikazzjoni tal-metodu 1 (Konsolidazzjoni ta' konteġġi) imsemmi f'L-Anness I, il-fondi proprji u l-ħtiġiet ta' solvibilità ta' l-entitajiet fil-grupp għandhom jiġu kalkolati bl-applikazzjoni tar-regoli settorali li jikkorrispondu fil-forma u l-limitu ta' konsolidazzjoni kif preskritt b'mod partikolari fl-Artikolu 54 tad-Direttiva 2000/12/KE u l-Anness I.1. B. tad-Direttiva 98/78/KE.
Meta jiġu applikati l-metodi 2 jew 3 (Tnaqqis u aggregazzjoni, Valur skond il-kotba/Ħtieġa tat-tnaqqis) imsemmija f'L-Anness I, il-kalkolazzjoni għandha tagħti kont tas-sehjem proporzjonali miżmum mill-impriża prinċipali jew impriża li jkollha parteċipazzjoni f'entità oħra tal-grupp. "Sehem proporzjonali" tfisser il-proporzjon tal-kapital sottoskritt li huwa miżmum, direttament jew indirettament, minn dik l-impriża.
5. Il-kordinatur jista' jiddeċiedi li ma jinkludix entità partikolari fil-kamp ta' applikazzjoni meta jikkalkola l-ħtiġiet ta' adegwatezza ta' kapital supplimentari fil-każijiet li ġejjin:
(a) jekk l-entità tkun tinsab f'pajjiż terz fejn ikun hemm impedimenti legali għat-trasferiment ta' l-informazzjoni meħtieġa, mingħajr preġudizzju għar-regoli settorali li jirrigwardaw l-obbligu ta' l-awtoritajiet kompetenti li jirrifjutaw awtorizzazzjoni fejn l-eżerċizzju effettiv tal-funzjonijiet superviżorji tagħhom ma jitħalliex isir;
(b) jekk l-entità tkun ta' interess negliġibbli fir-rigward ta' l-objettivi tas-superviżjoni supplementari ta' entitajiet regolati fil-konglomerat finanzjarju;
(ċ) jekk l-inklużjoni ta' l-entità ma tkunx tixraq jew tista' tiżgwida fir-rigward ta' l-objettivi ta' superviżjoni supplementari.
iżda, jekk diversi entitajiet għandhom jiġu esklużi bis-saħħa ta' (b) ta' l-ewwel subparagrafu, għandhom madana kollu jkunu nklużi meta kollettivament ikun ta' interess mhux negliġibbli.
Fil-każ imsemmi fiċ-(ċ) ta' l-ewwel subparagrafu, l-kordinatur għandu, ħlief f'każi ta' urġenza, jikkonsulta ma' l-awtoritajiet l-oħra relevanti kompetenti qabel ma jieħu deċiżjoni.
Meta kordinatur ma jinkludix entità regolata fil-kamp ta' l-applikazzjoni ta' wieħed mill-każi kif hemm provdut fil-(b) u (ċ) ta' l-ewwel subparagrafu, l-awtoritajiet kompetenti ta' l-Istat Membru li fih tkun tinsab l-entità jistgħu jitolbu l-entità li tkun tmexxi il-konglomerat finanzjarju għall-informazzjoni li tista' tiffaċilita is-superviżjoni tagħhom ta' l-entità regolata.
Artikolu 7
Konċentrazzjoni ta' riskju
1. Mingħajr preġudizzju għar-regoli settorali, superviżjoni supplementari tal-konċentrazzjoni tar-riskju ta' entitajiet regolati f'konglomerat finanzjarju għandha tiġi eżerċitata skond ir-regoli preskritti fl-Artikolu 9(2) sa (4), fit-Taqsima 3 ta' dan il-Kapitolu u f'L-Anness II.
2. L-Istati Membri għandhom jeħtieġu li entitajiet regolati jew kumpanniji holding finanzjarji mħallta li jirrapportaw fuq bażi regolari u ta' l-anqas darba fis-sena lill-kordinatur kull konċentrazzjoni ta' riskju sinjifikanti fil-livell tal-konglomerat finanzjarju, skond ir-regoli preskritti f'dan l-Artikolu u f'L-Anness II. L-informazzjoni meħtieġa għandha tintbagħat lill-kordinatur mill-entità regolata skond it-tifsira ta' l-Artikolu 1 li tkun tmexxi l-konglomerat finanzjarju jew, fejn il-konglomerat finanzjarju ma jkunx immexxi minn entità regolata skond it-tifsira ta' l-Artikolu 1, mill-kumpannija holding finanzjarja mħallta jew mill-entità regolata fil-konglomerat identifikata mill-kordinatur wara konsultazzjoni ma' l-awtoritajiet l-oħra relevanti kompetenti u mal-konglomerat finanzjarju.
Dawn il-konċentrazzjonijiet ta' riskju għandhom ikunu suġġetti għal superviżjoni fuq fuq mill-kordinatur skond it-Taqsima 3.
3. Sakemm ikun hemm aktar kordinazzjoni fil-leġilazzjoni tal-Komunità, l-Istati Membri jistgħu jiffissaw limiti kwantitattivi jew jippermettu lill-awtoritajiet kompetenti tagħhom li jiffissaw limiti kwantitattivi, jew jieħdu miżuri oħra superviżorji li jiksbu l-objettivi ta' superviżjoni supplementari, fir-rigward ta' kull konċentrazzjoni ta' riskju fil-livell ta' konglomerat finanzjarju.
4. Fejn konglomerat finanzjarju jkun immexxi minn kumpannija holding finanzjarja mħallta li tamministra, ir-regoli settorali fir-rigward ta' konċentrazzjoni ta' riskju tas-settur finanzjarju l-aktar importanti fil-konglomerat finanzjarju, jekk ikun hemm, għandhom japplikaw għal dak is-settur kollu kemm hu, inkluża l-kumpannija holding finanzjarja mħallta li tamministra.
Artikolu 8
Transazzjonijiet bejn il-grupp
1. Mingħajr preġudizzju għar-regoli settorali, supreviżjoni supplementari ta' transazzjonijiet bejn il-grupp ta' entitajiet regolati f'konglomerat finanzjarju għandha tiġi eżerċitata skind ir-regoli preskritti fl-Artikolu 9(2) sa (4), fit-Taqsima 3 ta' dan il-Kapitolu, u f'L-Anness II.
2. L-Istati Membri għandhom jeħtieġu entitajiet regolati jew kumpanniji holding finanzjarji mħallta li jirrapportaw, fuq bażi regolari u ta' l-anqas darba fis-sena, lill-kordinatur it-transazzjonijiet kollha sinifikanti bejn il-grupp ta' entitajiet regolati fi ħdan konglomerat finanzjarju, skond ir-regoli preskritti f'dan l-artikolu u f'L-Anness II. Sal-limitu li ma jkunux tħejjew definizzjonijiet ta' l-għatbiet imsemmija fl-aħħar sentenza ta' l-ewwel paragrafu ta' l-Anness II, transazzjoni bejn il-grupp għandha tiġi preżunta li tkun sinifikanti jekk l-ammont tagħha jeċċedi ta' l-anqas 5 % ta' l-ammont totali tal-ħtiġiet ta' adegwatezza tal-kapital fil-livell ta' konglomerat finanzjarju.
L-informazzjoni meħtieġa għandha tintbagħat lill-kordinatur mill-entità regolata skond it-tifsira ta' l-Artikolu 1 li tkun tmexxi l-konglomerat finanzjarju jew, fejn il-konglomerat finanzjarju ma jkunx immexxi minn entità regolata skond it-tifsira ta' l-Artikolu 1, mill-kumpannija holding finanzjarja mħallta jew mill-entità regolata fil-konglomerat identifikata mill-kordinatur wara konsultazzjoni ma' l-awtoritajiet l-oħra relevanti kompetenti u mal-konglomerat finanzjarju.
Dawn it-transazzjonijiet bejn il-grupp għandhom ikunu s-suġġett ta' superviżjoni fuq fuq mill-kordinatur.
3. Sakemm ikun hemm aktar kordinazzjoni fil-liġi tal-Komunità, l-Istati Membri jistgħu jiffissaw limiti kwantitattivi u ħtiġiet kwalitattivi jew jippermettu lill-awtoritajiet kompetenti tagħhom li jiffissaw limiti kwantitattivi u ħtiġiet kwalitattivi, jew jieħdu miżuri oħra ta' superviżjoni li jiksbu l-objettivi ta' superviżjoni supplementari, fir-rigward ta' transazzjonijiet bejn il-grupp ta' entitajiet regolati fi ħdan konglomerat finanzjarju.
4. Fejn konglomerat finanzjarju jkun immexxi minn kumpannija holding finanzjarja mħallta li tamministra, ir-regoli settorali li jirrigwardaw transazzjonijiet bejn il-grupp ta' l-aktar settur finnzjarju importanti fil-konglomerat finanzjarju għandhom japplikaw għal dak is-settur kollu kemm hu, inkluża l-kumpannija holding finanzjarja mħallta li tamministra.
Artikolu 9
Mekkaniżmi ta' kontroll intern u proċessi ta' immaniġġar tar-riskju
1. L-Istati Membri għandhom jeħtieġu li entitajiet regolati jkollhom, jaħdmu fil-livell ta' konglomerat finanzjarju, proċessi adegwati ta' maniġġar tar-riskju u mekkaniżmi interni ta' kontroll, inkluż proċeduri sodi ta' amministrazzjoni u konteġġi.
2. Il-proċessi ta' l-immaniġġar tar-riskju għandhom jinkludu:
(a) governanza sod u mmaniġġar bl-approvazzjoni u reviżjoni ta' kull tant żmien ta' l-istrateġiji u l-politika minn korpi adattati li jirregolaw fil-livell tal-konglomerat finanzjarju fir-rigward tar-riskji kollha li jassumu;
(b) politika adegwata ta' adegwatezza ta' kapital sabiex jantiċipaw l-impatt fuq l-istrateġija tagħhom tan-negozju dwar profil tar-riskju u ħtiġiet ta' kapital kif sttabbilit skond l-Artikolu 6 u l-Anness I;
(ċ) proċeduri adegwati li jassiguraw li s-sistemi tagħhom ta' sorveljanza tar-riskju huma integrati sew fl-organizzazzjoni taghom li li jittieħdu l-miżuri kollha biex jiġi assigurat li s-sistemi implimentati fl-impriżi kollha inklużi fil-kamp ta' applikazzjoni ta' superviżjoni suppelmentari huma konsistenti sabiex ir-riskji jistgħu jitkejjlu, sorveljati u kontrollati fil-livell tal-konglomerat finanzjarju.
3. Il-mekkaniżmi interni ta' kontroll għandhom jinkludu:
(a) mekkaniżmi adegwati fir-rigward ta' adegwatezza ta' kapital biex jiġu identifikati u mkejjla ir-riskji kollha materjali li jidħlu għalihom u li jirrelataw fondi proprji kif jixraq għar-riskji;
(b) proċeduri ta' rapportar sod u ta' kontijiet li jidentifikaw, ikejlu, jissorveljaw u jikkontrollaw it-transazzjonijiet bejn il-grupp u l-konċentrazzjoni tar-riskju.
4. L-Istati Membri għandhom jassiguraw li, fl-impriżi kollha nklużi fil-kamp ta' applikazzjoni ta' superviżjoni supplementari bis-saħħa ta' l-Artikolu 5, mekkaniżmi adegwati interni ta' kontroll għall-produzzjoni ta' kull tagħrif u informazzjoni li jistgħu jkunu relevanti għall-għanijiet tas-superviżjoni supplementari.
5. Il-proċessi u l-mekkaniżmi msemmija fil-paragrafi 1 sa 4 għandhom ikunu suġġetti għal superviżjoni fuq fuq mill-kordinatur.
TAQSIMA 3
MIŻURI BIEX TIĠI FAĊILITATA S-SUPERVIŻJONI SUPPLEMENTARI
Artikolu 10
Awtorità kompetenti responsabbli għall-eżerċitar ta' superviżjoni supplementari(il-kordinatur)
1. Sabiex tiġi asigurata superviżjoni supplementari kif imiss ta' l-entitajiet regolati f'konglomerat finanzjarju, kordinatur wieħed, responsabbli għall-kordinament u l-eżerċizzju ta' superviżjoni supplementari, għandu jiġi maħtur minn fost l-awtoritajiet kompetenti ta' l-Istati Membri konċernati, inklużi dawk l-Istati Membri li fihom il-kumpannija holding finanzjarja mħallta jkollha l-uffiċċju prinċipali tagħha.
2. Il-ħatra għandha tkun bażata fuq il-kriterji li ġejjin:
(a) fejn konglomerat finanzjarju jkun immexxi minn entità regolata, il-kompitu ta' kordinatur għandu jkun eżerċitat mill-awtorità kompetenti li tkun awtorizzat dik l-entità regolata bis-saħħa tar-regoli relevanti settorali;
(b) fejn konglomerat finanzjarju ma jkunx immexxi minn entità regolata, il-kompitu ta' kordinatur għandu jiġi eżerċitat mill-awtorità kompetenti identifikata skond il-prinċipji li ġejjin:
(i) fejn l-prinċipali ta' entità regolata tkun kumpannija holding finanzjarja mħallta li tamministra, il-kompitu ta' kordinatur għandu jiġi eżerċitat mill-awtorità kompetenti li tkun awtorizzat dik l-entità regolata bis-saħħa tar-regoli relevanti settorali;
(ii) fejn aktar minn entità regolata waħda b'uffiċċju prinċipali fil-Komunità jkollhom bħala ommhom l-istess kumpannija holding finanzjarja mħallta li tamministra, u waħda minn dawn l-entitajiet tkun ħiet awtorizzata fl-Istat Membru li fih il-kumpannija holding finanzjarja mħallta jkollha l-uffiċċju prinċipali, il-kompitu tal-kordinatur għandu jiġi eżerċitat mill-awtorità kompetenti ta' l-entità regolata awtorizzata f'dak l-Istat Membru.
Fejn aktar minn entità regolata waħda, jkunu attivi f'setturi finanzjarji differenti fl-Istat Membru li fih il-kumpannija holding finanzjarja mħallta jkollha l-uffiċċju prinċipali tagħha, il-kompitu tal-kordinatur għandu jiġi eżerċitat mill-awtorità kompetenti ta' l-entità regolata attiva fl-aktar settur finanzjarju importanti.
Fejn il-konglomerat finanzjarju jkun immexxi minna aktar minn kumpannija holding finanzjarja mħallta waħda b'uffiċċju prinċipali fi Stati Membri differenti u jkun hemm entità regolata f'kull wieħed minn dawn l-Istati, il-kompitu ta' kordinatur għandu jiġi eżerċitat mill-awtorià kompetenti ta' l-entità regolata bl-akbar total fil-karta tal-bilanċ jekk dawn l-entitajiet huma fl-istess settur finanzjarju, jew mill-awtorità kompetenti ta' l-entità regolata fis-settur finanzjarju l-aktar importanti;
(iii) fejn aktar minn entità regolata waħda b'uffiċċju prinċipali fil-Komunità jkollhom bħala ommhom l-istess kumpannija holding finanzjarja mħallta li tamminsitra u ebda waħda minn dawn lk-entitajiet ma tkun ħiet awtorizzata fl-Istat Membru li fih il-kumpannija holding finanzjarja mħallta jkollha l-uffiċċju prinċipali tagħha, il-kompitu ta' kordinatur għandu jiġi eżerċitat mill-awtorità kompetenti li awtorizzat l-entità regolata bl-akbar total fil-karta tal-bilanċ fis-settur finanzjarju l-aktar importanti;
(iv) fejn il-konglomerat finanzjarju huwa grupp mingħajr impriża prinċipali fil-quċċata, jew f'kull każ ieħor, il-kompitu ta' kordinatur għandu jiġi eżerċitat mill-awtorità kompetenti li tkun awtorizzat l-entità regolata bl-akbar total fil-karta tal-bilanċ fis-settur finanzjarju l-aktar importanti.
3. F'każijiet partikolari, l-awtoritajiet relevanti kompetenti jisgħu bi ftehim komuni iwarrbu l-kriterji msemmija fil-paragrafu 2 jekk l-applikazzjoni tagħhom ma tkunx adattata, waqt li jingħata kont ta' l-istruttura tal-konglomerat u l-importanza relattiva ta' l-attivitajiet tiegħu f'pajjiżi differenti u jaħtru awtorità kompetenti differenti bħala kordinatur. F'dawn il-każi, qabel ma jieħdu d-deċiżjoni tagħhom, l-awtoritajiet kompetenti għandhom jagħtu lill-konglomerat l-opportunità li jagħti l-opinjoni tiegħu dwar dik id-deċiżjoni.
Artikolu 11
Kompiti tal-kordinatur
1. Il-kompiti li għandhom jitwettqu mill-kordinatur fir-rigward ta' superviużjoni supplementari għandhom jinkludu:
(a) il-kordinament tal-ġbir u disseminazzjoni ta' informazzjoni relevanti jew essenzjali f'negozji viabbli u sitwazzjonijiet ta' emerġenza, inkluża d-disseminazzjoni ta' informazzjoni li hija importanti għall-kompitu ta' superviżjoni ta' l-awtorità kompetenti skond ir-regoli settorali;
(b) superviżjoni fuq fuq u stima tas-sitwazzjoni finanzjarja ta' konglomerat finanzjarju;
(ċ) stima ta' konformità mar-regoli dwar l-adegwetezza ta' kapital u konċentrazzjoni ta' riskju u transazzjonijiet bejn il-grupp kif stipulat f'L-Artikoli 6, 7 u 8;
(d) stima ta' l-istruttura tal-konglomerat finanzjarju, l-organizzazzjoni u s-sistema interna ta' kontroll kif stipulat fl-Artikolu 9;
(e) ippjanar u kordinament ta' attivitajiet superviżorji f'negozji vijabbli kif ukoll f'sitwazzjonijiet ta' emerġenza, b'koeprazzjoni ma' l-awtoritajiet relevanti kompetenti involuti;
(f) kompiti oħra, miżuri u deċiżjonijiet assenjati lill-kordinatur b'din id-Direttiva jew li joħorġu mill-applikazzjoni ta' din id-Direttiva.
Sabiex tiġi faċilitata u stabbilita superviżjoni supplementari fuq bażi legali wiesgħa, il-kordinatur u l-awtoritajiet l-oħra relevanti kompetenti, u fejn meħtieġ awtoritajiet kompetenti oħra konċernati, għandu jkollhom jaħdmu arranġamenti ta' kordinament. L-arranġamenti ta' kordinament jistgħu jafdaw kompiti addizzjonali lill-kordinatur u jistgħu jispeċifikaw il-proċeduri għall-proċess ta' teħid ta' deċiżjonijiet fost l-awtoritajiet kompetenti relevanti kif imsemmija f'L-Artikoli 3, 4, 5(4), 6, 12(2), 16 u 18, u għal koperazzjoni ma' awtoritajiet oħra kompetenti.
2. Il-kordinatur għandu, meta jeħtieġ informazzjoni li tkun diġà ingħatat lil awtorità kompetenti oħra skond ir-regoli settorali, jikkuntattja lil din l-awtorità kull fejn possibbli sabiex jipprevjeni duplikazzjoni ta' rappurtar lill-awtoritajiet varji involuti fis-superviżjoni.
3. Mingħajr preġudizzju għall-possibbiltà li jiġu delegati kompetenzi speċifiċi superviżorji u responsabbiltajiet kif hemm provdut fil-leġislazzjoni tal-Komunità, il-preżenza ta' kordinatur fdat b'kompiti speċifiċi li jikkonċernaw is-superviżjoni supplementari ta' entitajiet regolati f'konglomerat finanzjarju m'għandhiex teffettwa l-kompiti u r-responsabbiltajiet ta' l-awtoritajiet kompetenti kif hemm provdut fir-regoli settorali..
Artikolu 12
Koperazzjoni u skampju ta' informazzjoni bejn awtoritajiet kompetenti
1. L-awtoritajiet kompetenti responsabbli għas-superviżjoni ta' entitajiet regolati f'konglomerat finanzjarju u l-awtorità kompetenti maħtura bħala kordinatur għal dak il-konglomerat finanzjarju għandhom jikkoperaw fil-qrib ma' xulxin. Mingħajr preġudizzju għar-responsabbiltajiet rispettivi tagħhom kif definiti taħt ir-regoli settorali, dawn l-awtoritajiet, sew jekk stabbiliti fl-istess Stat Membru jew le, għandhom jipprovdu lil xulxin b'kull informazzjoni li hija essenzjali jew relevanti għall-eżerċizzju tal-kompiti superviżorji ta' l-awtoritajiet l-oħra skond ir-regoli settorali u din id-Direttiva. F'dan ir-rigward, l-awtoritajiet kompetenti u l-kordinatur għandhom jikkomunikaw fuq talba l-informazzjoni kollha relevanti u għandhom jikkomunikaw fuq l-inizjattiva tagħhom stess kull informazzjoni essenzjali.
Din il-koperazzjoni għandha ta' l-anqas tipprovdi għall-ġbir u l-iskambju ta' informazzjoni fir-rigward tal-partiti li ġejjin:
(a) identifikazzjoni ta' l-istruttura tal-grupp ta' l-entitajiet kollha prinċipali li jappartjenu għall-konglomerat finanzjarju, kif ukoll ta' l-awtoritajiet kompetenti ta' l-entitajiet regolati fil-grupp;
(b) il-politika strateġika tal-konglomerat finanzjarju;
(ċ) is-sitwazzjoni finanzjarja tal-konglomerat finanzjarju, b'mod partikolari dwar l-adegwatezza ta' kapital, transazzjonijiet bejn il-grupp, konċentrazzjoni ta' riskju u profitabilità;
(d) id-detenturi prinċipali ta' l-ishma tal-konglomerat finanzjarju u l-amministrazzjoni;
(e) l-organizzazzjoni, l-immaniġġar tar-riskju u s-sistemi interni ta' kontroll fil-livell ta' konglomerat finanzjarju;
(f) proċeduri għal ġbir ta' informazzjoni mill-entitajiet f'konglomerat finanzjarju, u l-verifikazzjoni ta' dik l-informazzjoni;
(g) żviluppi kuntrarji f'entitajiet regolati jew f'entitajiet oħra ta' konglomerat finanzjarju li jistgħu jaffettwaw serjament l-entitajiet regolati;
(g) sanzjonijiet prinċipali u miżuri eċċezzjonali meħuda mill-awtoritajiet kompetenti skond ir-regoli settorali jew din id-Direttiva.
L-awtoritajiet kompetenti jistgħu wkoll jiskambjaw ma' l-awtoritajiet li ġejjin dik l-informazzjoni hekk kif tista' tkun meħtieġa għat-twettieq tal-kompiti rispettivi tagħhom, fir-rigward ta' entitajiet regolati fir-rigward ta' konglomerat finanzjarju, b'linja mad-dispożizzjonijiet preskritti fir-regoli settorali: banek ċentrali, is-Sistema Ewropea ta' banek Ċentrali u l-Bank Ċentrali Ewropew.
2. Mingħajr preġudizzju għar-responsabbiltajiet rispettivi tagħhom kif definiti taħt ir-regoli settorali, l-awtoritajiet kompetenti konċernati għandhom, qabel id-deċiżjoni tagħhom, jikkonsultaw ma' xulxin fir-rigward tal-partiti li ġejjin, fejn dawn id-deċiżjonijiet huma ta' importanza għall-kompiti superviżorji ta' awtoritajiet kompetenti oħra:
(a) bidliet fid-detenturi ta' l-ishma, struttura ta' organizzazzjoni jew amministrattiva ta' entitajiet regolati f'konglomerat finanzjarju, li jeħtieġu approvazzjoni jew awtorizzazzjoni ta' awtoritajiet kompetenti;
(b) sanzjonijiet prinċipali jew miżuri eċċezzjonali meħuda minn awtoritajiet kompetenti.
Awtorità kompetenti tista' tiddeċiedi li ma tikkonsultax f'każi ta' urġenza jew fejn dik il-konsultazzjoni tista' tipperikola l-effettività tad-deċiżjonijiet. F'dan il-każ, l-awtorità kompetenti għandha, mingħajr dewmien, tinforma lill-awtoritajiet kompetenti l-oħra.
3. Il-kordinatur jista' jistieden lill-awtoritajiet kompetenti ta' l-Istat Membru li fih l-impriża prinċipali ikollha l-uffiċċju prinċipali tagħha, u li huma stess ma jeżerċitawx is-superviżjoni supplementari bis-saħħa ta' L-artikolu 10, li jistaqsu lill-impriża prinċipali għal kull informazzjoni li tkun relevanti għall-eżerċizzju tal-kompiti tagħhom ta' kordinament kif preskritti fl-Artikolu 11, u li jittrasmettu dik l-informazzjoni lill-kordinatur.
Fejn l-informazzjoni msemmija f'L-artikolu 14(2) tkun diġà ingħatat lil awtorità kompetenti skond ir-regoli settorali, l-awtoritajiet kompetenti responsabbli għall-eżerċitar ta' superviżjoni supplementari jistgħu japplikaw lill-awtorità imsemmija l-ewwel biex jiksbu l-informazzjoni.
4. L-Istati Membri għandhom jawtorizzaw l-iskambju ta' informazzjoni bejn l-awtoritajiet kompetenti tagħhom u bejn l-awtoritajiet kompetenti tagħhom u awtoritajiet oħra, kif imsemmija fil-paragrafi 1, 2 u 3. Il-kollezzjoni jew pussess ta' informazzjoni fir-rigward ta' entità fi ħdan konglomerat finanzjarju li mux entità regolata m'għandha bl-ebda mod timplika li l-awtoritajiet kompetenti huma meħtieġa li jkollhom rwol ta' superviżjoni b'relazzjoni ma' dawn l-entitajiet fuq bażi skond il-każ.
Informazzjoni riċevuta fil-qafas ta' superviżjoni supplementari, u b'mod partikolari kull skambju ta' informazzjoni bejn awtoritajiet kompetenti u awtoritajiet oħra kif hemm provdut f'din id-Direttiva, għandha tkun suġġetta għad-dispożizzjonijiet dwar is-segretezza professjonali u l-komunikazzjoni ta' informazzjoni kunfidenzjali preskritta fir-regoli settorali.
Artikolu 13
Korp ta' amministrazzjoni ta' kumpanniji holding finanzjarji mħallta li jamministraw
L-Istati membri jistgħu jeħtieġu li persuni li effettivament jidderieġu in-negozju ta' kumpannija holding finanzjarja mħallta jkunu ta' reputazzjoni suffiċjentement tajba u li jkollhom esperjenza suffiċjenti biex iwettqu dawk id-doveri.
Artikolu 14
Aċċess għal informazzjoni
1. L-Istati Membri għandhom jassiguraw li ma jkun hemm ebda impedimenti legali fil-ġurisdizzjoni tagħhom li tipprevjeni li l-persuni naturali jew ġuridiċi inklużi fil-kamp ta' applikazzjoni ta' superviżjoni supplementari, sew jekk entità regolata jew le, li jiskambjaw bejniethom kull informazzjoni li tista' tkun relevanti għall-għanijiet ta' superviżjoni supplementari.
2. L-Istati membri għandhom jipprovdu li, meta javviċinaw entitajiet f'konglomerat finanzjarju, sew jekk entità regolata jew le, jew direttament jew indirettamen, l-awtoritajiet kompetenti tagħhom responsabbli għall-eżerċitar ta' superviżjoni supplementari għandu jkollhom aċċess għal kull informazzjoni li tista' tkun relevanti għall-għanijiet ta' superviżjoni supplementari.
Artikolu 15
Verifika
Fejn, fl-applikazzjoni ta' din id-Direttiva, awtoritajiet kompetenti jixtiequ f'każi speċifiċi li jivverifikaw l-informazzjoni dwar entità, sew jekk regolata jew le, li hija parti ta' konglomerat finanzjarju u li tinsab fi Stat Membru ieħor, għandhom jitolbu lill-awtoritajiet kompetenti ta' dak l-Istat Membru l-ieħor li jġiegħlu li titwettaq il-verifikazzjoni.
L-awtoritajiet li jirċievu talba bħal dik għandhom, fil-qafas tal-kompetenzi tagħhom, jaġixxu dwarha jew billi jwettqu l-verifikazzjoni huma stess, jew billi jippermettu li awditur jew espert iwettaqha, jew billi jippermettu lill-awtorità li tkun għamlet it-talba li twettaqha hi stess.
L-awtorita kompetenti li tkun għamlet it-talba tista', jekk hekk tkun tixtieq, tipparteċipa fil-verifikazzjoni meta ma twettaqx il-verifikazzjoni hi stess.
Artikolu 16
Miżuri ta' infurzar
Jekk l-entitajiet regolati f'konglomerat finanzjarju ma jikkonformawx mal-ħtiġiet imsemmija f'L-Artikoli 6 sa 9 jew fejn il-ħtiġiet jitħarsu iżda s-solvibilità tista' madanakollu tiġi perikolata jew fejn it-transazzjonijiet bejn grupp jew il-konċentrazzjoni ta' riskji huma theddida għall-pożizzjoni finanzjarja ta' l-entitajiet regolati, il-miżuri neċessarji huma meħtieġa sabiex tiġi rettifikata s-sitwazzjoni mill-aktar fis possibbli:
- mill-kordinatur fir-rigward ta' kumpannija holding finanzjarja mħallta li tamministra,
- mill-awtoritajiet kompetenti fir-rigward ta' entitajiet regolati; għal dak il-għan il-kordinatur għandu jinforma lil dawk l-awtoritajiet kompetenti bis-sejbiet tiegħu.
Mingħajr preġudizzju għal l-Artikolu 17(2), l-Istati membri jistgħu jistabbilixxu liema miżuri jistgħu jittieħdu mill-awtoritajiet kompetenti tagħhom fir-rigward ta' kumpanniji holding finanzjarji mħallta li jamministraw.
L-awtoritajiet kompetenti involuti, inkluż il-kordinatur, għandhom fejn xieraq jikkordinaw l-azzjonijiet tagħhom ta' superviżjoni.
Artikolu 17
Setgħat addizzjonali ta' l-awtoritajiet kompetenti
1. Sakemm ikun hemm aktar armonizzazzjoni bejn ir-regoli settorali, l-Istati membri għandhom jipprovdu li l-awtoritajiet kompetenti tagħhom għandhom ikollhom is-setgħa li jieħdu kull miżura ta' superviżjoni meqjusa meħtieġa sabiex tiġi evitata jew tiġi ttrattata ċ-ċirkumvenzjoni ta' regoli settorali minn entitajiet regolati f'konglomerat finanzjarju.
2. Mingħajr preġudizzju għall-liġi kriminali tagħhom, l-Istati membri għandhom jassiguraw li penalitajiet jew miżuri mmirati li jtemmu ksur osservat jew il-kawżi ta' dak il-ksur jistgħu jiġu imposti fuq kumpanniji holding finanzjarji mħallta li jamministraw, jew l-amministraturi effettivi tagħhom, li jiksru l-liġijiet, regolamenti jew dispożizzjonijiet amministrattivi mgħoddija għall-implimentazzjoni ta' din id-Direttiva. F'ċerti każi, dawk il-miżuri jistgħu jeħtieġu l-intervent tal-qrati. L-awtoritajiet kompetenti għandhom jikkoperaw fil-qrib biex jassiguraw li dawk il-penalitajiet jew miżuri jipproduċu r-riżultati mixtieqa.
TAQSIMA 4
PAJJIŻI TERZI
Artikolu 18
Impriżi prinċipali barra l-Komunità
1. Mingħajr preġudizzju għar-regoli settorali, fil-każ imsemmi fl-Artikolu 5(3), l-awtoritajiet kompetenti għandhom jivverfifikaw jekk entitajiet regolati, li l-impriża prinċipali tagħhom ikollha l-uffiċċju prinċipali tagħha barra l-Komunità, humiex suġġetti għal superviżjoni minn awtorità kompetenti ta' pajjiż terz, li hija ekwivalenti għal dik li hemm provduta fid-dispożizzjonijiet ta' din id-Direttiva dwar is-superviżjoni supplementari ta' entitajiet regolati msemmija fl-Artikolu 5(2). Il-verifika għandha titwettaq mill-awtorità kompetenti li kienet tkun il-kordinatur kieku kellhom japplikaw il-kriterji stipulati fl-Artikolu 10(2), fuq it-talba ta'l-impriża prinċipali jew fuq it-talba ta' xi waħda mill-entitajiet regolati awtorizzati fil-Komunità jew fuq l-inizjattiva tagħha stess. L-awtorità kompetenti għandha tikkonsulta l-awtoritajiet l-oħra relevanti kompetenti, u għandha tagħti kont ta' kull gwida applikabbli preparata mill-Kumitat tal-Konglomerati Finanzjarji skond l-Artikolu 21(5). Għal dan il-għan l-awtorità kompetenti għandha tikkonsulta lill-Kumitat qabel ma tieħu deċiżjoni.
2. Fin-nuqqas ta' superviżjoni ekwivalenti imsemmija fil-paragrafu 1, l-Istati Membri għandhom japplikaw għall-entitajiet regolati, permezz ta' analoġija, id-dispożizzjonijiet li jikkonċernaw is-superviżjoni supplementari ta' entitajiet regolati msemmija fl-Artikolu 5(2). Bħala alternattiva, l-awtoritajiet kompetenti jistgħu japplikaw wieħed mill-metodu stipulat fil-paragrafu 3.
3. L-Istati Membri għandhom jippermettu lill-awtoritajiet kompetenti tagħhom li japplikaw metodi oħra li jassiguraw superviżjoni supplementari adattata ta' l-entitajiet regolati f'konglomerat finanzjarju. Dawn il-metodi għandhom jiġi miftiehma mill-kordinatur, wara konsultazzjoni ma' l-awtoritajiet l-oħra relevanti kompetenti. L-awtoritajiet kompetenti jistgħu b'mod partikolari jeħtieġu l-istabbiliment ta' kumpannija holding finanzjarja mħallta li jkollha l-uffiċċju prinċipali tagħha fil-Komunità, u japplikaw din id-Direttiva għall-entitajiet regolati fil-konglomerat finanzjarju mmexxi minn dik il-kumpannija li tamministra. Il-metodi għandhom jiksbu l-objettivi ta' superviżjoni supplementari kif definiti f'din id-Direttiva u għandhom jiġu notifikati lill-awtoritajiet kompetenti l-oħra involuti u lill-Kummissjoni.
Artikolu 19
Koperazzjoni ma' awtoritajiet kompetenti ta' pajjiżi terzi
1. L-Artikolu 25(1) u (2) tad-Direttiva 2000/12/KE u l-Artikolu 10a tad-Direttiva 98/78/KE għandhom japplikaw mutatis mutandis għan-negozjar ta' patti ta' ftehim ma' xi pajjiż terz wieħed jew aktar fir-rigward tal-mezzi ta' l-eżerċitar ta' superviżjoni supplementari ta' entitajiet regolati f'konglomerat finanzjarju.
2. Il-Kummissjoni, il-Kumitat Bankarju ta' Konsulenza, il-Kumitat dwar l-Assigurazzjoni u l-Kumitat ta' Konglomerati Finanzjarji għandhom jeżaminaw ir-riżultat tan-negozjati msemmija fil-paragrafu 1 u s-sitwazzjoni li tirriżulta.
IL-KAPITOLU III
SETGĦAT KONFERITI FUQ IL-KUMMISSJONI U PROĊEDURA TA' KUMITAT
Artikolu 20
Setgħat moghtija lill-Kummissjoni
1. Il-Kummissjoni għandha tadotta, skond il-proċedura msemmija fl-Artikolu 21(2), l-adattazzjonijiet tekniċi li għandhom isiru għal din id-Direttiva fiż-żoni li ġejjin:
(a) formulazzjoni aktar preċiża tad-definizzjonijiet imsemmija fl-Artikolu 2 sabiex jingħata kont ta' l-iżviluppi fi swieq finanzjarji fl-applikazzjoni ta' din id-Direttiva;
(b) formulazzjoni aktar preċiża tad-definizzjonijiet imsemmija fl-Artikolu 2 sabiex tiġi assigurata l-applikazzjoni uniformi ta' din id-Direttiva fil-Komunità;
(ċ) l-allinjament ta' terminoloġija u l-iffurmar ta' definizzjonijiet fid-Direttiva skond atti sussegwenti tal-Komunità dwar entitajiet regolati u kwistjonijiet relatati;
(d) definizzjoni aktar preċiża tal-metodi ta' kalkolazzjoni stipulati f'L-Anness I sabiex jingħata kont ta' l-iżviluppi fis-swieq finanzjarji u teknika ta' prudenza;
(e) il-kordinazzjoni tad-dispożizzjonijiet adottati bis-saħħa ta' l-Artikoli 7 u 8 u Annes II bil-ħsieb li tiġi nkoraġġita l-applikazzjoni uniformi ġewwa l-Komunità.
2. Il-Kummissjoni għandha tinforma lill-pubbliku b'kull proposta presentata skond dan l-Artikolu u għandha tikkonsulta mal-partijiet interessati qabel ma tibgħat l-abbozz tal-miżuri lill-Kumitat ta' Konglomerati Finanzjarji msemmi fl-Artikolu 21.
Artikolu 21
Kumitat
1. Il-Kummissjoni għandha tkun assistita minn Kumitat ta' Konglomerati Finanzjarji, hawnhekk iżjed 'il quddiem imsejjaħ il-"Kumitat".
2. Meta ssir referenza għal dan il-paragrafu, l-Artikoli 5 u 7 tad-Deċiżjoni 1999/468/KE għandhom japplikaw, wara li jingħata kont tad-dispożizzjonijiet ta' l-Artikolu 8 tagħha.
Il-perjodu preskritt fl-Artikolu 5(6) tad-Deċiżjoni 1999/468/KE għandu jiġi ffissat bħala wieħed ta' tlett xhur.
3. Il-Kumitat għandu jadotta r-regoli tiegħu ta' proċedura.
4. Mingħajr preġudizzju għall-miżuri ta' implimentazzjoni diġà adaottati, malli jiskadi perjodu ta' erba' snin wara d-dħul fis-seħħ ta' din id-Direttiva, l-applikazzjoni tad-dispożizzjonijiet tagħha li jeħtieġa l-adozzjoni ta' regoli tekniċi u deċiżjonijiet skond il-proċedura msemmija fil-paragrafu 2 għandha tiġi sospiża. Fuq proposta mill-Kummissjoni, il-Parlament Ewropew u l-Kunsill jistgħu iġeddu d-dispożizzjonijiet konċernati skond il-proċedura preskritta fl-Artikolu 251 tat-Trattat u, għal dak il-għan, huma għandhom jirreveduhom qabel ma jiskadi l-perjodu msemmi hawn fuq.
5. Il-Kumitat jista' jagħti gwida ġenerali dwar jekk l-arranġamenti ta' superviżjoni supplementari ta' awtoritajiet kompetenti f'pajjiżi terzi x'aktarx li jiksbu l-objettivi ta' superviżjoni supplementari kif definita f'din id-Direttiva, b'relazzjoni ma' l-entitajiet regolati f'konglomerat finanzjarju, li l-kap tiegħu għandu l-uffiċċju prinċipali tiegħu barra l-Komunità. Il-Kumitat għandu jżomm kull gwida bħal dik taħt reviżjoni u għandu jagħti kont għal kull bidliet fis-superviżjoni supplementari mwettqa minn dawk l-awtoritajiet kompetenti.
6. Il-Kumitat għandu jinżamm infurmat mill-Istati Membri bil-prinċipji li japplikaw dwar is-superviżjoni ta' transazzjonijiet bejn il-grupp u konċentrazzjoni tar-ruskju.
IL-KAPITOLU IV
EMENDI GĦAD-DIRETTIVI EŻISTENTI
Artikolu 22
Emendi għad-Direttiva 73/239/KEE
Id-Direttiva 73/239/KEE hija emendata kif ġej:
1. l-Artikolu li ġej għandu jiddaħħal:
"L-Artikolu 12a
1. L-awtoritajiet kompetenti ta' l-Istati Membri l-oħra involuti għandhom jiġu konsultati qabel ma tingħata awtorizzazzjoni lill-impriża ta' assigurazzjoni, li tkun:
(a) sussidjarja ta' impriża ta' assigurazzjoni awtorizzata fi Stat membru ieħor; jew
(b) sussidjarja ta' impriża prinċipali ta' imoriża ta' assigurazzjoni awtorizzata fi Stat membru ieħor; jew
(ċ) kontrollata mill-istess persuna sew naturali jew ġuridika, li tikkontrolla impriża ta' assigurazzjoni awtorizzata fi Stat Membru ieħor.
2. L-awtorità kompetenti ta' Stat Membru involuta responsabbli għas-superviżjoni ta' istituzzjonijiet ta' kreditu jew ditti ta' investiment għandha tiġi konsultata qabel ma tingħata awtorizzazzjoni lill-impriża ta' assigurazzjoni li tkun:
(a) sussidjarja ta' istituzzjoni ta' kreditu jew ditta ta' investiment awtorizzata fil-Komunità; jew
(b) sussidjarja ta'impriża prinċipali ta' istituzzjoni ta' kreditu jew ditta ta' investiment awtorizzata fil-Komunità; jew
(ċ) kontrollata mill-istess persuna, sew naturali jew ġuridika, li tikkontrolla istituzzjoni ta' kreditu jew ditta ta' investiment awtorizzata fil-Komunità.
3. L-awtoritajiet relevanti kompetenti msemmija fil-paragrafi 1 u 2 għandhom b'mod partikolari jikkonsultaw ma' xulxin meta jistmaw l-adattabilità tad-detenturi ta' l-ishma u r-reputazzjoni u l-esperjenza tad-diretturi nvoluti fl-immaniġġar ta' entità oħra ta' l-istess grupp. Għandhom jinfurmaw lil xulxin b'kull informazzjoni li tirrigwarda l-adattabilità tad-detenturi ta' l-ishma u r-reputazzjoni u l-esperjenza tad-diretturi li hija ta' relevanza għall-awtoritajiet kompetenti l-oħra involuti fl-għoti ta' awtorizzazzjoni kif ukoll għall-istima dejjem għaddejja ta' konformità mal-kondizzjonijiet ta' operazzjoni."
2. is-subparagrafi li ġejjin għandhom jiżdiedu ma' l-Artikolu 16(2):
"Il-marġini disponibbli ta' solvibilità għandu wkoll jitnaqqas bil-partiti li ġejjin:
(a) parteċipazzjonijiet li l-impriża ta' assigurazzjoni żżomm f:
- impriżi ta' assigurazzjoni skond it-tifsira ta' l-Artikolu 6 ta' din id-Direttiva, l-Artikolu 6 ta' l-Ewwel Direttiva 79/267/KEE tal-5 ta' Marzu 1979 dwar il-kordinazzjoni ta' liġijiet, regolamenti u dispożizzjonijiet amministrattivi li jirrelataw mal-bidu u l-kontinwazzjoni tan-negozju ta' assigurazzjoni diretta fuq il-ħajja [17], jew l-Artikolu 1(b) tad-Direttiva 98/78/KE tal-Parlament Ewropew u tal-Kunsill [18],
- impriżi ta' riassikurazzjoni skond it-tifsira ta' l-Artikolu 1(ċ) tad-Direttiva 98/78/KE,
- kumpanniji ta' assigurazzjoni holding skond it-tifsira ta' l-Artikolu 1(i) tad-Direttiva 98/78/KE,
- istituzzjonijiet ta' kreditu u istituzzjonijiet finanzjarji skond it-tifsira ta' l-Artikolu 1(1) u (5) tad-Direttiva 2000/12/KE tal-Parlament Ewropew u tal-Kunsill [19],
- ditti ta' investiment u istituzzjonijiet finanzjarji skond it-tifsira ta' l-Artikolu 1(2) tad-Direttiva 93/22/KEE [20] u l-Artikolu 2(4) u (7) tad-Direttiva 93/6/KEE [21];
(b) kull waħda mill-partiti li ġejjin li l-impriża ta' assigurazzjoni żżomm fir-rigward ta' l-entitajiet definiti fl-(a) li fihom iżżomm parteċipazzjoni:
- l-istrumenti msemmija fil-paragrafu 3,
- l-istrumenti msemmija fl-Artikolu 18(3) tad-Direttiva 79/267/KEE,
- talbiet subordinati u strumenti msemmija fl-Artikolu 35 u l-Artikolu 36(3) tad-Direttiva 2000/12/KE.
Fejn ishma f'istituzzjoni oħra ta' kreditu, ditta ta' investiment, istituzzjoni finanzjarja, impriża ta' assigurazzjoni jew riassikurazzjoni jew kumpannija ta' assigurazzjoni holding jiġu miżmuma temporanjament għall-għanijiet ta' operazzjoni ta' assistenza finanzjarja maħsuba biex tirriorganizza jew issalva dik l-entità, l-awtorità kompetenti tista' twarrab id-dispożizzjonijiet dwar tnaqqis imsemmija taħt (a) u (b) tar-raba' subparagrafu.
Bħala alternattivi għat-tnaqqis il-partiti msemmija fl-(a) u l-(b) tar-raba' subparagrafu li l-impriża ta' assigurazzjoni żżomm f'istituzzjonijiet ta' kreditu, ditti ta' investiment u istituzzjonijiet finanzjarji, l-Istati Membri jistgħu jippermettu li l-impriżi tagħhom ta' assigurazzjoni japplikaw mutatis mutandis il-metodi 1, 2, jew 3 ta' l-Anness I li jinsab mad-Direttiva 2002/87/KE tal-Parlament Ewropew u tal-Kunsill tas-16 ta' Diċembru 2002 dwar is-superviżjoni supplementari ta' istituzzjonijiet ta' kreditu, impriżi ta' assigurazzjoni u ditti ta' investiment f'konglomerat finanzjarju [22]. Il-metodu 1 (Konsolidazzjoni tal-konteġġi) għandu jiġi applikat biss jekk l-awtorità kompetenti tkun konfidenti dwar il-livell ta' amministrazzjoni integrata u kontroll intern fir-rigward ta' l-entitajiet li jistgħu jiġu inklużi fil-kamp ta' applikazzjoni tal-konsolidazzjoni. Il-metodu magħżul għandu jiġi applikat b'mod konsistenti matul perjodu ta' żmien.
L-Istati Membri jistgħu jipprovdu li, għall-kalkolu tal-marġini ta' solvibilità kif hemm provdut f'din id-Direttiva, impriżi ta' asigurazzjoni suġġetti għal superviżjoni supplementari skond id-Direttiva 98/78/KE jew superviżjoni supplementari skond id-Direttiva 2002/87/KE, m'għandhomx il-ħtieġa li jnaqqsu l-partiti msemmija fl-(a) u l-(b) tar-raba' subparagrafu li huma miżmuma f'istituzzjonijiet ta' kreditu, ditti ta' investiment, istituzzjonijiet finanzjarji, impriżi ta' assigurazzjoni jew riassikurazzjoni jew kumpanniji ta' assigurazzjoni li jamministra li huma nklużi fis-superviżjoni supplementari.
Għall-għanijiet tat-tnaqqis tal-parteċipazzjonijiet imsemmija f'dan il-paragrafu, parteċipazzjoni għandha tfisser parteċipazzjoni skond it-tifsira ta' l-Artikolu 1(f) tad-Direttiva 98/78/KE."
Artikolu 23
Emendi għad-Direttiva 79/267/KEE
Id-Direttiva 79/267/KE hija emendata kif ġej:
1. l-Artikolu li ġej għandu jiddaħħal:
"L-Artikolu 12a
1. L-awtoritajiet kompetenti ta' l-Istati Membri l-oħra nvoluti għandhom ikunu konsultati qabel ma tingħata awtorizzazzjoni lill-impriża ta' assigurazzjoni fuq il-ħajja, li tkun:
(a) sussidjarja ta' impriża ta' assigurazzjoni awtorizzata fi Stat membru ieħor; jew
(b) sussidjarja ta' impriża prinċipali ta' impriża ta' assigurazzjoni awtorizzata fi Stat membru ieħor; jew
(ċ) kontrollata mill-istess persuna sew naturali jew ġuridika, li tikkontrolla impriża ta' assigurazzjoni awtorizzata fi Stat Membru ieħor.
2. L-awtorità kompetenti ta' Stat membru involut, responsabbli għas-superviżjoni ta' istituzzjonijiet ta' kreditu jew ditti ta' investiment, għandhom ikunu konsultati qabel ma tingħata awtorizzazzjoni lill-impriża ta' assigurazzjoni fuq il-ħajja, li tkun:
(a) sussidjarja ta' istituzzjoni ta' kreditu jew ditta ta' investiment awtorizzata fil-Komunità; jew
(b) sussidjarja ta' impriża prinċipali ta' istituzzjoni ta' kreditu jew ditta ta' investiment awtorizzata fil-Komunità; jew
(ċ) kontrollata mill-istess persuna, sew naturali jew ġuridika, li tikkontrolla istituzzjoni ta' kreditu jew ditta ta' investiment awtorizzata fil-Komunità.
3. L-awtoritajiet relevanti kompetenti msemmija fil-paragrafi 1 u 2 għandhom b'mod partikolari jikkonsultaw ma' xulxin meta jistmaw l-adattabilità tad-detenturi ta' l-ishma u r-reputazzjoni u l-esperjenza tad-diretturi nvoluti fl-immaniġġar ta' entità oħra ta' l-istess grupp. Għandhom jinfurmaw lil xulxin b'kull informazzjoni li tirrigwarda l-adattabilità tad-detenturi ta' l-ishma u r-reputazzjoni u l-esperjenza tad-diretturi li hija ta' relevanza għall-awtoritajiet kompetenti l-oħra nvoluti fl-għoti ta' awtorizzazzjoni kif ukoll għall-istima dejjem għaddejja ta' konformità mal-kondizzjonijiet ta' operazzjoni."
2. is-subparagrafi li ġejjin għandhom jiżdiedu ma' l-Artikolu 18(2):
"Il-marġini disponibbli ta' solvibilità għandu wkoll jitnaqqas bil-partiti li ġejjin:
(a) parteċipazzjonijiet li l-impriża ta' assigurazzjoni żżomm, f
- impriżi ta' assigurazzjoni skond it-tifsira ta' l-Artikolu 6 ta' din id-Direttiva, l-Artikolu 6 tad-Direttiva 73/239/KEE [23], jew l-Artikolu 1(b) tad-Direttiva 98/78/KE tal-Parlament Ewropew u tal-Kunsill [24],
- impriżi ta' riassikurazzjoni skond it-tifsira ta' l-Artikolu 1(ċ) tad-Direttiva 98/78/KE,
- kumpanniji ta' assigurazzjoni holding skond it-tifsira ta' l-Artikolu 1(i) tad-Direttiva 98/78/KE,
- istituzzjonijiet ta' kreditu u istituzzjonijiet finanzjarji skond it-tifsira ta' l-Artikolu 1(1) u (5) tad-Direttiva 2000/12/KEC tal-Parlament Ewropew u tal-Kunsill [25],
- ditti ta' investiment u istituzzjonijiet finanzjarji skond it-tifsira ta' l-Artikolu 1(2) tad-Direttiva 93/22/KEE [26] u l-Artikoli 2(4) u 2(7) tad-Direttiva 93/6/KEE [27];
(b) kull waħda mill-partiti li ġejjin li impriża ta' assigurazzjoni żżomm fir-rigward ta' l-entitajiet definiti fl-(a) li fihom iżżomm parteċipazzjoni:
- l-istrumenti msemmija fil-paragrafu 3,
- l-istrumenti msemmija fl-Artikolu 16(3) tad-Direttiva 73/239/KEE,
- talbiet subordinati u strumenti msemmija fl-Artikolu 35 u l-Artikolu 36(3) tad-Direttiva 2000/12/KE.
L-Istati Membri jistgħu jipprovdu li, għall-kalkolu tal-marġini ta' solvibilità kif hemm provdut f'din id-Direttiva, impriżi ta' assigurazzjoni suġġetti għal superviżjoni supplementari skond id-Direttiva 98/78/KE jew superviżjoni supplementari skond id-Direttiva 2002/87/KE, ma jkollhomx il-ħtieġa li jnaqqsu l-partiti msemmija fl-(a) u l-(b) tat-tielet subparagrafu li huma miżmuma f'istituzzjonijiet ta' kreditu, ditti ta' investiment, istituzzjonijiet finanzjarji, impriżi ta' assigurazzjoni jew riassikurazzjoni jew kumpanniji ta' assigurazzjoni holding li huma nklużi fis-superviżjoni supplementari.
Għall-għanijiet tat-tnaqqis tal-parteċipazzjonijiet imsemmija f'dan il-paragrafu, parteċipazzjoni għandha tfisser parteċipazzjoni skond it-tifsira ta' l-Artikolu 1(f) tad-Direttiva 98/78/KE."
Artikolu 24
Emendi għad-Direttiva 92/49/KEE
Id-Direttiva 92/49/KEE hija emendata kif ġej:
1. il-paragrafu li ġej għandu jiddaħħal fl-Artikolu 15:
"1a. Jekk dak li jakkwista ż-żammiet imsemmija fil-paragrafu 1 ikun impriża ta' assigurazzjoni, istituzzjoni ta' kreditu jew ditta ta' investiment awtorizzat fi Stat Membru ieħor, jew l-impriża prinċipali ta' dik l-entità, jew persuna naturali jew ġuridika li tikkontrolla dik l-entità, u jekk, bħala riżultat ta' dak l-akkwist, l-impriża li fiha dak li jakkwista jipproponi li jżomm sehem issir sussidjarja jew suġġetta għall-kontroll ta' dak li jakkwista, l-istima ta' l-akkwist għandha tkun suġġetta għall-konsultazzjoni minn qabel imsemmija fl-Artikolu 12a tad-Direttiva 73/239/KEE."
2. L-Artikolu 16(5ċ) għandu jiġi sostitwit b'dan li ġej:
"5ċ. Dan l-Artikolu m'għandux jipprevjeni awtorità kompetenti milli tittrasmetti
- lill-banek ċentrali jew korpi oħra b'funzjoni simili fil-kapaċità tagħhom ta' awtoritajiet monetarji,
- fejn xieraq lil awtoritajiet pubbliċi oħra responsabbli għas-sorveljanza tas-sistemi ta' pagamenti,
informazzjoni maħsuba għat-twettieq tal-kompiti tagħhom, lanqas m'għandha timpedixxi lil dawk l-awtoritajiet jew korpi milli jikkomunikaw lill-awtoritajiet kompetenti dik l-informazzjoni hekk kif jista' jkun meħtieġ għall-għanijiet tal-paragrafu 4. Informazzjoni riċevuta f'dan il-kuntest għandha tkun suġġetta għall-kondizzjonijiet ta' segretezza professjonali imposta b'dan l-Artikolu."
Artikolu 25
Emendi għad-Direttiva 92/96/KEE
Id-Direttiva 92/96/KEE hija emendata kif ġej:
1. il-paragrafu li ġej għandu jiddaħħal fl-Artikolu 14:
"1a. Jekk dak li jakkwista ż-żammiet imsemmija fil-paragrafu 1 ikun impriża ta' assigurazzjoni, istituzzjoni ta' kreditu jew ditta ta' investiment awtorizzat fi Stat Membru ieħor, jew l-impriża prinċipali ta' dik l-entità, jew persuna naturali jew ġuridika li tikkontrolla dik l-entità, u jekk, bħala riżultat ta' dak l-akkwist, l-impriża li fiha dak li jakkwista jipproponi li jżomm sehem issir sussidjarja jew suġġetta għall-kontroll ta' dak li jakkwista, l-istima ta' l-akkwist għandha tkun suġġetta għall-konsultazzjoni minn qabel imsemmija fl-Artikolu 12a tad-Direttiva 79/267/KEE."
2. L-Artikolu 15(5ċ) għandu jiġi sostitwit b'dan li ġej:
"5ċ. Dan l-Artikolu m'għandux jipprevjeni awtorità kompetenti milli tittrasmetti
- lill-banek ċentrali jew korpi oħra b'funzjoni simili fil-kapaċità tagħhom ta' awtoritajiet monetarji,
- fejn xieraq lil awtoritajiet pubbliċi oħra responsabbli għas-sorveljanza tas-sistemi ta' pagamenti,
informazzjoni maħsuba għat-twettieq tal-kompiti tagħhom, lanqas m'għandha timpedixxi lil dawk l-awtoritajiet jew korpi milli jikkomunikaw lill-awtoritajiet kompetenti dik l-informazzjoni hekk kif jista' jkun meħtieġ għall-għanijiet tal-paragrafu 4. Informazzjoni riċevuta f'dan il-kuntest għandha tkun suġġetta għall-kondizzjonijiet ta' segretezza professjonali imposta b'dan l-Artikolu."
Artikolu 26
Emendi għad-Direttiva 93/6/KEE
Fl-Artikolu 7(3) tad-Direttiva 93/6/KEE l-ewwel u t-tieni inċiżi għandhom jiġu sostitwiti b'dan li ġej:
"— "kumpannija finanzjarja li tamministra" għandha tfisser istituzzjoni finanzjarja, li l-impriżi sussidjarji tagħha huma jew esklussivament jew prinċipalment ditti ta' investiment jew istituzzjonijiet oħra finanzjarji, li ta' l-anqas waħda minnhom hija ditta ta' investiment, u li mhix kumpannija holding finanzjarja mħallta skond it-tifsira tad-Direttiva 2002/87/KE tal-Parlament Ewropew u tal-Kunsill tas-16 ta' Diċembru 2002 dwar superviżjoni supplementari ta' istituzzjonijiet ta' kreditu, impriżi ta' assigurazzjoni u ditti ta' investiment f'konglomerat finanzjarju [29],
— "kumpannija b'attività mħallta li tamministra" għandha tfisser impriża prinċipali, barra minn kumpannija holding finanzjarja jew ditta ta' l-investiment jew kumpannija holding finanzjarja mħallta skond it-tifsira tad-Direttiva 2002/87/KE, li s-sussidjarji tagħha ta' l-anqas jinkludu ditta ta' investiment."
Artikolu 27
Emendi għad-Direttiva 93/22/KEE
Id-Direttiva 93/22/KEE hija emendata kif ġej:
1. fl-Artikolu 6 il-paragrafi li ġejjin għandhom jiżdiedu:
"L-awtorità kompetenti ta' Stat Membru involut, responsabbli għas-superviżjoni ta' istituzzjonijiet ta' kreditu jew impriżi ta' assigurazzjoni, għandhom jiġu konsultati qabel ma tingħata awtorizzazzjoni lil ditta ta' investiment li tkun:
(a) sussidjarja ta' istituzzjoni ta' kreditu jew impriża ta' assigurazzjoni awtorizzata fil-Komunità; jew
(b) sussidjarja ta' l-impriża prinċipali ta' istituzzjoni ta' kreditu jew impriża ta' assigurazzjoni awtorizzata fil-Komunità; jew
(ċ) kontrollata mill-istess persuna, sew jekk naturali jew ġuridika, li tikkontrolla istituzzjoni ta' kreditu jew impriża ta' assigurazzjoni awtorizzata fil-Komunità.
L-awtoritajiet relevanti kompetenti msemmija fl-ewwel u t-tieni paragrafi għandhom b'mod partikolari jikkonsultaw ma'xulxin meta jagħmlu stima ta' l-adattabilita' tad-detenturi ta' l-ishma u r-reputazzjoni u l-esperjenza tad-diretturi involuti fl-amministrazzjoni ta' entità oħra ta' l-istess grupp. Għandhom jinfurmaw lil xulxin b'kull informazzjoni li tirrigwarda l-adattabilità tad-detenturi ta' l-isthma u r-reputazzjoni u l-esperjenza tad-diretturi li hija ta' relevanza għall-awtoritajiet kompetenti l-oħra nvoluti fl-għoti ta' awtorizzazzjoni kif ukoll għall-istima dejjem għaddejja ta' konformità mal-kondizzjonijiet ta' operazzjoni."
2. L-Artikolu 9(2) għandu jiġi sostitwit b'dan li ġej:
"2. Jekk dak li jakkwista l-kontroll imsemmi fl-ewwel paragrafu jkun ditta ta' investiment, istituzzjoni ta' kreditu jew impriża ta' assigurazzjoni awtorizzata fi Stat Membru ieħor, jew l-impriża prinċipali ta' ditta ta' investiment, istituzzjoni ta' kreditu jew impriża ta' assigurazzjoni awtorizzata fi Stat Membru ieħor, jew persuna naturali jew ġuridika li tikkontrolla ditta ta' investiment, istituzzjoni ta' kreditu jew impriża ta' assigurazzjoni awtorizzata fi Stat Membru ieħor, u jekk, bħala riżultat ta' dak l-akkwist, l-impriża li fiha dak li jakkwista jipproponi li jakkwista kontroll issir is-sussidjarja ta' dak li jakkwista jew tiġi taħt il-kontroll tiegħu, l-istima ta' l-akkwist għandha tkun suġġetta għall-konsultazzjoni minn qabel kif hemm provdut fl-Artikolu 6."
Artikolu 28
Emendi għad-Direttiva 98/78/KE
Id-Direttiva 98/78/KE hija emendata kif ġej:
1. fl-Artikolu 1 il-punt (g), (ħ), (i) u (j) għandhom ikunu sostitwiti b'dan li ġej:
"(ġ) "impriża li tipparteċipa" għandha tfisser impriża li tkun jew impriża prinċipali jew impriża oħra li tikkontrolla parteċipazzjoni, jew impriża marbuta ma impriża oħra permezz ta' relazzjoni skond it-tifsira ta' l-Artikolu 12(1) tad-Direttiva 83/349/KEE;
(h) "impriża relatata" għandha tfisser jew sussidjarja jew impriża oħra li fiha tkun miżmuma parteċipazzjoni, jew impriża marbuta ma' impriża oħra permezz ta' relazzjoni skond it-tifsira ta' l-Artikolu 12(1) tad-Direttiva 83/349/KEE;
(i) "kumpannija ta' assigurazzjoni holding" għandha tfisser impriża prinċipali, li n-negozju prinċipali tagħha huwa li takkwista u żżomm parteċipazzjonijiet f'impriżi sussidjarji, fejn dawk l-impriżi sussidjarji huma esklussivament jew prinċipalment impriżi ta' assigurazzjoni, impriżi ta' riassikurazzjoni, jew impriżi ta' assigurazzjoni ta' pajjiżi mhux membri, bl-inqas waħda minn dawk l-impriżi sussidjarji tkun impriża ta' assigurazzjoni, u li ma tkunx kumpannija holding finanzjarja mħallta skond it-tifsira tad-Direttiva 2002/87/KE tal-Parlament Ewropew u tal-Kunsill tas-16 ta' Diċembru 2002 dwar superviżjoni supplementari ta' istituzzjonijiet ta' kreditu, impriżi ta' assigurazzjoni u ditti ta' investiment f'konglomerat finanzjarju [30];
(j) "kumpannija holding ta' assigurazzjoni b'attività imħallta" għandha tfisser impriża prinċipali, barra minn impriża ta' assigurazzjoni, impriża ta' assigurazzjoni ta' pajjiż mhux membru, impriża ta' riassikurazzjoni jew kumpannija holding finanzjarja mħallta skond it-tifsira tad-Direttiva 2002/87/KE, li tinkludi ta' l-anqas impriża waħda ta' assigurazzjoni fost l-impriżi sussidjarji tagħha."
2. fl-Artikolu 6(3) is-sentenza li ġejja għandha tiżdied:
"L-awtorità kompetenti li għamlet it-talba tista, jekk hekk tkun tixtieq, tipparteċipa fil-verifikazzjoni meta ma twettaqx il-verifikazzjoni hi stess."
3. fl-Artikolu 8(2) l-ewwel subparagrafu għandu jiġi sostitwit b'dan li ġej:
"L-Istati Membri għandhom jeħtieġu lill-impriżi ta' assigurazzjoni li jkollhom jaħdmu proċessi adegwati ta' immaniġġar ta' riskju u makkaniżmi interni ta' kontroll, inkluż rapportaġġ u proċeduri ta' konteġġi kif imiss, sabiex jidentifikaw, ikejlu, jissorveljaw u jikkontrollaw transazzjonijiet kif hemm provdut fil-paragrafu 1 kif xieraq. L-Istati Membri għandhom ukoll jeħtieġu ta' l-anqas rapportar kull sena minn impriżi ta' assigurazzjoni lill-awtoritajiet kompetenti ta' transazzjonijiet sinifikanti. Dawn il-proċessi u makkaniżmi għandhom ikunu suġġetti għal sorveljanza mill-awtoritajiet kompetenti."
4. l-Artikoli li ġejjin għandhom jiddaħħlu:
"L-Artikolu 10a
Koperazzjoni ma' l-awtoritajiet kompetenti ta' pajjiżi terzi
1. Il-Kummissjoni tista' tibgħat proposti lill-Kunsill, jew fuq it-talba ta' Stat Membru jew fuq l-inizjattiva tagħha, għan-negozjar ta' patti ta' ftehim ma' pajjiż terz wieħed jew aktar fir-rigward tal-mezzi ta' eżerċitar ta' superviżjoni supplementari fuq:
(a) impriżi ta' ssigurazzjoni li jkollhom, bħala impriżi li jipparteċipaw, impriżi skond it-tifsira ta' l-Artikolu 2 li jkollhom l-uffiċċju prinċipali tagħhom lokat f'pajjiż terz; u
(b) impriżi ta' assigurazzjoni ta' pajjiżi mhux membri li jkollhom, bħala impriżi li jipparteċipaw, impriżi skond it-tifsira ta' l-Artikolu 2 li jkollhom l-uffiċċju prinċipali tagħhom fil-Komunità.
2. Il-patti ta' ftehim imsemmija fil-paragrafu 1 għandhom b'mod partikolari jfittxu li jassiguraw kemm:
(a) li l-awtoritajiet kompetenti ta' l-Istati Membri jkunu jistgħu jiksbu l-informazzjoni meħtieġa għas-superviżjoni supplementari ta' impriżi ta' assigurazzjoni li jkollhom l-uffiċċju prinċipali tagħhom fil-Komunità u li jkollhom sussidjarji jew li jżommu parteċipazzjoni f'impriżi barra l-Komunità; u
(b) li l-awtoritajiet kompetenti ta' pajjiżi terzi jkunu jistgħu jiksbu l-informazzjoni meħtieġa għas-superviżjoni supplementari ta' impriżi ta' assigurazzjoni li jkollhom l-uffiċċji prinċipali tagħhom fit-territorji tagħhom u li jkollhom sussidjarji jew iżommu parteċipazzjonijiet f'impriżi fi Stat Membru wieħed jew aktar.
3. Il-Kummissjoni u l-Kumitat ta' l-Assigurazzjoni għandhom jeżaminaw ir-riżultat tan-negozjati msemmija fil-paragrafu 1 u s-sitwazzjoni li tirriżulta.
Artikolu 10b
Korp ta' amministrazzjoni ta' kumpanniji ta' assigurazzjoni holding
L-Istati Membri għandhom jeħtieġu li persuni li effettivament imexxu negozju ta' kumpannija holding ta' assigurazzjoni jkunu ta' reputazzjoni tajba biżżejjed u jkollhom esperjenza biżżejjed biex iwettqu dawn id-doveri."
5. f'L-Anness I.1. B. il-paragrafu li ġej għandu jiżdied:
"Fejn ma jkun hemm ebda rabtiet kapitali bejn uħud mill-impriżi ta' grupp ta' assigurazzjoni, l-awtorità kompetenti għandha tistabbilixxi liema sehem proporzjonali għandu jingħata kont tiegħu."
6. f'L-Anness I.2. il-punt li ġej għandu jiżdied:
"2.4a. Istituzzjonijiet relatati ta' kreditu, ditti ta' investiment u istituzzjonijiet finanzjarji
Meta tiġi kalkolata u aġġustata s-solvibilità ta' impriża ta' assigurazzjoni li tkun impriża li tipparteċipa f'istituzzjoni tal-kreditu, ditta ta' investiment jew istituzzjoni finanzjarja, ir-regoli preskritti fl-Artikolu 16(1) tad-Direttiva 73/239/KEE u fl-Artikolu 18 tad-Direttiva 79/267/KEE dwar it-tnaqqis ta' dawk il-parteċipazzjonijiet għandhom japplikaw mutatis mutandis, kif ukoll id-dispożizzjonijiet dwar l-abbiltà ta' Stati Membri taħt ċerti kondizzjonijiet li jippermettu metodi alternattivi u li jippermettu li dawk il-parteċipazzjonijiet ma jitnaqqsux."
Artikolu 29
Emendi għad-Direttiva 2000/12/KE
Id-Direttiva 2000/12/KE hija emendata kif ġej:
1. L-Artikolu 1 għandu jiġi emendat kif ġej:
(a) Il-punt (9) għandu jiġi sostitwit b'dan li ġej:
"9. "parteċipzzjoni għall-għanijiet ta' superviżjoni fuq bażi konsolidat u għall-għanijiet tal-punti 15 u 16 ta' l-Artikolu 34(2)" għandha tfisser parteċipazzjoni skond it-tifsira ta' l-ewwel sentenza ta' l-Artikolu 17 tad-Direttiva 78/660/KEE, jew proprjetà diretta jew indiretta, ta' 20 % jew aktar tad-drittijiet tal-vot jew kapital ta' impriża;"
(b) Il-punti (21) u (22) għandhom jiġu sostitwiti b'dan li ġej:
"21. "kumpannija holding finanzjarja" għandha tfisser istituzzjoni finanzjarja, li l-impriżi sussidjarji tagħha jkunu jew esklussivament jew prinċipalment istituzzjonijiet ta' kreditu jew istituzzjonijiet finanzjarji, b'ta l-anqas waħda minn dawk is-sussidjarji tkun istituzzjoni ta' kreditu, u li ma tkunx kumpannija holding finanzjarja mħallta skond it-tifsira tad-Direttiva 2002/87/KE tal-Parlament Ewropew u tal-Kunsill tas-16 ta' Diċembru 2002 dwar is-superviżjoni supplementari ta' istituzzjonijiet ta' kreditu, impriżi ta' assigurazzjoni jew ditti ta' investiment f'konglomerat finanzjarju [31];
22. "kumpannija holding b'attività mħallta" għandha tfisser impriża prinċipali, barra minn kumpannija holding finanzjarja jew istituzzjoni ta' kreditu jew kumpannija holding finanzjarja mħallta skond it-tifsira tad-Direttiva 2002/87/KE, li s-sussidjarji tagħha jinkludu ta' l-anqas istituzzjoni waħda ta' kreditu;"
2. fl-Artikolu 12 il-paragrafi li ġejjin għandhom jiżdiedu:
"L-awtorità kompetenti ta' Stat Membru involut, responsabbli għas-superviżjoni ta' impriżi ta' assigurazzjoni jew ditti ta' investiment, għandha tiġi konsultata qabel ma tingħata awtorizzazzjoni lill-istituzzjoni ta' kreditu li tkun:
(a) sussidjarja ta' impriża ta' assigurazzjoni jew ditta ta' investiment awtorizzata fil-Komunità; jew
(b) sussidjarja ta' impriża prinċipali ta' impriża ta' assigurazzjoni jew ditta ta' incestiment awtorizzata fil-Komunità; jew
(ċ) kontrollata mill-istess persuna, sew naturali jew ġuridika, li tikkontrolla impriża ta' assigurazzjoni jew ditta ta' investiment awtorizzata fil-Komunità.
L-awtoritajiet relevanti kompetenti msemmija fl-ewwel u t-tieni paragrafi għandhom b'mod partikolari jikkonsultaw ma' xulxin meta jagħmlu stima ta' l-adattabilita' tad-detenturi ta' l-ishma u r-reputazzjoni u l-esperjenza tad-diretturi nvoluti fl-amministrazzjoni ta' entità oħra ta' l-istess grupp. Għandhom jinfurmaw lil xulxin b'kull informazzjoni li tirrigwarda l-adattabilità tad-detenturi ta' l-isthma u r-reputazzjoni u l-esperjenza tad-diretturi li hija ta' relevanza għall-awtoritajiet kompetenti l-oħra nvoluti fl-għoti ta' awtorizzazzjoni kif ukoll għall-istima dejjem għaddejja ta' konformità mal-kondizzjonijiet ta' operazzjoni."
3. L-Artikolu 16(2) għandu jiġi sostitwit b'dan li ġej:
"2. Jekk dak li jakkwista l-azjendi msemmija fil-paragrafu 1 tkun istituzzjoni ta' kreditu, impriża ta' assigurazzjoni jew ditta ta' investiment awtorizzata fi Stat Membru ieħor jew l-impriża prinċipali ta' istituzzjoni ta' kreditu, impriża ta' assigurazzjoni jew ditta ta' investiment awtorizzata fi Stat Membru ieħor jew persuna naturali jew ġuridika li tikkontrolla istituzzjoni ta' kreditu, impriża ta' assigurazzjoni jew ditta ta' investiment awtorizzata fi Stat Membru ieħor, u jekk, bħala riżultat ta' dak l-akkwist, l-istituzzjoni li fiha dak li jakkwista jipproponi li jżomm kontroll kienet issir sussidjarja jew suġġetta għall-kontroll ta' dak li jakkwista, l-istima ta' l-akkwist għandha tkun suġġetta għall-konsultazzjoni minn qabel imsemmija fl-Artikolu 12."
4. L-Artikolu 34(2) għandu jiġi emendat kif ġej:
(a) fl-ewwel subparagrafu il-punti 12 u 13 għandhom jiġu sostitwiti b'dan li ġej:
"12. kontrolli f'istituzzjonijiet oħra ta' kreditu jew finanzjarji li jammontaw għal aktar minn 10 % tal-kapital tagħhom;
13. talbiet subordinati u strumenti msemmija fl-Artikolu 35 u l-Artikolu 36(3) li istituzzjoni ta' kreditu żżomm fir-rigward ta' istituzzjonijiet ta' kreditu u finanzjarji li fihom ikollha kontrolli li jeċċedu l-10 % tal-kapital f'kull każ;
14. kontrolli f'istituzzjonijiet oħra ta' kreditu u finanzjarji sa 10 % tal-kapital tagħhom, it-talbiet subordinati u l-istrumenti msemmija fl-Artikolu 35 u l-Artikolu 36(3) li istituzzjoni ta' kreditu żżomm fir-rigward ta' istituzzjonijiet ta' kreditu u finanzjarji barra minbn dawk imsemmija fil-punti 12 u 13 ta' dan is-subparagrafu fir-rigward ta' l-ammont tat-total ta' dawk il-kontrolli, talbiet subordinati u strumenti li jeċċedu l-10 % tal-fondi proprji ta' dik l-istituzzjoni ta' kreditu kalkolati qabel it-tnaqqis tal-partiti fil-punti 12 sa 16 ta' dan is-subparagrafu;
15. parteċipazzjonijiet skond it-tifsira ta' l-Artikolu 1(9) li istituzzjoni ta' kreditu żżomm fi
- impriżi ta' assigurazzjoni skond it-tifsira ta' l-Artikolu 6 tad-Direttiva 73/239/KEE, l-Artikolu 6 tad-Direttiva 79/267/KEE jew l-Artikolu 1(b) tad-Direttiva 98/78/KE tal-Parlament Ewropew u tal-Kunsill [32],
- impriżi ta' riassikurazzjoni skond it-tifsira ta' l-Artikolu 1(ċ) tad-Direttiva 98/78/KE,
- kumpanniji ta' assigurazzjoni holding skond it-tifsira ta' l-Artikolu 1(i) tad-Direttiva 98/78/KE;
16. kull waħda mill-partiti li ġejjin li l-istituzzjoni ta' kreditu żżomm fir-rigward ta' l-entitajiet definiti fil-punt (15) li fiha żżomm parteċipazzjoni:
- l-istrumenti msemmija fl-Artikolu 16(3) tad-Direttiva 73/239/KEE,
- strumenti msemmija fl-Artikolu 18(3) tad-Direttiva 79/267/KEE;"
(b) it-tieni subparagrafu għandu jiġi sostitwit b'dan li ġej:
"Fejn ishma f'istituzzjoni ta' kreditu oħra, istituzzjoni finanzjarja, impriża ta' assigurazzjoni jew riassikurazzjoni jew kumpannija holding ta' assigurazzjoni huma miżmuma temporanjament għall-għanijiet ta' operazzjoni ta' assistenza finanzjarja maħsuba biex torganizza jew issalva dik l-entità, l-awtorità kompetenti tista twarrab id-dispożizzjonijiet dwar tnaqqis imsemmija fil-punti 12 sa 16.
Bħala alternattiva tat-tnaqqis tal-partiti msemmija fil-punti 15 u 16, l-Istati Membri jistgħu jippermettu lill-istituzzjonijiet tagħhom ta' kreditu li japplikaw mutatis mutandis il-metodi 1, 2, jew 3 ta' l-Anness I li jinsab mad-Direttiva 2002/87/KE. Il-metodu 1 (Konsolidazzjoni tal-konteġġi) għandu jiġi applikat biss jekk l-awtorità kompetenti tkun konfidenti dwar il-livell ta' amministrazzjoni integrata u kontroll intern fir-rigward ta' l-entitajiet li jistgħu jiġu inklużi fil-kamp ta' applikazzjoni tal-konsolidazzjoni. Il-metodu magħżul għandu jiġi applikat b'mod kosnsitenti matul perjodu ta' żmien.
L-Istati Membri jistgħu jipprovdu li għall-kalkolazzjoni tal-fondi proprji fuq bażi ta' każ b'każ, istituzzjonijiet ta' kreditu suġġetti għal superviżjoni fuq bażi konsolidat skond il-Kapitolu 3 jew għal superviżjoni supplementari skond id-Direttiva 2002/87/KE, ma jiġux meħtieġa li jnaqqsu l-partiti msemmija fil-punti 12 sa 16 li jkunu miżmuma f'istituzzjonijiet ta' kreditu, istituzzjonijiet finanzjarji, impriżi ta' assigurazzjoni jew riassikurazzjoni jew kumpanniji ta' assigurazzjoni holding, li huma nklużi fil-kamp ta' applikazzjoni ta' superviżjoni konsolidata jew supplementari.
Din id-dispożizzjoni għandha tapplika għar-regoli kollha ta' prudenza armonizzati bl-atti tal-Komunità."
5. L-Artikolu 51(3) għandu jiġi sostitwit b'dan li ġej:
"3. L-Istati Membri m'humiex meħtieġa li japplikaw il-limiti preskritti fil-paragrafi 1 u 2 għal kontrolli f'kumpanniji ta' assigurazzjoni kif definniti fid-Direttiva 73/239/KEE u d-Direttiva 79/267/KEE, jew f'kumpanniji ta' riassikurazzjoni kif definiti fid-Direttiva 98/78/KE."
6. l-aħħar sentenza ta' l-Artikolu 52(2) għandha tiġi sostitwita b'dan li ġej:
"Mingħajr preġudizzju għal l-Artikolu 54a, il-konsolidazzjoni tas-sitwazzjoni finanzjarja ta' kumpannija holding finanzjarja m'għandha bl-ebda mod timplika li l-awtoritajiet kompetenti huma meħtieġa li jkollhom rwol ta' superviżjoni b'relazzjoni mal-kumpannija holding finanzjarja fuq bażi ta' każ b'każ."
7. L-Artikolu 54 għandu jiġi emendat kif ġej:
(a) fil-paragrafu 1 is-subparagrafu li ġej għandu jiżdied:
"Fil-każ fejn impriżi huma marbuta permezz ta' relazzjoni skond it-tifsira ta' l-Artikolu 12(1) tad-Direttiva 83/349/KEE, l-awtoritajiet kompetenti għandhom jistabilixxu kif il-konsolidazzjoni għandha titwettaq."
(b) fil-paragrafu 4, l-ewwel subparagrafu, it-tielet inċiż għandu jitħassar;
8. Artikolu li ġej għandu jiddaħħal:
"L-Artikolu 54a
Korp ta' amministrazzjoni ta' kumpanniji finanzjarji holding
L-Istati Membri għandhom jeħtieġu li persuni li effettivament jidderieġu in-negozju ta' kumpanniji holding finanzjarji jkunu ta' reputazzjoni tajba biżżejjed u jkollhom esperjenza biżżejjed biex iwettqu dawk id-doveri."
9. l-Artikolu li ġej għandu jiddaħħal:
"L-Artikolu 55a
Transazzjonijiet bejn il-grupp ma' kumpanniji holding b'attività mħallta
Mingħajr preġudizzju għad-dispożizzjonijiet tat-Titolu V, Kapitolu 2, Taqsima 3, ta' din id-Direttiva, l-Istati Membri għandhom jipprovdu li, fejn impriża prinċipali ta' istituzzjoni ta' kreditu waħda jew aktar tkun kumpannija holding b'attività mħallta, l-awtoritajiet kompetenti responsabbli għas-superviżjoni ta' dawn l-istituzzjonijiet ta' kreditu għandhom jeżerċitaw superviżjoni ġenerali fuq transazzjonijiet bejn l-istituzzjoni ta' kreditu u l-kumpannija holding b'attività mħallta u s-sussidjarji tagħha.
L-awtoritajiet kompetenti għandhom jeħtieġu li l-istituzzjonijiet ta' kreditu jkollhom jaħdmu proċessi adegwati ta' immaniġġar ta' riskju u mekkaniżmi interni ta' kontroll, inklużi proċeduri ta' rapportaġġ u ta' konteġġi kif imiss, sabiex jidentifikaw, ikejlu, jissorveljaw u jikkontrollaw transazzjonijiet mal-kumpannija holding prinċipali tagħhom b'attività mħallta u s-sussidjarji tagħha kif xieraq. L-awtoritajiet kompetenti għandhom jeħtieġu r-rapportar mill-istituzzjoni tal-kreditu ta' kull transazzjoni sinjifikanti ma' dawn l-entitajiet minbarra dik imsemmija fl-Artikolu 48. Dawn il-proċeduri u transazzjonijiet sinifikanti għandhom ikunu suġġetti għal sorveljanza mill-awtoritajiet kompetenti.
Fejn dawn it-transazzjonijiet bejn il-grupp ikunu theddida għall-pożizzjoni finanzjarja ta' l-istituzzjoni tal-kreditu, l-awtorità kompetenti responsabbli għas-superviżjoni ta' l-istituzzjoni għandha tieħu l-miżuri xierqa."
10. fl-Artikolu 56(7) is-sentenza li ġejja għandha tiżdied:
"L-awtorità kompetenti li għamlet it-talba tista', jekk hekk tkun tixtieq, tipparteċipa fil-verifikazzjoni meta ma twettaqx il-verifikazzjoni hi stess."
11. l-Artikolu li ġej għandu jiddaħħal:
"L-Artikolu 56a
Impriżi prinċipali ta' pajjiżi terzi
Fejn istituzzjoni ta' kreditu, li l-impriża prinċipali tagħha hija istituzzjoni ta' kreditu jew kumpannija holding finanzjarja, li l-iffiċċju prinċipali tagħha jkun barra l-Komunità, ma tkunx suġġetta għal superviżjoni konsolidata taħt l-Artikolu 52, l-awtoritajiet kompetenti għandhom jivverifikaw jekk l-istituzzjoni ta' kreditu hiex suġġetta għal superviżjoni konsolidata minn awtorità kompetenti ta' pajjiż terz li hija ekwivalenti għal dik regolata mill-prinċipji preskritti fl-Artikolu 52. Il-verifikazzjoni għandha titwettaq mill-awtorità kompetenti li kienet tkun responsabbli għas-superviżjoni konsolidata kieku kellu japplika r-raba' subparagrafu, fuq it-talba ta' l-impriża prinċipali jew ta' xi waħda mill-entitajiet regolati awtorizzati fil-Komunità jew fuq l-inizjattiva tagħha stess. L-awtorità kompetenti għandha tikkonsulta lill-awtoritajiet kompetenti l-oħrajn involuti.
Il-Kumitat Bankarju ta' konsulenza jista' jagħti gwida ġenerali dwar jekk l-arranġamenti ta' superviżjoni konsolidata ta' awtoritajiet kompetenti f'pajjiżi terzi humiex x'aktarx li jiksbu l-objettivi ta' superviżjoni konsolidata kif definita f'dan il-Kapitolu, b'relazzjoni ma' istituzzjonijiet ta' kreditu, li l-impriża prinċipali tagħhom ikollha l-uffiċċju prinċipali tagħha barra l-Komunità. Il-Kumitat għandu jżomm kull gwida bħal dik taħt osservazzjoni u jagħti kont ta' kull bidla fl-arranġamenti ta' superviżjoni konsolidata applikati minn dawk l-awtoritajiet kompetenti.
Bħala alternattiva. l-Istati Membri għandhom jippermettu lill-awtoritajiet kompetenti tagħhom li japplikaw teknika adattata oħra ta' superviżjoni li tikseb l-objettivi tas-superviżjoni fuq bażi konsolidat ta' istituzzjonijiet ta' kreditu. Dawk il-metodu għandhom ikunu miftiehma mill-awtorità kompetenti li kienet tkun responsabbli għas-superviżjoni konsolidata, wara konsultazzjoni ma' l-awtoritajiet kompetenti l-oħra involuti. L-awtoritajiet kompetenti jistgħu b'mod partikolari jeħtieġu l-istabbiliment ta' kumpannija holding finanzjarja li jkollha l-uffiċċju prinċipali tagħha fil-Komunità, u japplikaw id-dispożizzjonijiet dwar superviżjoni konsolidata għall-pożizzjoni konsolidata ta' dik il-kumpannija holding finanzjarja. Il-metodu għandhom jiksbu l-objettivi ta' superviżjoni konsolidata kif definita f'dan il-Kapitolu u għandha tiġi notifikata lill-awtoritajiet kompetenti l-oħra involuti u lill-Kummissjoni."
IL-KAPITOLU V
KUMPANNIJI TA' IMMANIĠĠAR TA' ASSI
Artikolu 30
Kumpanniji ta' imaniġġar ta' assi
Sakemm ikun hemm aktar kordinazzjoni ta' regoli settorali, l-Istati Membri għandhom jipprovdu għall-inklużjoni ta' kumpanniji ta' immaniġġar ta' assi:
(a) fil-kamp ta' applikazzjoni ta' superviżjoni konsolidata ta' istituzzjonijiet ta' kreditu u ditti ta' investiment, u/jew fil-kamp ta' applikazzjoni ta' superviżjoni supplementari ta' impriżi ta' assigurazzjoni fi grupp ta' assigurazzjoni; u
(b) fejn il-grupp ikun konglomerat finanzjarju, fil-kamp ta' applikazzjoni ta' superviżjoni supplementari skond it-tifsira ta' din id-Direttiva.
Għall-applikazzjoni ta' l-ewwel paragrafu, l-Istati Membri għandhom jipprovdu, jew jagħtu lill-awtoritajiet kompetenti tagħhom is-setgħa li jiddeċiedu, skond liema regoli settorali (settur bankarju, settur ta' assigurazzjoni jew settur tas-servizzi ta' investiment) li kumpanniji ta' immaniġġar ta' assi għandhom jiġu nklużi fis-superviżjoni konsolidata u jew supplementari msemmija fl-(a) ta' l-ewwel paragrafu. Għall-għanijiet ta' din id-dispożizzjoni, ir-regoli settorali relevanti li jirrigwardaw il-forma u l-limitu ta' l-inklużjoni ta' istituzzjonijiet finanzjarji (fejn kumpanniji li jimmaniġġaw assi huma nklużi fil-kamp ta' applikazzjoni ta' superviżjoni konsolidata ta' istituzzjonijiet ta' kreditu u ditti ta' investiment) u impriżi ta' riassikurazzjoni (fejn kumpanniji li jimmaniġġaw assi huma nklużi fil-kamp ta' applikazzjoni ta' superviżjoni supplementari ta' impriżi ta' assigurazzjoni) għandhom japplikaw mutatis mutandis għal kumpanniji li jimmaniġġaw assi. Għall-għanijiet ta' superviżjoni supplementari msemmija fil-(b) ta' l-ewwel paragrafu, il-kumpannija li timmaniġġa assi għandha tiġi ttrattata bħala parti ta' skond liema settur tiġi nkluża fih bis-saħħa ta' (a) ta' l-ewwel paragrafu.
Fejn kumpannija li timmaniġġa assi tkun parti minn konglomerat finanzjarju, kull referenza għall-idea ta' entità regolata u kell referenza għall-idea ta' awtoritajiet kompetenti u awtoritajiet relevanti kompetenti għandha għalhekk, għall-għanijiet ta' din id-Direttiva, tiftiehem bħalali tinkludi, rispettivament, kumpanniji li jimmaniġġaw assi u l-awtoritajiet kompetenti responsabbli għas-superviżjoni ta' kumpanniji li jimmaniġġaw assi. Dan japplika mutatis mutandis fir-rigward ta' gruppi msemmija fl-(a) ta' l-ewwel paragrafu.
IL-KAPITOLU VI
DISPOSIZZJONIJIET TRANSITORJI U FINALI
Artikolu 31
Rapport mill-Kummissjoni
1. Sal-11 ta'Awissu 2007, il-Kummissjoni għandha tibgħat lill-Kumitat ta' Konglomerati Finanzjarji msemmi fl-Artikolu 21 rapport dwar il-prattiċi ta' l-Istati Membri, u, fejn meħtieġ, dwar il-ħtieġa ta' aktar armonizzazzjoni, fir-rigward ta'
- l-inklużjoni ta' kumpanniji li jimmaniġġaw assi f'superviżjoni wiesgħa ta' grupp,
- l-għażla u l-applikazzjoni tal-metodi ta' adegwatezza ta' kapital stipulati f'L-Anness I,
- id-definizzjoni ta' transazzjonijiet sinjifikanti bejn il-grupp u konċentrazzjoni sinjifikanti ta' riskju u s-superviżjoni ta' transazzjonijiet bejn il-gruppi u l-konċentrazzjoni ta' riskju msemmija f'L-Anness II, b'mod partikolari fir-rigward ta' l-introduzzjoni ta' limiti kwantitattivi u ħtiġiet kwalitattivi għal dan il-għan,
- l-intervalli li fihom konglomerati finanzjarji għandhom iwettqu l-kalkolazzjonijiet ta' ħtiġiet ta' adegwatezza ta' kapital kif stipulati fl-Artikolu 6(2) u rapport lill-kordinatur dwar konċentrazzjoni sinjifikanti ta' riskju kif stipulata fl-Artikolu 7(2).
Il-Kummissjoni għandha tikkonsulta mal-Kumitat qabel ma tagħmel il-proposti tagħha.
2. Fi żmien sena minn meta jintlaħaq ftehim f'livell internazzjonali dwar ir-regoli għall-eliminazzjoni tad-double ġearing tal-fondi proprji fi gruppi finanzjarji, il-Kummissjoni għandha teżamina kif iġġib id-dispożizzjonijiet ta' din id-Direttiva f'konformità ma' patti ta' ftehim internazzjonali u, fejn meħtieġ, tagħmel proposti xierqa.
Artikolu 32
Transposizzjoni
Meta l-Istati Membri jadottaw dawn il-miżuri, għandu jkun fihom referenza għal din id-Direttiva jew għandhom ikunu akkumpanjati b'dik ir-referenza fl-okkazzjoni tal-pubblikazzjoni uffiċjali tagħhom. Il-metodi ta' kif issir dik ir-referenza għandhom ikunu preskritti mill-Istati Membri.
Artikolu 33
Dħul fis-seħħ
Din id-Direttiva għandha tidħol fis-seħħ fil-jum tal-pubblikazzjoni tagħha fil-Ġurnal Uffiċjali ta' l-Unjoni Ewropea.
Artikolu 34
Indirizzati
Din id-Direttiva hija indirizzata lill-Istati Membri.
Id-Direttiva tal-Kummissjoni 2002/97/KE
tas-16 ta’ Diċembru 2002
li temenda l-Annessi għad-Direttivi tal-Kunsill 86/362/KEE, 86/363/KEE u 90/642/KEE dwar l-iffissar ta’ livelli massimi ta’ residwi tal-pestiċidi (2,4-D, triasulfuron u thifensulfuron methyl) fuq u fiċ-ċereali, oġġetti ta’ l-ikel li joriġinaw mill-annimali u ċerti prodotti li joriġinaw mill-pjanti, inkluż frott u ħaxix
(Test b’rilevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 86/362/KEE ta’ l-24 ta’ Lulju 1986 dwar l-iffissar ta’ livelli massimi ta’ residwi ta’ pestiċidi fuq u fiċ-ċereali [1], kif l-aħħar emendata bid-Direttiva tal-Kummissjoni 2002/79/KE [2], u b’mod partikolari l-Artikolu 10 tagħha,
Wara li kkunsidrat id-Direttiva tal-Kunsill 86/363/KEE ta’ l-24 ta’ Lulju 1986 dwar l-iffissar ta’ livelli massimi ta’ residwi ta’ pestiċidi fuq u fl-oġġetti ta’ l-ikel li joriġinaw mill-annimali [3], kif l-aħħar emendata bid-Direttiva 2002/79/KE, u b’mod partikolari l-Artikolu 10 tagħha,
Wara li kkunsidrat id-Direttiva tal-Kunsill 90/642/KEE tas-27 ta’ Novembru 1990 dwar l-iffissar ta’ livelli massimi ta’ residwi ta’ pestiċidi fuq jew fi prodotti li joriġinaw mill-pjanti inklużi l-frott u l-ħaxix [4], kif l-aħħar emendata bid-Direttiva 2002/79/KE, u b’mod partikolari l-Artikolu 7 tagħha,
Wara li kkunsidrat id-Direttiva tal-Kunsill 91/414/KEE tal-15 ta’ Lulju 1991 dwar it-tqegħid fis-suq ta’ prodotti li jipproteġu l-pjanti [5], kif l-aħħar emendata bid-Direttiva tal-Kummissjoni 2002/81/KE [6], u b’mod partikolari l-Artikolu 4(1)(f) tagħha,
Billi:
(1) Is-sustanzi attivi eżistenti 2,4-D, triasulfuron u thifensulfuron methyl, (is-sustanzi attivi konċernati), ġew inklużi fl-Anness I għad-Direttiva 91/414/KEE bid-Direttiva tal-Kummissjoni 2001/103/KE [7], 2000/66/KE [8] u 2001/99/KE [9], rispettivament, sabiex jintużaw bħala erbiċidi, iżda mingħajr ma ġew speċifikati l-kondizzjonijiet li għandhom impatt fuq il-ħxejjex li jistgħu jiġu ttrattati bi prodotti għal protezzjoni tal-pjanti li jkun fihom din is-sustanza attiva.
(2) L-inklużjoni fl-Anness I għad-Direttiva 91/414/KEE ta’ dawn is-sustanzi attivi kienet ibbażata fuq evalwazzjoni ta’ l-informazzjoni sottomessa dwar l-użu propost. Informazzjoni dwar dan l-użu ġiet sottomessa minn ċerti Stati Membri skond l-Artikolu 4(1)f tad-Direttiva 91/414/KEE. L-informazzjoni disponibbli ġiet riveduta u hija biżżejjed sabiex tippermetti li jiġu stabbiliti ċerti livelli massimi ta’ residwi (LMR).
(3) Fejn ma jkun hemm l-ebda LMR tal-Komunità jew LMR proviżorju, l-Istati Membri għandhom jistabbilixxu LMR nazzjonali proviżjonali skond l-Artikolu 4(1)f tad-Direttiva 91/414/KEE qabel ma jiġu awtorizzati prodotti għall-protezzjoni tal-pjanti li jkun fihom din is-sustanza attiva.
(4) Fir-rigward ta’ l-inklużjoni fl-Anness I għad-Direttiva 91/414/KEE tas-sustanza attiva konċernata, l-evalwazzjonijiet tekniċi u xjentifiċi relatati ġew finalizzati fil-forma ta’ rapport ta’ reviżjoni tal-Kummissjoni. Ir-rapport ġie finalizzat nhar it-2 ta’ Ottubru 2001 għal 2,4-D, nhar it-13 ta’ Lulju 2000 għal triasulfuron u nhar id-29 ta’ Ġunju 2001 għal thifensulfuron methyl. Ir-rapporti stabbilew id-Dħul Aċċettabli ta’ Kuljum (DAK) għal 2,4-D f’0,05 mg/kg bw/jum, għal triasulfuron f’0,01 mg/kg bw/jum u għal thifensulfuron methyl f’0,01 mg/kg bw/jum. L-espożizzjoni matul il-ħajja tal-konsumaturi għal prodotti ta’ l-ikel trattati bis-sustanzi attivi konċernati ġiet evalwata skond il-proċeduri tal-Komunità. Ġew ikkunsidrati wkoll il-linji ta’ gwida ppubblikati mill-Għaqda Dinjija tas-Saħħa [10] u l-opinjoni tal-Kumitat Xjentifiku dwar il-Pjanti [11] dwar il-metodoloġija wżata. Ġie konkluż li l-LMR proposti ma jwasslux għal li jinqabeż id-DAK. Ma kienu nnutati l-ebda effetti tossiċi akuti ta’ Doża Referenzjali Akuta matul l-evalwazzjoni u d-diskussjonijiet ta’ qabel l-inklużjoni tas-sustanzi attivi konċernati fl-Anness I għad-Direttiva 91/414/KEE.
(5) Sabiex jiġi żgurat li l-konsumatur ikun protett kif jixraq minn espożizzjoni għal residwi fuq jew fi prodotti li għalihom ma tkunx ħarġet awtorizzazzjoni, huwa prudenti li jiġu stabbiliti LMR proviżorji fil-limitu l-aktar baxx ta’ determinazzjoni analitika tal-prodotti kollha koperti bid-Direttivi 86/362/KEE, 86/363/KEE u 90/642/KEE.
(6) L-iffissar fuq livell tal-Komunità ta’ LMR proviżorji bħal dawn ma jwaqqafx lill-Istati Membri milli jistabbilixxu livelli ta’ residwi massimi proviżorji skond l-Artikolu 4(1)(f) tad-Direttiva 91/414/KEE u l-Anness VI tagħha. Huwa meqjus li perjodu ta’ erba snin huwa biżżejjed sabiex jippermetti l-iżvilupp tas-sustanza attiva konċernata. L-LMR proviżorji għandhom imbagħad isiru definittivi.
(7) L-Annessi għad-Direttivi 86/362/KEE, 86/363/KEE u 90/642/KEE għandhom għaldaqstant jiġu emendati bix-xieraq.
(8) Il-Kummissjoni għarrfet lill-Għaqda Dinjija tal-Kummerċ b’din id-Direttiva f’forma abbozzata u l-kummenti irċevuti ġew ikkunsidrati fil-finalizzazzjoni tad-Direttiva. Il-possibilità li jiġu ffissati LMR ta’ tolleranza għal importazzjoni għal kombinazzjonijiet speċifiċi ta’ pestiċidi/ħxejjex għandha tiġi eżaminata mill-Kummissjoni fuq il-bażi ta’ data aċċettabli sottomessa.
(9) Din id-Direttiva hija bi qbil ma’ l-opinjoni tal-Kumitat Permanenti dwar il-Katina ta’ l-Ikel u s-Saħħa ta’ l-annimali,
ADOTTAT DIN ID-DIRETTIVA:
L-Artikolu 1
Il-livelli massimi ta’ pestiċidi li ġejjin huma miżjudin ma Parti A ta’ l-Anness II għad- Direttiva 86/362/KEE:
Triasulfuron 0,05 ċereali
L-Artikolu 2
Il-livelli massimi ta’ residwi tal-pestiċidi li ġejjin huma miżjudin ma’ Parti B ta’ l-Anness II għad-Direttiva 86/363/KEE:
"Residwi tal-pestiċidi Livell massimu (mg/kg)
L-Artikolu 3
Il-livelli massimi ta’ residwi ta’ pestiċidi għas-sustanzi attivi konċernati kif murija fl-Anness għal din id-Direttiva huma miżjudin ma’ l-Anness II għad-Direttiva 90/642/KEE.
L-Artikolu 4
L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa sabiex jikkonformaw ma’ din id-Direttiva sat-30 ta’ Ġunju 2003 l-aktar tard. Għandhom jinfurmaw lill-Kummissjoni minnufih.
Għandhom japplikaw dawn id-dispożizzjonijiet b’effett mill-1 ta’ Lulju 2003.
Meta l-Istati Membri jadottaw dawn id-dispożizzjonijiet, dawn għandhom ikollhom referenza għal din id-Direttiva jew għandhom ikunu akkumpanjati b’referenza bħal din fl-okkażjoni tal-pubblikazzjoni uffiċjali tagħhom. L-Istati Membri għandhom jistabbilixxu kif għandha issir referenza bħal din.
L-Artikolu 5
Din id-Direttiva għandha tidħol fis-seħħ fl-għoxrin jum wara li tkun ġiet ippubblikata fil-Ġurnal Uffiċjali tal-Komunitajiet Ewropej.
L-Artikolu 6
Din id-Direttiva hija ndirizzata lill-Istati Membri.
Ir-Regolament tal-Kummissjoni (KEE) Nru 204/2002
tad-19 ta' Diċembru 2001
li jemenda r-Regolament tal-Kunsill (KEE) Nru 3696/93 dwar il-klassifika statistikali tal-prodotti skond l-attivita (CPA) fil-Komunità Ekonomika Ewropea
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitá Ewropea,
Wara li kkunsidrat ir-Regolament tal-Kunsill (KEE) Nru 3696/93 tad-29 ta' Ottubru 1993 dwar il-klassifika statistikali tal-prodotti skond l-attivita fil-Komunità Ekonomika Ewropea [1], kif emendat bir-Regolament tal-Kummissjoni (KEE) Nru 1232/98 [2], u b'mod partikolari l-Artikoli 5(b) u 6 tiegħu,
Billi:
(1) Ir-Regolament (KEE) Nru 3696/93 stabbilixxa klassifika statistikali ta' prodotti skond l-attivita, minn hawn 'l quddiem imsejħa CPA, sabiex jħares ir-rekweżiti ta' l-istatistika fi ħdan il-Komunità.
(2) L-aġġornament tal-klassifika statistikali ta' l-attivitajiet ekonomiċi (magħrufa komunement bħala n-NACE rev. 1) fil-Komunità jqajjem il-ħtieġa għal emendi lill-CPA.
(3) Ir-reviżjoni tas-Sistema Armonizzata u tan-Nomenklatura Magħquda (SA/NM), skond ir-Regolament tal-Kummissjoni (KEE) Nru 2031/2001 tas-6 ta' Awissu 2001 li jemenda l-Anness I tar-Regolament tal-Kunsill (KEE) Nru 2658/87 dwar in-nomenklatura tat-tariffa u ta' l-istatistika u dwar il-Tariffa Doganali Komuni [3] tqajjem il-ħtieġa għal emendi għall-CPA u allineament u kjarifika dwar it-testi.
(4) Huwa meħtieġ li tiġi emendata l-CPA, biex tinżamm is-sistema marbuta internazzjonalment, kif ukoll li tinġieb il-konverġenza fil-livell mondjali.
(5) Ir-Regolament (KEE) Nru 3696/93 għandu għalhekk jiġi emendat kif jixraq.
(6) Il-miżuri provvduti f'dan ir-Regolament huma skond l-opinjoni tal-Kumitat tal-Programm ta' l-Istatistika,
ADOTTAT DAN IR-REGOLAMENT:
Artikolu 1
L-Anness tar-Regolament (KEE) Nru 3696/93 jitbiddel bit-test fl-Anness ta' dan ir-Regolament.
Artikolu 2
Dan ir-Regolament għandu jidħol fis-seħħ fl-20 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 315/2002
tal-20 ta’ Frar 2002
dwar l-istħarriġ ta' prezzijiet ta’ karkassi ta’ nagħaġ friski jew imkessħa fi swieq rappreżentattivi fil-Komunità
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunitajiet Ewropej,
Wara li kkunsidrat ir-Regolament tal-Kunsill (KE) Nru 2529/2001 tad-19 ta’ Diċembru 2001 dwar l-organizzazzjoni komuni tas-suq fil-laħam tan-nagħaġ u tal-mogħoż [1], u b’mod partikolari l-Artikoli 20 u 24 tiegħu,
Billi:
(1) Ir-Regolament (KE) Nru 2529/2001 jistabbilixxi sistema ġdida ta’ primjumijiet biex tissostitwixxi s-sistema preskritta fir-Regolament tal-Kunsill (KE) Nru 2467/98 tat-3 ta' Novembru 1998 dwar l-organizzazzjoni komuni tas-suq tal-laħam tan-nagħaġ u l-laħam tal-mogħoż [2], kif emendat bir-Regolament (KE) Nru 1669/2000 [3]. Biex jitqiesu l-arranġamenti l-ġodda u fl-interess taċ-ċarezza huwa meħtieġ li jkunu stabbiliti regoli ġodda biex jissostitwixxu lil dawk preskritti fir-Regolament tal-Kummissjoni (KEE) Nru 1481/86 tal-15 ta' Mejju 1986 dwar l-istabbiliment ta’ prezzijiet ta' karkassi tal-ħaruf frisk jew imkessaħ fi swieq rappreżentattivi tal-Komunità u l-istħarriġ tal-prezzijiet ta' ċerti kwalitajiet oħra ta' karkassi tan-nagħaġ fil-Komunità [4], kif l-aħħar emendat bir-Regolament (KE) Nru 2877/2000 [5].
(2) Skond l-Artikolu 20 tar-Regolament (KE) Nru 2529/2001, l-Istati Membri għandhom jirrekordjaw il-prezzijiet ta’ l-annimali ovini u tal-laħam ta’ l-annimali ovini. Ir-regoli għall-applikazzjoni ta’ rapportaġġ tal-prezzijiet għandhom għalhekk ikunu stabbiliti.
(3) Il-prezzijiet għandhom ikunu dawk irrekordjati fis-suq rappreżentattiv jew fis-swieq ta’ kull Stat Membru għad-diversi kategoriji ta’ karkassi tan-nagħaġ friski jew imkessħa. Barra dan, fejn hemm iktar minn suq rappreżentattiv wieħed fi Stat Membru l-medja aritmetika jew, jekk meħtieġ, peżata ta’ kwotazzjonijiet irrekordjati f’dawn is-swieq għandha tittieħed.
(4) Il-prezzijiet irrekordjati fis-suq għandhom ikunu bbażati fuq il-prezzijiet, eskluża t-taxxa fuq il-valur miżjud, ta’ karkassi, imma mingħajr tnaqqis awtorizzat fir-rigward ta’ ħlasijiet oħra. Prezzijiet tas-suq għandhom ikunu rrekordjati fir-rigward tal-"piż tal-karkassa" kif iddefinit fid-Deċiżjoni tal-Kummissjoni 94/434/KE tat-30 ta’ Mejju 1994 li tippreskrivi regoli dettaljati għall-applikazzjoni tad-Direttiva tal-Kunsill 93/25/KEE dwar l-istħarriġ statistiku li għandu jitwettaq minn Stati Membri fuq il-popolazzjoni tan-nagħaġ u l-mogħoż u l-produzzjoni [6], kif l-aħħar emendata bid-Deċiżjoni 1999/47/KE [7]. Madankollu, għandu jkun permess li din id-definizzjoni ma tintużax fil-każ ta’ karkassi ta’ ħrief żagħżugħa li jiżnu bejn id-9 u s-16-il kilogramma, biex prattiċi tas-suq, li bihom karkassi sħaħ għall-bejgħ bir-ras u l-ġewwieni jġibu valur kummerċjali ikbar, jistgħu jitqiesu.
(5) F’ċerti Stati Membri l-prezzijiet jirrelataw għal prezzijiet ta' annimali ħajjin. Dawn il-prezzijiet għandhom imbagħad jiġu konvertiti permezz ta’ koeffiċjenti approprjati. Madankollu, f’reġjuni fejn l-istima individwali ta’ annimali ħajjin issir biex ikun stmat il-piż tal-karkassa l-konverżjoni tista’ tkun ibbażata fuq dik l-istima.
(6) Biex tkun spjegata l-bażi li fuqha Stati Membri jiġbru l-prezzijiet, dawn għandhom jgħarrfu lill-Kummissjoni bis-swieq rappreżentattivi magħżula u l-kategoriji ta’ karkassi u l-peżar jew l-importanza relattiva ta’ dawk l-elementi użati għall-kalkolazzjoni tal-prezzijiet.
(7) Il-miżuri previsti f'dan ir-Regolament huma skond l-opinjoni tal-Kumitat ta' Ġestjoni għan-Nagħaġ u l-Mogħoż,
ADOTTAT DAN IR-REGOLAMENT:
Artikolu 1
1. Stati Membri li l-produzzjoni tagħom tal-laħam tan-nagħaġ teċċedi l-200 tunnellata metrika kull sena għandhom jibagħtu lill-Kummissjoni, l-iktar tard kull nhar ta’ Ħamis, il-prezzijiet ta’ karkassi friski jew imkessħa ta' ħrief u nagħaġ.
2. Il-prezzijiet għandhom ikunu dawk irrekordjati fl-arei ta’ kwotazzjonijiet imsemmijin fl-Artikolu 12 tar-Regolament (KE) Nru 2529/2001 ta’ Stati Membri li jissodisfaw ir-rekwiżiti preskritti fil-paragrafu 1. Dawn għandhom ikunu prezzijiet bl-ingrossa rrekordjati minn dawk l-Istati Membri fis-suq jew swieq rappreżentattivi matul il-ġimgħa ta’ qabel il-ġimgħa li fiha tingħata l-informazzjoni. Is-suq jew swieq rappreżentattivi għandhom ikunu determinati mill-Istati Membri msemmija iktar ’il fuq. Il-prezzijiet għandhom ikunu kkalkolati fuq il-bażi ta' prezzijiet tas-suq, mingħajr it-taxxa ta’ valur miżjud.
Artikolu 2
1. Il-prezzijiet tas-suq għandhom ikunu rrekordjati fir-rigward tal-"piż tal-karkassa" fis-sens tad-Deċiżjoni Nru 94/434/KE.
Fejn il-prezzijiet huma rrekordjati skond kategoriji differenti ta’ karkassi l-prezz fis-suq rappreżentattiv għandu jkun ugwali għall-medja, peżata b’koeffiċjenti stabbiliti minn Stati Membri biex jirriflettu l-importanza relattiva ta’ kull kategorija, tal-prezzijiet irrekordjati għall-kategoriji msemmija matul perjodu ta’ sebat ijiem fl-istadju ta’ l-ingrossa.
2. Fil-każ ta’ karkassi tal-ħrief li jiżnu sa 16-il kilogramma, u skond il-prattika normali kummerċjali, prezzijiet jistgħu jkunu rrekordjati qabel it-tneħħija tal-ġewwieni u t-tneħħija tar-ras.
Meta prezzijiet huma rreġistrati fuq bażi ta’ piż tal-ħaj, il-prezzijiet kull kilogramma piż tal-ħaj għandhom ikunu diviżi b'koeffiċjent massimu ta’ konverżjoni ta’ 0,5. Madankollu, fejn il-prattika normali hija li tinkludi r-ras u l-ġewwieni mal-karkassa, għal ħrief li jiżnu sa 28 kilogramma piż tal-ħaj l-Istati Membri jistgħu jistabbilixxu koeffiċjent ogħla.
F'reġjuni fejn ir-rekordjar tal-prezz huwa bbażat fuq l-istima individwali tal-piż tal-karkassi tal-ħrief, il-konverżjoni għandha tkun ibbażata fuq dik l-istima.
Artikolu 3
1. Fejn swieq isiru iktar minn darba matul il-perjodu ta’ sebat ijiem imsemmija fl-Artikolu 2(1), il-prezz ta’ kull kategorija għandu jkun il-medja aritmetika tal-kwotazzjonijiet irrekordjati matul kull suq.
2. Fejn ikun hemm numru ta' swieq rappreżentattivi f’area ta’ kwotazzjonijiet il-prezz għal dik l-area ta’ kwotazzjonijiet għandu jkun il-medja tal-prezzijiet irrekordjati fis-swieq imsemmija, peżata b’koeffiċjenti stabbiliti mill-Istati Membri biex jirriflettu l-importanza relattiva ta’ kull suq jew ta’ kull kategorija.
3. Madankollu, fejn ebda informazzjoni ma tkun disponibbli l-prezzijiet tas-swieq rappreżentattivi ta’ dak l-Istat Membru għandhom ikunu ddeterminati b’referenza b’mod partikolari għall-aħħar prezzijiet magħrufa.
Artikolu 4
Stati Membri għandhom jgħarrfu lill-Kummissjoni sa l-1 ta’ Marzu 2002 bi:
(a) is-swieq rappreżentattivi ta’ kull area ta’ kwotazzjonijiet;
(b) il-kategoriji ta' karkassi tal-ħrief;
(ċ) il-koeffiċjenti ta’ peżar u konverżjoni msemmijin fl-Artikoli 2 u 3.
Stati Membri għandhom jgħarrfu lill-Kummissjoni b’xi bidliet fl-arranġamenti fi żmien xahar wara xi tibdil bħal dan.
Artikolu 5
Ir-Regolament (KEE) Nru 1481/86 hu b’dan imħassar.
Artikolu 6
Dan ir-Regolament għandu jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 538/2002
tal-25 ta’ Marzu 2002
li jissuplimenta l-Anness għar-Regolament (KE) Nru 2400/96 dwar id-dħul ta’ ċertu ismijiet fir-"Reġistru ta’ denominazzjoni protetta ta’ oriġini u indikazzjonijiet ġeografiċi protetti" li hemm provvediment dwarhom fir-Regolament tal-Kunsill (KEE) Nru 2081/92 dwar il-protezzjoni ta' l-indikazzjonijiet u denominazzjonijiet ġeografiċi ta’ oriġini ta’ prodotti u oġġetti ta' l-ikel agrikolu
IL-KUMMISSJONI TAL-KOMUNITAJIET EWROPEJ,
Wara li kkunsidrat t-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2081/92 ta’ l-14 ta’ Lulju 1992 dwar il-protezzjoni ta' l-indikazzjonijiet u denominazzjonijiet ġeografiċi ta’ oriġini ta’ prodotti u oġġetti ta' l-ikel agrikolu [1], kif l-aħħar emendat bir-Regolament tal-Kummissjoni (KE) Nru 2796/2000 [2], u partikolarment bl-Artikolu 6(3) u (4) tiegħu,
Billi:
(1) Bi qbil ma’ l-Artikolu 5 tar-Regolament (KEE) Nru 2081/92, il-Greċja bagħtet lill-Kummissjoni applikazzjoni dwar l-irreġistrar ta’ l-isem ‘Πατάτα Κάτω Νευροκοπίου’ (Patata Kato Nevrokopiou) bħala indikazzjoni ġeografika.
(2) Bi qbil ma’ l-Artikolu 6(1) ta’ dak ir-Regolament, l-applikazzjoni nstabet li tilħaq il-ħtiġijiet kollha stabbiliti hemmhekk u b’mod partikulari li fiha l-informazzjoni kollha meħtieġa bi qbil ma’ l-Artikolu 4 tiegħu.
(3) L-ebda stqarrija ta’ oġġezzjoni, fi ħdan it-tifsira ta' l-Artikolu 7 tar-Regolament (KEE) Nru 2081/92, ma ntbagħtet lill-Kummissjoni fir-rigward ta' l-isem mogħti fl-Anness wara l-pubblikazzjoni tagħha fl-Ġurnal Uffiċjali tal-Komunitajiet Ewropej [3].
(4) L-isem għandu għalhekk jiddaħħal fir-"Reġistru ta' denominazzjonijiet ta' oriġini protetti u l-indikazzjonijiet ġeografiċi protetti" u għaldaqstant ikun protett mill-Komunità bħala indikazzjoni ġeografika protetta.
(5) L-Anness t’hawnhekk jissupplimenta l-Anness tar-Regolament tal-Kummissjoni (KE) Nru 2400/96 [4], kif l-aħħar emendat permezz tar-Regolament (KE) Nru 245/2002 [5],
ADOTTAT DAN IR-REGOLAMENT:
L-Artikolu 1
L-isem fl-Anness t’hawnhekk jiżdied minnufih ma’ l-Anness tar-Regolament (KE) Nru 2400/96 u jiddaħħal bħala indikazzjoni ġeografika protetta (IĠP) fir-"Reġistru ta' denominazzjonijiet ta' oriġini protetti u l-indikazzjonijiet ġeografiċi protetti" li hemm provvediment dwaru fl-Artikolu 6(3) tar-Regolament (KEE) Nru 2081/92.
L-Artikolu 2
Dan ir-Regolament għandu jidħol fis-seħħ fl-għoxrin ġurnata wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 780/2002
tat-8 ta’ Mejju 2002
li jemenda r-Regolament (KE) Nru 3063/93 li jippreskrivi regoli dettaljati għall-applikazzjoni tar-Regolament tal-Kunsill (KEE) Nru 2019/93 fir-rigward ta’ l-iskema ta’ għajnuna għall-produzzjoni ta’ għasel ta’ kwalità speċifika
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 2019/93 tad-19 ta’ Lulju 1993 li introduċa miżuri speċifiċi għall-gżejjer iż-żgħar ta’ l-Eġew li jikkonċernaw ċerti prodotti agrikoli [1], kif emendat l-aħħar bir-Regolament (KE) Nru 442/2002 [2], u b’mod partikolari l-Artikolu 12(3) tiegħu,
Billi:
(1) Ir-Regolament (KEE) Nru 2019/93 jintroduċi skema għall- gżejjer iż-żgħar ta’ l-Eġew ta’ għajnuna għal doqqajs għall-produzzjoni ta’ għasel ta’ kwalità speċifika. L-Artikolu 12 ta’ dak ir-Regolament, kif emendat bir-Regolament (KE) Nru 442/2002, issa jirreferi għall- "għaqdiet ta’ min irabbi n-naħal", għalhekk it-terminoloġija użata fir-Regolament tal-Kummissjoni (KE) Nru 3063/93 [3] trid tiġi emendata.
(2) Sabiex ir-Regolament (KE) Nru 3063/93 jiġi aġġornat, id-derogi għall-1993 li jirrigwardaw id-dati għall-applikazzjonijiet għall-għajnuna u ħlasijiet, u fuq in-notifikazzjonijiet lill-Kummissjoni dwar informazzjoni ta’ kemm għajnuna ġiet imħallsa, u tal-perċentwali ta’ applikazzjonijiet għall-għajnuna li ġew iċċekkjati fuq il-post, għandhom jiġu mħassra.
(3) Ir-Regolament (KE) Nru 3063/93 għandu għalhekk jiġi emendat.
(4) Il-miżuri li hemm maħsuba f’dan ir-Regolament huma skond l-opinjoni tal-Kumitat tal-Ġestjoni għal-Laħam tat-Tjur u l-Bajd,
ADOTTAT DIN ID-DEĊIŻJONI:
2. L-ewwel sentenza ta’ l-Artikolu 2(2) tinbidel b’dan li ġej: "Il-programmi għandhom jiġu ppreżentati għall-approvazzjoni lill-awtorità Griega mill-għaqdiet ta’ dawk li jrabbu n-naħal."
3. L-Artikolu 3 huwa emendat kif ġej:
(a) it-tieni subparagrafu ta’ paragrafu 1 jiġi mħassar;
(b) l-ewwel inċiż ta’ paragrafu 2 jiġi mibdul b’dan li ġej: "— l-isem u l-indirizz ta’ l-għaqda ta’ dawk li jrabbu n-naħal, jew l-isem, kunjom u indirizz tal-persuna li trabbi n-naħal,".
4. It-tieni paragrafu ta’ l-Artikolu 4 jiġi mħassar.
5. L-Artikolu 5 huwa emendat kif ġej:
(a) fl-ewwel paragrafu, l-ewwel u t-tieni inċiżi jiġu midbula b’dan li ġej:
"— in-numru ta’ l-għaqdiet ta’ min irabbi n-naħal u n-numru ta’ persuni li jrabbu n-naħal individwalment li bagħtu applikazzjoni għall-għajnuna,
(b) it-tieni paragrafu jiġi mħassar.
6. It-tieni sentenza fl-ewwel paragrafu ta’ l-Artikolu 6(2), tiġi mħassra.
7. L-Artikolu 8 jiġi mħassar.
L-Artikolu 2
Dan ir-Regolament għandu jidħol fis-seħħ fit-tielet ġurnata wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament (KE) Nru 1406/2002 tal-Parlament Ewropew u tal-Kunsill
tas-27 ta' Ġunju 2002
li jistabbilixxi l-Aġenziji Marittima Ewropea tas-Sigurtà
(Test b'rilevanza għaż-ŻEE)
IL-PARLAMENT EWOPEW U L-KUNSILL TA' L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea u b'mod partikolari l-Artikolu 80(2) tiegħu,
Wara li kkunsidraw il-proposta tal-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Wara li kkunsidraw l-opinjoni tal-Kumitat tar-Reġjuni [3],
Skond il-proċedura msemmija fl-Artikolu 2 51 tat-Trattat [4],
Billi:
(1) Numru kbir ta' miżuri leġislattivi ġew adottati fil-Komunità sabiex itejbu s-sigurtà u jwaqqfu t-tniġġis fit-trasport fuq il-baħar. Sabiex ikunu effettivi, din il-leġislazzjoni għandha tiġi applikata b'manjiera proprja u uniformi fil-Komunità. Dan għandu jiżgura opportunitajiet indaqs, tnaqqis tad-distorsjoni tal-kompetizzjoni li tirriżulta minn vantaġġi ekonomiċi li jitgawdew minn bastimenti li mhumiex skond ir-regoli u jikkompensa lill-partijiet marittimi serji.
(2) Ċertu xogħlijiet li bħalissa jsiru fuq livell Komunitarju jew nazzjonali jistgħu jiġu eżegwiti minn korp espert u speċjalizzat. Fil-fatt, hemm il-bżonn ta' għajnuna teknika u xjentifika u livell għoli ta' konoxxenza stabbli sabiex tiġi applikata leġislazzjoni Komunitarja fil-kampijiet tas-sigurtà fuq il-baħar u twaqqif ta' tniġġis fuq il-baħar, sabiex ikun hemm monitoraġġ ta' l-implimentazzjoni u jixtarru kemm huma effettivi il-miżuri eżistenti. Għaldaqstant hemm il-bżonn illi tiġi stabbilita fl-istruttura interna tal-Komunità struttura istituzzjonali u bilanċ ta' poteri sabiex tiġi stabbilita Aġenzija Ewropea ta' Sigurtà fuq il-baħar ("l-Agenzija").
(3) F'termini ġenerali, l-Aġenzija għandha tirrappreżenta lill-korp tekniku, billi tipprovdi lill-Komunità bil-mezzi neċessarji sabiex taġixxi b'mod effettiv ħalli ttejjeb is-sigurtà fuq il-baħar in ġenerali u regoli tat-tnaqqis ta' tniġġis fuq il-baħar. L-Aġenzija għandha tassisiti lill-Komunità fil-proċess kontinwu fit-tiġdid u l-iżvilupp ta' leġislazzjoni Komunitarja fil-kamp tas-sigurtà fuq il-baħar u t-tnaqqis tat-tniġġis mill-vapuri u għandha tipprovdi wkoll għajnuna neċessarja sabiex tiżgura implimentazzjoni konverġenti u effettiva mal-Komunità billi tassisti fix-xogħlijiet assenjati lilha mil-leġislazzjoni Komunitarja eżistenti u tal-futur dwar is-sigurtà fuq il-baħar u tnaqqis ta' tniġġis mill-bastimenti.
(4) Sabiex jiġu sodisfatti l-iskopijiet li għalihom l-Aġenzija ġiet iffurmata, huwa meħtieġ illi l-Aġenzija tagħmel dawk ix-xogħlijiet importanti mmirati sabiex itejbu s-sigurtà fuq il-baħar u t-tnaqqis ta' tniġġis fuq il-baħar ta' l-ibħra tal-pajjiżi Membri. F'dan ir-rigward, l-Aġenzija għandha taħdem ma' l-Istati Membri sabiex torganizza attivitajiet ta' taħriġ approprjat f'materji ta' kontroll tal-portijiet mill-Istat u tal-Pajjiż tal-bandiera u sabiex tipprovdi assistenza teknika rrelatata ma' l-implimentazzjoni tal-leġislazzjoni tal-Komunità. Għandha tiffaċilita l-kooperazzjoni bejn l-Istati Membri u l-Kummissjoni hekk kif ipprovdut fid-Direttiva 2002/59/KE tal-Parlament Ewropew u tal-Kunsill tas-27 ta' Ġunju 2002 li tistabbilixxi l-monitoraġġ tat-traffiku tal-bastimenti fil-Komunità kif ukoll sistema ta' informazzjoni u li tħassar id-Direttiva tal-Kunsill 93175/KEE [5], billi tiżviluppa u topera sistema ta' informazzjoni neċessarja għall-objettivi ta' dik id-Direttiva, u fl-attivitajiet li jikkonċernaw l-investigazzjoni relatati ma' inċidenti serji fuq il-baħar. Għandha tipprovdi lill-Kummissjoni u l-Istati Membri b'objettiv, informazzjoni ta' min joqgħod fuqha u paragunabbli u data dwar is-sigurtà marittima u dwar il-prevenzjoni ta' tniġġis tal-vapuri sabiex ikun u jistgħu jieħdu kull inizjattiva neċessarja sabiex jiġu mtejba l-miżuri fis-seħħ u sabiex tiġi vvalutata l-effettività tagħhom. Għandha tqiegħed l-għerf tas-sigurtà marittima Komunitarja għad-disposizzjoni ta' l-Istati li japplikaw għall-adeżjoni. Għandha tkun miftuħa għall-parteċipazzjoni ta' dawn l-Istati u għal pajjiżi terzi oħrajn li kkonkludew ftehim mal-Komunità li permezz tagħhom jadottaw u jimplimentaw il-leġislazzjoni Komunitarja fil-qasam tas-sigurtà marittima u l-prevenzjoni tat-tniġġis mill-vapuri
(5) L-Aġenzija għandha tifavorixxi l-istabbiliment ta' kooperazzjoni aħjar bejn l-Istati Membri u għandha tiżviluppa u xxerred prattiċi aħjar fil-Komunità. Din imbagħad għandha tikkontribwixxi għat-titjib tas-sistema globali ta' sigurtà marittima fil-Komunità kif ukoll li tnaqqas ir-riskju ta' inċidenti marittimi, tniġġis tal-baħar u telf ta' ħajjiet fuq il-baħar.
(6) Sabiex iwettqu kif suppost ix-xogħlijiet fdati lill-Aġenzija, huwa approprjat li l-uffiċjali tagħha jagħmlu viżti lill-Istati Membri sabiex jagħmlu monitoraġġ tal-funzjonament globali tas-sistema Komunitarja ta' sigurtà marittima u prevenzjoni ta' tniġġiż tal-vapuri. Dawn il-viżti għandhom jitwettqu skond politika li għandha tiġi stabbilita mill-Bord Amministrattiv ta' l-Aġenzija u għandha tiġi ffaċilitata mill-awtoritajiet ta' l-Istati Membri.
(7) L-Aġenzija għandha tapplika l-leġislazzjoni Komunitarja rilevanti f'dak li għandu x'jaqsam ma' l-aċċess pubbliku għad-dokumenti u l-protezzjoni ta' individwi fir-rigward ta' l-ipproċessar tad-data personali. Għandha tagħti lill-pubbliku kif ukoll lil kull parti interessata informazzjoni objettiva, ta' min joqgħod fuqha u li tista' tinftiehem faċilment fir-rigward tax-xogħol tagħha.
(8) Fir-rigward tar-responsabbilità kontrattwali ta' l-Aġenzija, li hija rregolata mil-liġi applikabbli għal kuntratti konklużi mill-Aġenzija, il-Qorti tal-Ġustizzja għandu jkollha ġurisdizzjoni li tagħti sentenza skond kull klawżola ta' arbitraġġ kontenuta fil-kuntratt. Il-Qorti tal-Ġustizzja għandu jkollha wkoll ġurisdizzjoni f'disputazzjonijiet dwar kumpens għal kull ħsara li toriġina mir-responsabbiltà non-kuntrattwali ta' l-Aġenzija.
(9) Sabiex tizgura b'mod effettiv li jintlaħħqu l-funzjonijiet ta' l-Aġenzija, l-Istat Membri u l-Kummissjoni għandhom jiġu rappreżentati fuq Bord Amministrattiv bil-poteri neċessarji sabiex jistabbilixxu l-budget, jivverifikaw l-eżekuzzjoni tiegħu, jadottaw ir-regoli finanzjarji approprjati jistabbilixxu proċeduri trasparenti ta' xogħol sabiex l-Aġenzija tkun tista' tieħu deċiżjonijiet, japprovaw il-programm ta' xogħol tagħha, jeżaminaw talbiet għal assistenza teknika mill-Istati Membri, jiddefinixxi politika għal żjajjar lill-Istati Membri u jappuntaw id-Direttur Eżekuttiv. Fid-dawl tal-missjoni teknika ħafna u xjentifika u l-kompiti ta' l-Aġenzija, huwa approprjat illi l-Bord Amministrattiv ikun jikkonsisti minn rappreżentant wieħed minn kull Stat Membru u erba' rappreżentanti mill-Kummissjoni, li jkunu membri ta' livell għoli ta' esperjenza. Barra minn hekk sabiex jiżguraw l-ogħla livell ta' kapaċità u esperjenza fil-Bord Amministrattiv u bl-iskop illi s-setturi l-aktar ikkonċernati mill-qrib fix-xogħlijiet ta' l-Aġenzija jiġu involuti, il-Kummissjoni għandha tinnomina professjonisti indipendenti minn dawn is-setturi bħala membri tal-bord mingħajr dritt għall-vot, a bażi tal-merti personali u l-esperjenza tagħhom fil-qasam tas-sigurtà marittima u l-prevenzjoni tat-tniġġis mill-vapuri u mhux bħala rappreżentanti ta' organizzazzjonijiet ta' professjonisti partikolari.
(10) It-tħaddim tajjeb ta' l-Aġenzija jeħtieġ illi d-Direttur Eżekuttiv tagħha jiġi appuntat fuq bażi tal-merti u kapaċitajiet amministrattivi u maneġerjali dokumentati, kif ukoll il-kompetenza u l-esperjenza rilevanti għas-sigurtà marittima u l-prevenzjoni ta' tniġġis mill-vapuri u li huwa/hija jwettqu d-doveri tagħhom b'indipendenza u flessibilità kompleta fir-rigward ta' l-organizzazzjoni tal-funzjonament intern ta' l-Aġenzija. Għal dan l-iskop, id-Direttur Eżekuttiv għandu jipprepara u jieħu l-passi kollha neċessarji sabiex jassigura t-twettieq tajjeb tal-programm ta' xogħol ta' l-Aġenzija, għandu jipprepara kull sena abbozz ta' rapport ġenerali li għandu jiġi sottomess lill-Bord Amministrattiv, għandu jfassal estimi tad-dħul u l-infiq ta' l-Aġenzija u għandu jimplimenta l-budget.
(11) Sabiex tiġi garantita awtonomija u indipendenza kompleta ta' l-Aġenzija, huwa kkunsidrat neċessarju illi tingħata budget awtonomu li d-dħul tagħha jiġi essenzjalment mill-kontribuzzjonijiet tal-Komunità.
(12) Matul l-aħħar snin, hekk kif aġenziji aktar deċentralizzati nħolqu, l-awtorità tal-budget fittxet illi ttejjeb it-trasparenza u l-kontroll fuq l-amministrazzjoni tal-fondi Komunitarji allokati lilhom, b'mod partikulari f'dak li jirrigwarda l-budgeting tal-piżijiet, il-kontroll finanzjarju, il-poter ta' rilaxx, il-kontribuzzjonijiet ta' skema ta' pensjonijiet, u l-proċedura interna tal-budget (kodiċi ta' kondotta). B'mod simili, ir-Regolament (KE) Nru 1073/1999 tal-Parlament Ewropew u tal-Kunsill tal-25 ta' Mejju 1999 li jikkonċerna l-investigazzjonijiet kondotti mill-Uffiċċju Ewropew ta' kontra l-frodi (OLAF) [6] għandu japplika mingħajr restrizzjoni għall-Aġenzija, li għandha taċċedi għall-Ftehim Interistituzzjonali tal-25 ta' Mejju 1999 bejn il-Parlament Ewropew, il-Kunsill ta' l-Unjoni Ewropea u l-Kummissjoni tal-Komunitajiet Ewropej f'dak li għandu x'jaqsam mal-investigazzjonijiet intern ital-Uffiċju ta' kontra l-Frodi (OLAF) [7].
(13) Fi żmien ħames snin mid-data illi l-Aġenzija tkun assumiet ir-responsabbiltajiet tagħha, il-Bord Amministrattiv għandu jikkummissjona evalwazzjoni esterna indipendenti sabiex jistma l-impatt ta' dan ir-Regolament, l-Aġenzija u l-prattiki ta' xogħol dwar l-istabbiliment ta' livell għoli ta' sigurtà marittima u l-prevenzjoni ta' tniġġis mill-vapuri,
ADOTTAW DAN IR-REGOLAMENT:
KAPITOLU I
OBJETTIVI U KOMPITI
Artikolu 1
Miri
1. Dan ir-Regolament jistabbilixxi l-Aġenzija Ewropea tas-Sigurtà Marittima (l-Aġenzija) bl-iskop ta' l-assigurazzjoni ta' livell għoli, uniformi u effettiv ta' sigurtà marittima u prevenzjoni ta' tniġġis minn vapuri, fil-Komunità.
2. L-Aġenzija għandha tipprovdi lill-Istati Membri u lill-Kummissjoni bl-assistenza teknika, xjentifika meħtieġa u b'livell għoli ta' esperjenza, sabiex tgħinhom japplikaw il-leġislazzjoni Komunitarja tajjeb fil-kamp ta' sigurtà marittima u l-prevenzjoni ta' tniġġis mill-vapuri, sabiex ikun hemm monitoraġġ ta' l-implimentazzjoni tagħha u evalwazzjoni ta' l-effettività tal-miżuri eżistenti.
Artikolu 2
Kompiti
Sabiex ikun assigurat illi l-objettivi stabbiliti fl-Artikolu 1 jiġu sodisfatti bil-mod tajjeb, l-Aġenzija għandha twettaq ix-xogħlijiet li ġejjin:
(a) għandha tassisti lill-Kummissjoni, meta approprjat, fix-xogħlijiet preparatorji għall-aġġornar u l-iżvilupp tal-leġislazzjoni Komunitarja fil-kamp tas-sigurtà marittima u l-prevenzjoni ta' tniġġiż minn vapuri, b'mod partikolari in linja ma' l-iżvilupp ta' leġislazzjoni internazzjonali f'dak il-qasam. Dak ix-xogħol għandu jinkludi l-analiżi ta' proġetti ta' riċerka mwettqa fil-qasam tas-sigurtà marittima u l-prevenzjoni ta' tniġġiż minn vapuri;
(b) tassisti lill-Kummissjoni fl-implimentazzjoni effettiva tal-leġislazzjoni Komunitarja dwar sigurtà marittima u l-prevenzjoni ta' tniġġis minn vapuri fil-Komunità. B'mod partikulari l-Aġenzija għandha:
(i) tagħmel monitoraġġ tal-funzjonament sħiħ tar-reġim ta' kontroll ta' l-Istat tal-port Komunitarju, li jista' jinkludi żjajjar għall-Istati Membri u tissuġġerixxi lill-Kummissjoni kull titjib li huwa possibbli f'dak il-kamp;
(ii) tipprovdi lill-Kummissjoni bl-assistenza teknika neċessarja sabiex tipparteċipa fix-xogħol tal-korpi tekniċi tal-Memorandum ta' Ftehim ta' Pariġi dwar il-kotroll ta' l-Istat fil-port;
(iii) tassisti lill-Kummissjoni fit-twettiq ta kull kompitu mogħti lill-Kummissjoni minn leġislazzjoni Komunitarja eżistenti u futura dwar is-sigurtà marittima u l-prevenzjoni ta' tniġġis fuq il-baħar, l-aktar leġislazzjoni applikabbli għas-soċjetajiet ta' klassifika, għas-sigurtà fil-bastimenti tal-passiġġieri, kif ukoll applikabbli għas-sigurtà, it-taħriġ, iċ-ċertifikazzjoni, u s-sorveljanza ta' l-ekwipaġġ tal-vapuri;
(ċ) għandha taħdem ma' l-Istati Membri sabiex:
(i) torganizza, meta approprjat, attivitajiet rilevanti ta' taħriġ f'oqsma li jaqgħu taħt ir-responsabbiltà ta' l-Istat tal-port u l-Istat tal-bandiera;
(ii) tiżviluppa soluzzjonijiet tekniċi u tipprovdi assistenza teknika rrelatata ma' l-implimentazzjoni tal-leġislazzjoni Komunitarja.
(d) għandha tiffaċilita kooperazzjoni bejn l-Istati Membri u l-Kummissjoni fil-qasam kopert mid-Direttiva 2002/59/KE. B'mod partikolari l-Aġenzija għandha:
(i) tippromwovi kooperazzjoni bejn Stati riparjani fl-arji tal-vapuri kkonċernati fl-oqsma koperti b'dik id-Direttiva;
(ii) tiżviluppa soluzzjonijiet tekniċi u tipprovdi assistenza teknika rrelatata ma' l-implimentazzjoni tal-leġislazzjoni Komunitarja;
(e) għandha tiffaċilita l-kooperazzjoni bejn l-Istati Membri u l-Kummissjoni fl-iżvilupp, b'qies dovut għas-sistemi legali differenti fl-Istati Membri, ta' metodoloġija komuni għall-investigazzjoni ta' inċidenti marittimi skond il-prinċipji internazzjonali miftiehma, fid-disposizzjoni ta' l-appoġġ ta' l-Istati Membri f'attivitajiet li jikkonċernaw investigazzjonijiet dwar inċidenti serji marittimi, u fit-twettieq ta' analiżi ta' rapporti ta' investigazzjoni ta' inċidenti;
(f) għandha tipprovdi lill-Kummissjoni u lill-Istati Membri b'informazzjoni objettiva, ta' min joqgħod fuqha u paragunabbli, u b'data dwar sigurtà marittima u dwar tniġġiż minn vapuri sabiex ikunu jistgħu jieħdu l-passi neċessarji sabiex itejbu s-sigurtà marittima u l-prevenzjoni ta' tniġġis mill-vapuri, u sabiex jevalwaw l-effettività ta' miżuri eżistenti. Dawn ix-xogħlijiet għandhom jinkludu l-kollezzjoni, l-irreġistrar u l-evalwazzjoni ta' data teknika fl-oqsma tas-sigurtà marittima u t-traffiku marittimu, kif ukoll fil-qasam tat-tniġġis tal-baħar, kemm jekk inċidentali kif ukoll jekk deliberat, l-esplojtazzjoni sistematika tad-databases eżistenti, li tinkludi l-cross-fertilizzazzjoni tagħhom, u, meta approprjat, l-iżvilupp ta' databases addizzjonali. A bażi tad-data miġbura, l-Aġenzija għandha tassisti lill-Kummissjoni fil-pubblikazzjoni, kull sitt xhur, ta' informazzjoni dwar il-vapuri li ġew miċħuda aċċess fil-portijiet Komunitarji skond id-Direttiva tal-Kunsill 95/21/KE tad-19 ta' Ġunju 1995 li tikkonċerna l-infurzar, fir-rigward ta' l-użu tal-vapuri fil-portijiet tal-Komunità u tbaħħir fl-ibħra taħt il-ġurisdizzjoni ta' l-Istati Membri, ta' standards internazzjonali għas-sigurtà tal-vapuri, il-prevenzjoni ta' tniġġis u l-ħajja fuq il-vapuri u l-kondizzjonijiet tax-xogħol (kontroll tal-port ta' l-Istat) [8]. L-Aġenzija għandha wkoll tassisti lill-Kummissjoni u lill-Istati Membri fl-attivitajiet tagħhom sabiex itejbu l-identifikazzjoni u l-insegwiment ta' vapuri li jagħmlu skariki kontra l-liġi;
(g) matul in-negozjati ma' l-Istati li japplikaw għall-adeżjoni l-Aġenzija tista' tipprovdi assistenza teknika fir-rigward ta' l-implimentazzjoni tal-leġislazzjoni Komunitarja fil-qasam tas-sigurtà marittima u l-prevenzjoni ta' tniġġis minn vapuri. Dak il-kompitu għandu jiġi kkoordinat mal-programmi ta' kooperazzjoni reġjonali eżistenti u għandhom jinkludu, meta approprjat l-organizzazzjoni ta' attiviatjiet rilevanti ta' taħriġ.
Artikolu 3
Żjajjar lil Stati Membri
1. Sabiex jiġu sodisfatti l-kompiti mogħtija lilha, l-Aġenzjia tista' twettaq żjajjar lill-Istati Membri skond il-politika definita mill-Bord Amministrattiv. L-awtoritajiet nazzjonali ta' l-Istati Membri għandhom jiffaċiltaw ix-xogħol ta' l-impjegati ta' l-Aġenzija.
2. L-Aġenzija għandha tinforma lill-Istat Membru kkonċernat bil-viżta ppjanata, bl-ismijiet ta' l-uffiċjali delegati, u d-data meta tibda ż-żjara. L-uffiċjali ta' l-Aġenzija delegati sabiex iwettqu dawn iż-żjajjar għandhom jagħmlu hekk mal-preżentazzjoni ta' deċiżjoni mid-Direttur Eżekuttiv ta' l-Aġenzija li tispeċifika l-iskop u l-miri tal-missjoni tagħhom.
3. Fl-aħħar ta' kull viżta, l-Aġenzija għandha tfassal rapport u tibagħtu lill-Kummissjoni u lill-Istat Membru kkonċernat.
Artikolu 4
It-Trasparenza u l-protezzjoni ta' l-informazzjoni
1. L-Aġenzija għandha tapplika l-prinċipji tar-Regolament (KE) Nru 1049/2001 tal-Parlament Ewropew u tal-Kunsill tat-30 ta' Mejju 2001 dwar l-aċċess pubbliku għad-dokumenti tal-Parlament Ewropew, tal-Kunsill u tal-Kummissjoni [9], fir-rigward ta' applikazzjonijiet għal aċċess għad-dokumenti miżmuma minnha.
2. L-Aġenzija tista' tikkomunika fuq l-inizjattiva proprja tagħha fl-oqsma fil-missjoni tagħha. Għandha tassigura b'mod partikolari li l-pubbliku u kull parti interessata jingħataw informazzjoni objettiva, ta' min joqgħod fuqha u li tinftiehem faċilment fir-rigward tax-xogħol tagħha.
3. Il-Bord Amministrattiv għandu jistabbilixxi regoli interni neċessarji għall-applikazzjoni tal-paragrafi 1 u 2.
4. L-informazzjoni miġbura skond dan ir-Regolament mill-Kummissjoni u l-Aġenzija għandha tkun soġġetta għar-Regolament (KE) Nru 45/2001 tal-Parlament Ewropew u tal-Kunsill tat-18 ta' Diċembru 2000 dwar il-protezzjoni ta' individwi fir-rigward ta' l-ipproċessar ta' data personali mill-istituzzjonijiet u l-korpi Komunitarji u l-korpi u dwar il-moviment liberu ta' dik id-data [10].
KAPITOLU II
L-ISTRUTTURA U L-FUNZJONAMENT INTERN
Artikolu 5
L-Istatus legali, ċentri reġjonali
1. L-Aġenzija għandha tkun korp tal-Komunità. Għandu jkollha personalità legali.
2. F'kull wieħed mill-Istati Membri, l-Aġenzija għandha tgawdi mill-aktar kapaċità legali estensiva mogħtija lill-persuni ġuridiċi taħt il-liġijiet tagħhom. B'mod partikulari tista', takkwista jew tiddisponi minn proprjetà mobbli u immobbli u tista' tkun parti għal proċeduri ġuridiċi.
3. Fuq talba tal-Kummissjoni, il-Bord Amministrattiv jista' jiddeċiedi, bil-kunsens ta' l-Istati Membri kkonċernati, illi jistabbilixxi ċentri reġjonali neċessarji sabiex jwettqu l-kompiti rrelatati mal-monitoraġġ tan-navigazjoni u t-traffiku marittimu, hekk kif previst fid-Direttiva 2002/59/KE.
4. L-Aġenzija għandha tkun rappreżentata mid-Direttur Eżekuttiv tagħha.
Artikolu 6
Impjegati
1. Ir-Regolamenti dwar uffiċjali tal-Komunitajiet Ewropej, il-Kondizzjonijiet ta' xogħol ta' ħaddiema ċivili oħra tal-Komunitajiet Ewropej u r-regoli adottati konġuntament mill-Istituzzjonijiet tal-Komunitajiet Ewropej għall-iskopijiet ta' l-applikazzjoni ta' dawk ir-Regolamenti u l-kondizzjonijiet ta' l-Impjieg ta' l-Aġenzija. Il-Bord Amministrattiv, bi ftehim mal-Kummissjoni għandu jadotta regoli dettaljati tal-applikazzjoni.
2. Mingħajr preġudizzju għall-Artikolu 16, il-poteri konferiti lill-awtorità li taħtar mir-Regolamenti ta' l-impjieg u l-kondizzjonijiet ta' impjieg tal-ħaddiema ċivili l-oħrajn għandhom jiġu eżerċitati mill-Aġenzija fir-rigward ta' l-impjegati proprji tagħha.
3. L-impjegati ta' l-Aġenzija għandhom ikunu uffiċjali assenjati jew assekondati mill-Kummissjoni jew l-Istati Membri fuq bażi temporanja u ta' ċivili oħra assunti mill-Aġenzija bħala neċessarji sabiex iwettqu l-inkarigi tagħha.
Artikolu 7
Privileġġi u Immunitajiet
Il-Protokoll dwar Privileġġi u Immunitajiet tal-Komunitajiet Ewropej japplika għall-Aġenzija u għall-impjegati tagħha.
Artikolu 8
Resposabbiltajiet
1. Ir-responsabbiltà kontrattwali ta' l-Aġenzija għandha tiġi rregolata mil-liġi applikabbli għall-kuntratt in kwistjoni.
2. Il-Qorti tal-Ġustizzja għandu jkollha ġurisdizzjoni tagħti ġudizzju skond kull klawżola ta' arbitraġġ kontenuta f'kuntratt konkluż mill-Aġenzija.
3. Fil-każ ta' responsabbiltà non-kuntrattwali, l-Aġenzija għandha, skond il-prinċipji ġenerali komuni għal-liġijiet ta' l-Istati Membri, tagħmel tajjeb għal kull ħsara kkawżata mid-dipartimenti tagħha jew miċ-ċivili tagħha fit-twettieq ta' dmirijiethom.
4. Il-Qorti tal-Ġustizzja għandu jkollha ġurisdizzjoni f'disputazzjonijiet li jirrelataw għall-kumpens għal dannu msemmi fil-paragrafu 3.
5. Ir-responsabbiltà personali ta' ċivili lejn l-Aġenzija għandha tiġi rregolata mid-disposizzjonijiet stabbiliti fir-Regolamenti ta' l-Impjegati jew fil-Kondizzjonijiet ta' l-impjieg applikabbli għalihom.
Artikolu 9
Lingwi
1. Id-disposizzjonijiet stabbiliti fir-Regolament Nru 1 tal-15 ta' April 1958 li jiddeterminaw il-lingwi li għandhom jintużaw fil-Komunità Ekonomika Ewropea [11] għandhom japplikaw għall-Aġenzija.
2. Is-servizzi ta' traduzzjoni meħtieġa għall-funzjonament ta' l-Aġenzija għandhom jiġu pprovduti miċ-Ċentru ta' Traduzzjoni tal-korpi ta' l-Unjoni Ewropea.
Artikolu 10
Il-Ħolqien u l-Poteri tal-Bord Amministrattiv
1. Il-Bord Amministrattiv huwa hawnhekk stabbilit.
2. Il-Bord Amministrattiv għandu:
(a) jappunta Direttur Eżekuttiv skond l-Artikolu 16);
(b) jadotta, sat-30 ta' April ta' kull sena, rapport ġenerali ta' l-Aġenzija għas-sena ta' qabel u tibagħtu lill-Istati Membri, lill-Parlament Ewopew, lill-Kunsill u lill-Kummissjoni;
(ċ) jeżamina, fil-qafas tal-preparazzjoni tal-programm ta' xogħol, talbiet mill-Istati Membri għal assistenza teknika, hekk kif imsemmi fl-Artikolu 2(ċ)(ii);
(d) tadotta sal-31 ta' Ottubru ta' kull sena, u tieħu l-Opinjoni tal-Kummissjoni in konsiderazzjoni, il-programm ta' ħidma ta' l-Aġenzija u tibagħtu lill-Istati Membri, lill-Parlament Ewopew, lill-Kunsill u lill-Kummissjoni;
Dan il-programm ta' xogħol għandu jiġi adottat mingħajr preġudizzju għall-proċedura Komunitarja annwali tal-budget. Fil-każ illi l-Kummissjoni tesprimi, fi żmien 15-il ġurnata mid-data ta' l-adozzjoni tal-programm ta' xogħol in-nuqqas ta' qbil tagħha mal-programm imsemmi, il-Bord Amministrattiv għandu jeżamina mill-ġdid il-programm u jadottah, possibbilment emendat, f'perjodu ta' xahrejn, f'tieni qari jew b'maġġoranza ta' żewġ terzi, inklużi r-rappreżentanti tal-Kummissjoni jew b'unanimità tar-rappreżentanti ta' l-Istati Membri;
(e) jadotta l-budget finali ta' l-Aġenzija qabel il-bidu tas-sena finanzjarja, u jaġġustah, meta neċessarju, skond il-kontribuzzjoni Komunitarja u kull dħul ieħor ta' l-Aġenzija.
(f) jistabbilixxi proċeduri għal teħid ta' Deċiżjonijiet mid-Direttur Eżekuttiv
(g) jiddefinixxi politika għal żjajjar imwettqa skond l-Artikolu 3;
(h) jwettaq id-dmirijiet tiegħu f'relazzjoni mal-budget ta' l-Aġenzija skond l-Artikoli 18, 19 u 21;
(i) jeżerċita awtorità dixxiplinarja fuq id-Direttur Ezekuttiv u l-kapijiet ta' l-unità msemmija fl-Artikolu 15(3);
(j) jistabbilixxi r-regoli ta' proċedura tiegħu.
Artikolu 11
Il-Komposizzjoni tal-Bord Amministrattiv
1. Il-Bord Amministrattiv għandu jkun kompost minn rappreżentant wieħed minn kull Stat Membru u erba' rappreżentanti tal-Kummissjoni, kif ukoll erba' professjonisti mis-setturi l-aktar ikkonċernati, innominati mill-Kummissjoni, mingħajr id-dritt għall-vot.
Il-Membri tal-bord għandhom jiġu appuntati a bażi tal-lawrea tagħhom ta' esperjenza relevantiv fil-kamp tas-sigurtà u l-prevenzjoni marittima ta' tniġġis mill-vapuri.
2. Kull Stat Membru u l-Kummissjoni għandhom jaħtru l-membri tagħhom tal-Bord Amministrattiv kif ukoll riserva li jirrappreżenta l-membru fl-assenza tiegħu/tagħha.
3. Id-dewmien tat-terminu tal-kariga huwa ta' ħames snin. It-terminu tal-mandat jista' jiġġedded darba.
4. Meta approprjat, il-parteċipazzjoni tar-rappreżentanti tal-pajjiżi terzi u l-kondizzjonijiet tagħhom għandhom jiġu stabbiliti permezz ta' arranġamenti msemmija fl-Artikolu 17(2).
Artikolu 12
Presidenza tal-Bord Amministrattiv
1. Il-Bord Amministrattiv għandu jeleġġi President u Viċi-President mill-Membri tiegħu. Il-Viċi President għandu awtomatikament jieħu l-post tal-President jekk huwa/hija pprevenuti milli jwettqu d-dmirijiet tiegħu/tagħha.
2. It-termini tal-mandat tal-President u tal-Viċi-President għandhom ikunu ta' tliet snin u jispiċċa meta; ma jibqgħux membri tal-Bord Amministrattiv. It-terminu tal-Uffiċċju jiġġedded darba.
Artikolu 13
Laqgħat
1. Il-laqgħat tal-Bord Amministrattiv għandhom jitlaqqaw mill-President tiegħu.
2. Id-Direttur Eżekuttiv ta' l-Aġenzija għandha tieħu sehem fid-deliberazzjonijiet.
3. Il-Bord Amministrattiv għandu jkollu laqgħat ordinarji darbtejn fis-sena. Barra minn hekk, għandu jiltaqa' fuq inizjattiva tal-President jew fuq talba tal-Kummissjoni jew terz ta' l-Istati Membri.
4. Meta jkun hemm materja ta' kunfidenzjalità jew ta' kunflitt ta' interess, il-Bord Amministrattiv jista' jiddeċiedi li jeżamina l-oġġetti speċifiċi ta' l-aġenda tagħha mingħajr il-preżenza tal-membri nominati fil-kapaċità tagħhom bħala professjonali mis-setturi l-aktar ikkonċernati. Regoli dettaljati għall-applikazzjoni ta' din id-disposizzjoni jistgħu jiġu stabbiliti fir-regoli ta' proċedura.
5. Il-Bord Amministrattiv jista' jistieden kull persuna li l-opinjoni tagħha tista' tkun ta' interess sabiex tattendi l-laqgħat tagħha bħala osservatur.
6. Il-membri tal-Bord Amministrattiv jistgħu, soġġetti għad-disposizzjonijiet tar-regoli tiegħu ta' proċedura jiġu assistit minn konsulenti u esperti.
7. Is-Segretarjat għall-Bord Amministrattiv għandu jkun ipprovdut mill-Aġenzija.
Artikolu 14
Il-Votazzjoni
1. Il-Bord Amminstrattiv għandu jieħu d-deċiżjonijiet tiegħu permezz ta' maġġoranza ta' żewġ terzi tal-membri kollha intitolati għall-vot.
2. Kull membru għandu jkollu vot. Id-Direttur Eżekuttiv m'għandux jivvota.
Fl-assenza ta' membru, is-sostitut tiegħu/tagħha għandu jkun intitolat li jeżerċita d-dritt tiegħu/tagħha għal vot.
3. Ir-regoli ta' proċedura għandhom jistabbilixxu, arranġamenti aktar dettaljati ta' votazzjoni, b'mod partikulari, il-kondizzjonijiet għal membru biex jaġixxi f'isem membru ieħor.
Artikolu 15
Id-Dmirijiet u l-poteri tad-Direttur Eżekuttiv
1. L-Aġenzija għandha tiġi amministrata mid-Direttur Eżekuttiv tagħha, li għandu jkun kompletament indipendenti fil-qadi tad-dmirijiet tiegħu/tagħha, mingħajr preġudizzju għall-kompetenzi rispettivi tal-Kummissjoni u l-Bord Amminitrattiv.
2. Id-Direttur Eżekuttiv għandu jkollu d-dmirijiet u l-poteri li ġejjin:
(a) għandu/ha jippreparaw programm ta' ħidma u jissottomettih lill-Bord Amministrattiv għall-konsultazzjoni. Għandu jieħu l-passi neċessarji għall-implimentazzjoni tiegħu. Għandu jirrispondi għat-talbiet għall-assistenza mill-Kummissjoni jew minn Stat Membru skond l-Artikolu 10(2)(ċ);
(b) għandu/ha jiddeċiedi li jwettqu ż-żjajjar previsti fl-Artikolu 3, wara konsultazzjoni mal-Kummissjoni u wara l-politika stabbilita mill-Bord Amministrattiv skond l-Artikolu 10(2)(g);
(ċ) jieħu/tieħu l-passi kollha neċessarji, inkluża l-adozzjoni ta' struzzjonijiet amministrattivi interni u l-pubblikazzjoni ta' notifiki sabiex jiġi assigurat il-finzjonament ta' l-Aġenzija skond id-disposizzjonijiet ta' dan ir-Regolament;
(d) għandu/ha jorganizza sistema effettiva ta' monitoraġġ sabiex ikunu jistgħu jiġu pparagunati l-akkwisti ta' l-Aġenzija ma' l-objettivi operazzjonali tagħha. A bażi ta' dan id-Direttur Eżekuttiv għandu jipprepara abbozz ta' rapport ġenerali kull sena u jissottomettih lill-Bord Amministrattiv. Għandu/ha jistabbilixxi proċeduri regolari ta' evalwazzjoni li jissodisfaw standards professjonali rikonoxxuti;
(e) għandu/ha jeżerċita, fir-rigward tal-personal, il-poteri stabbiliti fl-Artikolu 6(2);
(f) għandu/ha jfassal l-estimi tad-dħul u l-infiq ta' l-Aġenzija, skond l-Artikolu 18, u għandu jimplimenta l-budget skond l-Artikolu 19.
3. Id-Direttur Ezekuttiv jista' jiġi assistit minn wieħed jew aktar Kapijiet ta' Unità. Jekk id-Direttur Eżekuttiv huwa assenti jew indispost, wieħed mill-kapijiet ta' l-unità għandu jeħodlu postu.
Artikolu 16
Il-Ħatra tad-Direttur Eżekuttiv
1. Id-Direttur Eżekuttiv ta' l-Aġenzija għandu jinħatar mill-Bord Amministrattiv a bażi tal-merti u kapaċitajiet amministrattivi u maneġerjali dokumentati, kif ukoll il-kompetenza u esperjenza rilevanti għas-sigurtà ma' u l-prevenzjoni marittma ta' tniġġiż minn vapuri. Il-Bord Amministrattiv għandu jieħu d-deċiżjoni tiegħu b'maġġoranza ta' erbgħa minn ħamsa tal-membri kollha bid-dritt għall-vot. Il-Kummissjoni tista' tipproponi kandidat jew kandidati.
Il-Poter ta' rilaxx tad-Direttir Eżekuttiv għandu jkun f'idejn il-Bord Amministrattiv, skond l-istess proċedura.
2. It-terminu tal-mandat tad-Direttur Eżekuttiv għandu jkun ta' ħames snin. Dan it-terminu jiġġedded darba.
Artikolu 17
Il-Parteċipazzjoni ta' pajjiżi terzi
1. L-Aġenzija għandha tkun miftuħa għall-parteċipazzjoni ta' pajjiżi terzi, li daħlu fi ftehim mal-Komunità Ewropea, fejn adottaw u qegħdin japplikaw il-liġi Komunitarja fil-kamp tas-sigurtà u l-prevenzjoni marittima ta' tniġġis mill-vapuri
2. Skond id-disposizzjonijiet rilevanti ta' dan il-ftehim, għandhom jiġu żviluppati arranġamenti li għandhom, inter alia, jispeċifikaw in-natura u l-estent tar-regoli dettaljati għall-parteċipazzjoni minn dawn il-pajjiżi fix-xogħol ta' l-Aġenzija, inklużi disposizzjonijiet fuq kontribuzzjonijiet finanzjarji u personal.
KAPITOLU III
ĦTIĠIET FINANZJARJI
Artikolu 18
Budget
1. Id-dħul ta' l-Aġenzija għandu jikkonsisti F':
(a) kontribuzzjoni mill-Komunità;
(b) kontribuzzjonijiet possibbli minn kull pajjiż terz li jipparteċipa fix-xogħol ta' l-Aġenzija skond l-Artikolu 17;
(ċ) tariffi għal publikazzjonijiet, taħriġ u/jew servizzi oħrajn provduti mill-Aġenzija.
2. In-nefqa ta' l-Aġenzija għandha tkopri impjegati u spejjez amministrattiv, ta' l-infrastruttura u operazzjonali.
3. Id-Direttur Eżekuttiv għandu jfassal stima tad-dħul u l-infiq ta' l-Aġenzija għas-sena finanzjarja ta' wara u għandu jibgħatha lill-Bord Amministrattiv flimkien ma' pjan ta' stabbiliment
4. Id-Dħul u l-infiq għandhom jiġu bbilanċjati.
5. Il-Bord Amministrattiv għandu għal kull sena sat-30 ta' April fl-aktar tard, jadotta abbozz ta' budget flimkien ma' programm ta' xogħol preliminari, u jibagħtu lill-Kummissjoni u lil pajjiżi terzi li jipparteċipa fix-xogħol ta' l-Aġenzija skond l-Artikolu 17.
A bażi ta' l-abozz tal-budget, il-Kummissjoni għandha tistabbilixxi l-estimi rilevanti fl-abbozz tal-budget ġenerali preliminari ta' l-Unjoni Ewropea, li għandha tqiegħed quddiem il-Kunsill skond l-Artikolu 272 tat-Trattat. L-iskop tal-prospett approvat tal-budget tal-Komunità għas-snin li ġejjin għandu jiġi osservat.
6. Wara l-adozzjoni tal-budget ġenerali ta' l-Unjoni Ewropea, il-Bord Amministrattiv għandu jadotta l-budget ta' l-Aġenzija u l-programm finali ta' xogħol, billi jaġġustahom meta neċessarju għall-kontribuzzjoni Komunitarja. Għandu jibgħathom mingħajr dewmien lill-Kummissjoni, lill-awtorità tal-budget u lill-pajjiżi terzi li jipparteċipaw fix-xogħol ta' l-Aġenzija.
Artikolu 19
L-Implementazzjoni u l-kontroll tal-budget
1. Id-Direttur Eżekuttiv għandu jimplimenta l-budget ta' l-Aġenzija.
2. Il-Kontroll ta' l-impenn, il-ħlas tan-nefqa kollha u l-kontroll ta' l-eżistenza u l-irkupru tad-dħul kollu ta' l-Aġenzija għandu jsir mill-Kontrollur Finanzjarju tal-Kummissjoni.
3. Sal-31 ta' Marzu fl-aktar tard, id-Direttur Eżekuttiv għandu jissottometti lill-Kummissjoni, il-Bord Amministrattiv u lill-Qorti ta' l-Awdituri l-kontijiet dettaljati tad-dħul u l-infiq kollu mis-sena preċedenti.
Il-Qorti ta' l-Awdituri għandha teżamina dawn il-kontijiet skond l-Artikolu 248 tat-Trattat. Għandha tippubblika r-rapport dwar l-attivitajiet ta' l-Aġenzija ta' kull sena.
4. Il-Parlament Ewropew għandu, fuq rakkomandazzjoni tal-Bord Amministrattiv, jagħti rilaxx lid-Direttur Eżekuttiv ta' l-Aġenzija fir-rigward ta' l-implimentazzjoni tal-budget.
Artikolu 20
Ġlieda kontra l-frodi
1. Sabiex jiġġieled il-frodi, il-korruzzjoni u attivitajiet illegali oħrajn, id-disposizzjonijiet tar-Regolament (KE) Nru 10731999 għandhom japplikaw mingħajr restrizzjoni għall-Aġenzija.
2. L-Aġenzija għandha taċċedi għall-Ftehim InterIstituzzjonali tal-25 ta' Mejju 1999 li jikkonċerna investigazzjonijiet interni mill-OLAF u għandhom joħorġu mingħajr telf ta' żmien, id-disposizzjonijiet approprjati applikabbli għall-impjegati kollha tagħha.
3. Id-deċiżjonijiet li jikkonċernaw il-fondi u l-implimentazzjoni tal-ftehim u l-istrumenti li jirriżultaw minnhom għandhom jistipulaw espliċitament li l-Qorti ta' l-Awdituri u l-OLAF jistgħu jwettqu, jekk neċessarju, kontrolli fuq il-post tar-reċipjenti tal-fondi ta' l-Aġenzija u l-aġenti responsabbli mill-allokazzjoni tagħhom.
Artikolu 21
Disposizzjonijiet finanzjarji
Il-Bord Amministrattiv, wara li jirċievi l-Ftehim tal-Kummissjoni u l-opinjoni tal-Qorti ta' l-Awdituri, għandu jadotta r-Regolament Finanzjarju ta' l-Aġenzija. Dan ir-Regolament Finanzjarju għandu jispeċifika b'mod partikolari l-proċedura li għandha tiġi wżata għat-tfassil u l-implimentazzjoni tal-budget ta' l-Aġenzija, skond l-Artikolu 142 tar-Regolament Finanzjarju tal-21 ta' Diċembru 1977 applikabbli għall-budget ġenerali tal-Komunitajiet Ewropej [12].
KAPITOLU IV
DISPOSIZZJONIJIET FINALI
Artikolu 22
Evalwazzjoni
1. Fi żmien ħames snin minn meta l-Aġenzija tassumi r-responsabbilitajiet tagħha, il-Bord Amministrattiv għandu jikkummissjona evalwazzjoni indipendenti esterna fuq l-implimentazzjoni ta' dan ir-Regolament. Il-Kummissjoni għandha tagħmel disponibbli lill-Aġenzija kull informazzjoni li ta' l-aħhar tikkunsidra rilevanti għal dik l-evalwazzjoni.
2. L-evalwazzjoni għandha tixtarr l-impatt tar-Regolament, l-Aġenzija u l-prattiċi tax-xogħol tagħha dwar l-istabbiliment ta' livell għoli ta' sigurta' marittima u prevenzjoni ta' tniġġis minn vapuri. Il-Bord Amministrattiv għandu joħroġ termini speċifiċi ta' riferenza bi ftehim mal-Kummissjoni, wara konsultazzjoni mal-partijiet involuti.
3. Il-Bord Amministrattiv għandu jirċievi l-evalwazzjoni tar-rakkomandazzjonijiet li jirrigwarda bidliet għal dan ir-Regolament, l-Aġenzija u l-prattiċi tax-xogħol tagħha lill-Kummissjoni. Kemm ir-riżultati ta' l-evalwazzjoni u kemm ir-rakkomandazzjonijiet għandhom jintbagħtu mill-Kummissjoni lill-Parlament Ewropew u lill-Kunsill u għandhom jagħmluhom pubbliki.
Artikolu 23
Bidu ta' l-attivitajiet ta' l-Aġenzija
L-Aġenzija għandha tibda topera fi żmien tnax-il xahar mid-dħul fis-seħħ ta' dan ir-Regolament
Artikolu 24
Id-Dħul fis-seħħ
Dan ir-Regolament għandu jidħol fis-seħħ fl-20 jum wara dak tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Ir-Regolament (KE) Nru 1774/2002 tal-Parlament Ewropew u tal-Kunsill
tat-3 ta’ Ottubru 2002
li jippreskrivi regoli tas-saħħa li jirrigwardaw prodotti sekondarji ta’ l-annimali mhux maħsuba għall-konsum uman
IL-PARLAMENT EWROPEW U L-KUNSILL TA’ L-UNJONI EWROPEA,
Wara li kkunsidraw it-Trattat li jistabbilixxi l-Komunitajiet Ewropej, partikolarment l-Artikolu 152(4)(b) miġjub fih,
Wara li kkunsidraw il-proposta mill-Kummissjoni [1],
Wara li kkunsidraw l-opinjoni tal-Kumitat Ekonomiku u Soċjali [2],
Wara li kkonsultaw mal-Kumitat tar-Reġjuni,
Huma u jaġixxu skond il-proċedura preskritta fl-Artikolu 251 tat-Trattat [3], fid-dawl tat-test konġunt approvat mill-Kumitat ta’ Konċiljazzjoni fit-12 ta’ Settembru 2002.
Billi:
(1) Id-Direttiva tal-Kunsill 90/667/KEE tas-27 ta’ Novembru 1990 li tippreskrivi r-regoli veterinarji għall-qerda u l-ipproċessar ta’ rimi mill-annimali, għat-tqegħid tiegħu fis-suq u għall-prevenzjoni ta’ patoġeni fl-għalf ta’ oriġini mill-annimali jew mill-ħut u li jemenda d-Direttiva 90/425/KEE [4] stabbilixxiet il-prinċipju li r-rimi kollu mill-annimali, mingħajr ma jingħata kas ta’ min fejn hu ġej, jista’ jintuża għall-produzzjoni ta’ materjal ta’ l-għalf wara trattament xieraq.
(2) Il-Kumitat Direttiv Xjentifiku adotta numru ta’ opinjonijiet mill-adozzjoni ta’ dik id-Direttiva. Il-konklużjoni prinċipali tagħhom hija li prodotti sekondarji ta’ l-annimali li jiġu minn annimali li mhumiex tajbin għall-konsum uman wara spezzjoni ta’ saħħa m’għandhomx jidħlu fil-katina ta’ l-ikel.
(3) Fid-dawl ta’ dawk l-opinjonijiet xjentifiċi, distinzjoni għandha titfassal bejn il-miżuri li jridu jiġu implimentati, skond in-natura ta’ prodotti sekondarji ta’ l-annimali użati. L-użu possibbli ta’ ċerti materjali ta’ l-annimali għandu jiġi limitat. Regoli għandhom jiġu preskritti għall-użu ta’ prodotti sekondarji ta’ l-annimali oħra għajr għall-għalf u għar-rimi tagħhom.
(4) Fid-dawl ta’ l-esperjenza gwadanjata fi snin riċenti, huwa xieraq li tiġi ċċarata r-relazzjoni bejn id-Direttiva 90/667/KEE u l-leġislazzjoni ambjentali Komunitarja. Dan ir-Regolament m’għandux jaffettwa l-applikazzjoni ta’ leġislazzjoni ambjentali eżistenti jew ifixkel l-iżvilupp ta’ regoli ġodda dwar protezzjoni ambjentali, partikolarment rigward skart bijodegradabbli. F’dan ir-rigward, il-Kummissjoni intrabtet li sa l-aħħar tas-sena 2004 Direttiva dwar skart bijoloġiku, inkluż skart tal-bejgħ ta’ l-ikel, se tiġi ppreparata bil-mira ta’ stabbilizzazzjoni ta’ regoli dwar użu bla periklu, irkupru, riċiklaġġ u rimi ta’ dan l-iskart u ta’ kontroll ta’ kontaminazzjoni potenzjali.
(5) Il-Konferenza Xjentifika Internazzjonali dwar għalf midħun mil-laħam u l-għadam organizzata mill-Kummissjoni u l-Parlament Ewropew, miżmuma fi Brussel fl-1 u fit-2 ta’ Lulju 1997, fetħet dibattitu li jirrigwarda l-produzzjoni u t-tagħmir ta’ ikel mil-laħam u mill-għadam. Il-Konferenza għajtet għal aktar riflessjoni dwar il-politika futura f’dan il-qasam. F’Novembru 1997, biex jinfetaħ id-dibattitu pubbliku l-aktar wiesa’ possibbli dwar il-futur tal-leġislazzjoni ta’ l-ikel tal-Komunità, il-Kummissjoni ffinalizzat studju ta’ konsultazzjoni dwar għalf midħun mil-laħam u l-għadam. Wara dik il-konsultazzjoni, jidher li hemm għarfien ġenerali tal-ħtieġa li tiġi emendata d-Direttiva 90/667/KEE biex tiġi f’linja mat-tagħrif xjentifiku ġdid.
(6) Il-Parlament Ewropew, fir-riżoluzzjoni tiegħu tas-16 ta’ Novembru 2000 dwar il-BSE u s-sigurtà ta’ l-għalf ta’ l-annimali [5], sejjaħ għal projbizzjoni għall-użu ta’ proteina ta’ l-annimali fl-għalf sakemm jidħol fis-seħħ ir-Regolament preżenti.
(7) Parir xjentifiku jissuġġerixxi li l-prattika ta’ l-għoti ta’ l-għalf lil speċje ta’ annimali bi proteini li joħorġu mill-iġsma, jew partijiet ta’ iġsma, ta’ l-istess speċje tippreżenta riskju ta’ tixrid ta’ mard. Bħala miżura prekawzjonali, din il-prattika għandha għalhekk tiġi pprojbita. Regoli ta’ implimentazzjoni għandhom jiġu adottati biex jiżguraw is-separazzjoni meħtieġa ta’ prodotti sekondarji ta’ l-annimali ddestinati għall-użu fl-għalf f’kull stadju ta’ l-ipproċessar, ħażna u trasport. Madankollu, għandu jkun hemm skop biex jiġu stabbiliti derogazzjonijiet minn din il-projbizzjoni ġenerali rigward il-ħut u annimali bil-pil jekk ikun iġġustifikat permezz ta’ parir xjentifiku.
(8) Skart ta’ l-ikel li jikkontjeni prodotti ta’ oriġini mill-annimali jista’ jkun ukoll vettoru għat-tixrid ta’ mard. Kull skart ta’ l-ikel iġġenerat minn mezzi ta’ trasport li joperaw internazzjonalment għandu jintrema mingħajr periklu. Skart ta’ l-ikel prodott fil-Komunità m’għandux jintuża bħala għalf għall-annimali f’irziezet oħra għajr għal annimali bil-pil.
(9) Minn Ottubru 1996, l-Uffiċċju ta’ l-Ikel u tal-Veterinarju tal-Kummissjoni (FVO) wettaq numru ta’ spezzjonijiet fl-Istati Membri, biex tiġi stmata l-preżenza u t-tmexxija ta’ fatturi ta’ riskju prinċipali u proċeduri ta’ sorveljanza rigward il-BSE. Parti mill-istima tkopri s-sistema ta’ radd kummerċjali u metodi oħra ta’ rimi ta’ skart ta’ l-annimali. Konklużjonijiet ġenerali u numru ta’ rakkomandazzjonijiet tfasslu wara dawk l-ispezzjonijiet, b’referenza partikolari għat-traċċar ta’ prodotti sekondarji ta’ l-annimali.
(10) Biex jiġi evitat kull riskju ta’ tixrid ta’ patoġeni u/jew residwi, prodotti sekondarji ta’ l-annimali għandhom jiġu pproċessati, maħżuna u miżmuma separati f’impjant issorveljat u ddisinjat mill-Istat Membru kkonċernat jew mormi b’manjiera xierqa. F’ċerti ċirkostanzi, speċjalment meta jkun iġġustifikat permezz ta’ distanza, ħin ta’ trasport, jew problemi ta’ kapaċità, l-impjant innominat ta’ proċessar, inċineratur jew ko-inċineratur jistgħu jiġu lokati fi Stat Membru ieħor.
(11) Id-Direttiva 2000/76/KE tal-Parlament Ewropew u tal-Kunsill ta’ l-4 ta’ Diċembru 2000 dwar l-inċinerazzjoni ta’ skart [6] m’għandhiex tapplika għal impjanti ta’ inċinerazzjoni jekk l-iskart trattat jikkonsisti biss minn karkassi ta’ l-annimali. Huwa meħtieġ li jiġu preskritti ħtiġijiet minimi għal impjanti ta’ inċinerazzjoni bħal dawn biex jiġu protetti s-saħħa ta’ l-annimali u s-saħħa pubblika. Sakemm ikun hemm adozzjoni ta’ ħtiġijiet tal-Komunità, l-Istati Membri jistgħu jadottaw leġislazzjoni ambjentali għal impjanti bħal dawn. Ħtiġijiet anqas stretti għandhom japplikaw għal impjanti ta’ inċinerazzjoni ta’ kapaċità baxxa, bħal ma huma dawk lokati fuq irziezet u f’krematorji ta’ l-annimali domestiċi, biex jiġi rifless ir-riskju aktar baxx ippreżentat mill-materjal ittrattat u biex jiġi evitat it-trasport mhux meħtieġ ta’ prodotti sekondarji ta’ l-annimali.
(12) Regoli speċifiċi għandhom jiġu preskritti fuq kontrolli għal impjanti ta’ l-ipproċessar, b’referenza partikolari għal proċeduri dettaljati għall-validazzjoni ta’ metodi ta’ l-ipproċessar u għas-sorveljanza tagħha infisha tal-produzzjoni.
(13) Derogazzjonijiet mir-regoli dwar l-użu ta’ prodotti sekondarji ta’ annimali jistgħu jkunu xierqa biex jiġi ffaċilitat l-għoti tat-tagħmir lill-annimali mhux iddestinati għall-konsum uman. L-awtoritajiet kompetenti għandhom jikkontrollaw użu bħal dan.
(14) Derogazzjonijiet jistgħu jkunu xierqa wkoll biex jippermettu r-rimi ta’ prodotti sekondarji ta’ l-annimali fuq il-post f’ċirkostanzi kkontrollati. Il-Kummissjoni għandha tirċievi t-tagħrif meħtieġ biex tkun tista’ timmonitorja s-sitwazzjoni u tippreskrivi regoli ta’ implimentazzjoni jekk ikun xieraq.
(15) Spezzjonijiet tal-Komunità għandhom jitwettqu fl-Istati Membri biex tiġi żgurata implimentazzjoni uniformi tal-ħtiġijiet tas-saħħa. Spezzjonijiet bħal dawn għandhom jinkludu wkoll proċeduri ta’ reviżjoni.
(16) Il-bażi ta’ leġislazzjoni Komunitarja dwar kwistjonijiet ta’ saħħa hija xjenza soda. Għal dan l-għan, il-kumitati xjentifiċi rilevanti mwaqqfa mid-Deċiżjonijiet tal-Kummissjoni 97/404/KE [7] u 97/579/KE [8] għandhom jiġu kkonsultati kull fejn ikun meħtieġ. B’mod partikolari, aktar parir xjentifiku huwa meħtieġ dwar l-użu ta’ prodotti ta’ oriġini mill-annimali f’fertilizzanti organiċi u prodotti li jtejbu l-ħamrija. Sakemm issir l-adozzjoni ta’ regoli tal-Komunità fid-dawl ta’ dan il-parir, l-Istati Membri jistgħu jżommu jew jadottaw regoli nazzjonali li huma aktar stretti minn dawk previsti f’dan ir-Regolament, basta iżda li dawn ir-regoli jikkonformaw ma’ leġislazzjoni oħra Komunitarja applikabbli.
(17) Varjetà wiesgħa ta’ approċċi teżisti fl-Istati Membri rigward l-appoġġ finanzjarju għall-ipproċessar, ġbir, ħażna u rimi ta’ prodotti sekondarji ta’ l-annimali. Biex jiġu żgurati li l-kondizzjonijiet ta’ kompetizzjoni bejn prodotti agrikoli mhumiex affettwati, huwa meħtieġ li titwettaq analiżi u, jekk ikun meħtieġ, jittieħdu miżuri xierqa f’livell tal-Komunità.
(18) Fid-dawl ta’ dan imsemmi fuq, reviżjoni fondamentali tar-regoli tal-Komunità applikabbli għal prodotti sekondarji ta’ l-annimali jidher li huwa meħtieġ.
(19) Prodotti sekondarji ta’ l-annimali mhux destinati għall-konsum uman (b’mod partikolari proteina ta’ l-annimali ipproċessata, xaħmijiet mirduda, ikel ta’ l-annimali domestiċi, ġlud ta’ barra u ġlud u suf) huma inklużi fil-lista ta’ prodotti fl-Anness I mat-Trattat. It-tqegħid fis-suq ta’ prodotti bħal dawn jikkostitwixxi sors importanti ta’ dħul għal parti mill-popolazzjoni agrikola. Biex jiġi żgurat żvilupp razzjonali f’dan is-settur u tiżdied il-produttività, ir-regoli dwar is-saħħa ta’ l-annimali u s-saħħa pubblika għal dawn il-prodotti msemmija għandhom jiġu preskritti fil-livell Komunitarju. Meta jingħataw ir-riskji sinifikanti tal-firxa ta’ mard għal liema huma esposti annimali, ħtiġijiet partikolari għandhom jgħoddu għat-tqegħid fis-suq ta’ ċerti prodotti sekondarji ta’ l-annimali, partikolarment f’reġjuni bi stat għoli ta’ saħħa.
(20) Biex jiġi żgurat li prodotti importati minn pajjiżi terzi huma ta’ livell stabbilit ta’ iġjene li huwa għall-inqas ugwali jew ekwivalenti għal-livell stabbilit ta’ iġjene applikat mill-Komunità, sistema ta’ approvazzjoni għandha tiddaħħal għall-pajjiżi li mhumiex membri u l-istabbilimenti tagħhom, flimkien ma’ proċedura ta’ spezzjoni tal-Komunità biex jiġi żgurat li l-kondizzjonijiet għal approvazzjoni bħal din huma osservati. L-importazzjoni minn pajjiżi terzi ta’ ikel ta’ annimali domestiċi u materja prima għall-ikel ta’ annimali domestiċi jista’ jseħħ bla ħsara għall-kondizzjonijiet differenti minn dawk applikabbli għall-materjal bħal dan prodott fil-Komunità, partikolarment rigward il-garanziji meħtieġa li jikkonċernaw ir-residwi ta’ sustanzi projbiti skond id-Direttiva tal-Kunsill 96/22/KE tad-29 ta’ April 1996 li tikkonċerna l-projbizzjoni fuq l-użu f’biedja għat-trobbija ta’ l-annimali ta’ ċerti sustanzi li għandhom azzjoni ormonali jew tirostatika u ta’ beta-agonisti u li tħassar Direttivi 81/602/KEE, 88/146/KEE u 88/299/KEE [9]. Biex jiġi żgurat li ikel ta’ annimali domestiċi u materja prima bħal dan huma użati biss għall-għan maħsub, huwa meħtieġ li jiġu preskritti miżuri ta’ kontroll fuq importazzjoni ta’ materjal kopert minn derogi bħal dawn.
(21) Prodotti sekondarji ta’ l-annimali li jgħaddu mill-Komunità in transitu, u dawk li joriġinaw fil-Komunità u huma maħsuba għall-esportazzjoni, jistgħu joħolqu riskju għas-saħħa ta’ l-annimali u s-saħħa pubblika fil-Komunità. Ċertu ħtiġijiet preskritti minn dan ir-Regolament għandhom għalhekk japplikaw għall-movimenti bħal dawn.
(22) Id-dokument li jimxi ma’ prodotti li joriġinaw mill-annimali huwa l-aħjar mod li bih tista’ tiġi sodisfatta l-awtorità kompetenti tal-post ta’ destinazzjoni li kunsinna tikkonforma mad-dispożizzjonijiet ta’ dan ir-Regolament. Iċ-ċertifikat tas-saħħa għandu jinżamm għall-għanijiet li tiġi vverifikata d-destinazzjoni ta’ ċerti prodotti importati.
(23) Id-Direttiva tal-Kunsill 92/118/KEE tas-17 ta’ Diċembru 1992 li tippreskrivi l-ħtiġijiet tas-saħħa ta’ l-annimali u tas-saħħa pubblika li jirregolaw il-kummerċ u l-importazzjoni fil-Komunità ta’ prodotti li mhumiex soġġetti għall-ħtiġijiet imsemmija preskritti fir-regoli speċifiċi Komunitarji riferiti fl-Anness A(I) mad-Direttiva 89/662/KEE u, rigward il-patoġeni, mad-Direttiva 90/425/KEE [10] issegwi l-għanijiet imsemmija fuq.
(24) Il-Kunsill u l-Kummissjoni adottaw diversi Deċiżjonijiet li jimplimentaw id-Direttivi 90/667/KEE u 92/118/KEE. Barra minn hekk, id-Direttiva 92/118/KEE ġiet emendata sostanzjalment u aktar emendi jridu jsiru. Konsegwentement, numru kbir ta’ Atti Komunitarji korrentement jirregolaw is-settur tal-prodotti sekondarji ta’ l-annimali u hemm fi ħtieġa ta’ semplifikazzjoni.
(25) Semplifikazzjoni bħal din se twassal għal aktar trasparenza rigward regoli speċifiċi ta’ saħħa għal prodotti li joriġinaw mill-annimali mhux maħsuba għall-konsum uman. Semplifikazzjoni tal-leġislazzjoni speċifika tas-saħħa m’għandhiex twassal għal tneħħija tar-regolamenti. Huwa għalhekk meħtieġ li jinżammu u, biex tiġi żgurata l-protezzjoni pubblika u ta’ l-annimali, li jiġu ssikkati r-regoli ta’ saħħa dettaljati għal prodotti li joriġinaw mill-annimali mhux maħsuba għall-konsum uman.
(26) Il-prodotti kkonċernati għandhom ikunu soġġetti għar-regoli għal spezzjonijiet veterinarji, inklużi spezzjonijiet minn esperti mill-Kummissjoni, u xi miżuri protettivi preskritti mid-Direttiva tal-Kunsill 90/425/KEE tas-26 ta’ Ġunju 1990 li tirrigwarda spezzjonijiet veterinarji u żootekniċi applikabbli f’kummerċ intra-Komunitarju f’ċerti annimali u prodotti ħajjin bil-ħsieb li jitlesta s-suq intern [11].
(27) Spezzjonijiet effettivi għandhom jitwettqu fuq prodotti importati fil-Komunità. Dan jista’ jinkiseb permezz ta’ implimentazzjoni tal-kontrolli preskritti fid-Direttiva tal-Kunsill 97/78/KE tat-18 ta’ Diċembru 1997 li tippreskrivi l-prinċipji li jirregolaw l-organizzazzjoni ta’ spezzjonijiet veterinarji fuq prodotti li jidħlu fil-Komunità minn pajjiżi mhux membri [12].
(28) Id-Direttiva 90/667/KEE, id-Deċiżjoni tal-Kunsill 95/348/KE tat-22 ta’ Ġunju 1995 li tippreskrivi r-regoli veterinarji u ta’ saħħa ta’ l-annimali applikabbli fir-Renju Unit u fl-Irlanda għat-trattament ta’ ċerti tipi ta’ skart maħsuba biex jinbiegħu lokalment bħala tagħmir għal ċerti kategoriji ta’ annimali [13] u d-Deċiżjoni tal-Kunsill 1999/534/KE tad-19 ta’ Lulju 1999 dwar miżuri li japplikaw għall-ipproċessar ta’ ċertu skart mill-annimali biex jipproteġu kontra enċefalopatiji sponġiformi li jittieħdu u li temenda d-Deċiżjoni tal-Kummissjoni 97/735/KE [14] għandhom għalhekk jitħassru.
(29) Biex jitqies il-progress tekniku u xjentifiku, kooperazzjoni mill-viċin u effettiva għandha tiġi żgurata bejn il-Kummissjoni u l-Istati Membri fil-Kumitat Permanenti tal-Katina ta’ l-Ikel u s-Saħħa ta’ l-Annimali mwaqqfa mir-Regolament (KE) Nru 178/2002 tal-Parlament Ewropew u tal-Kunsill tat-28 ta’ Jannar 2002 li jippreskrivi l-prinċipji ġenerali u l-ħtiġijiet tal-liġi ta’ l-ikel, li jistabbilixxi l-Awtorità Ewropea tas-Saħħa ta’ l-Ikel u jippreskrivi l-proċeduri f’materji ta’ sigurtà ta’ l-ikel [15].
(30) Il-miżuiri meħtieġa sabiex jiġi implimentat dan ir-Regolament għandhom jiġu adottati b’mod konformi mad-Deċiżjoni tal-Kunsill 1999/468/KE tat-28 ta Ġunju 1999 li tippreskrivi l-proċeduri sabiex jiġu eżerċitati l-poteri ta’ implimetazzjoni konferiti fuq il-Kummissjoni [16],
ADOTTAW DAN IR-REGOLAMENT:
(a) il-ġbir, it-trasport, il-ħażna, l-immaneġġjar bl-idejn, l-ipproċessar u l-użu jew ir-rimi/qerda ta’ prodotti sekondarji ta’ l-annimali, biex jipprevjenu lil dawn il-prodotti milli jippreżentaw riskju għas-saħħa ta’ l-annimali jew għas-saħħa pubblika;
(b) it-tqegħid fis-suq u, f’ċerti każijiet speċifiċi, l-esportazzjoni u t-transitu ta’ prodotti sekondarji ta’ l-annimali u dawk il-prodotti li joħorġu minnhom riferiti fl-Annessi VII u VIII.
2. Dan ir-Regolament m’għandux japplika għal:
(a) ikel nej ta’ annimali domestiċi li joriġina minn ħwienet ta’ l-imnut jew f’fondijiet adjaċenti għal postijiet ta’ bejgħ, fejn it-tqattigħ u l-ħażna huma mwettqa biss għall-għan li l-konsumatur jiġi fornit direttament fuq il-post;
(b) ħalib likwidu u colostrum meqruda jew użati fir-razzett ta’ l-oriġini;
(ċ) iġsma sħaħ jew partijiet minn annimali selvaġġi li mhumiex issuspettati li huma infettati b’mard li jittieħed mill-bnedmin jew mill-annimali, minbarra ħut maqbud għall-għanijiet kummerċjali u iġsma u partijiet ta’ annimali selvaġġi użati biex jiġu prodotti trofej tal-kaċċa;
(d) ikel nej ta’ l-annimali domestiċi għall-użu fuq il-post derivati minn annimali maqtula fuq ir-razzett ta’ l-oriġini għall-użu bħala tgħam mill-bidwi u mill-familja tiegħu biss, bi qbil mal-leġislazzjoni nazzjonali;
(e) skart ta’ l-ikel, għajr jekk:
(i) minn mezzi ta’ trasport li joperaw internazzjonalment,
(ii) maħsub għall-konsum ta’ l-annimali, jew
(iii) maħsub għall-użu f’impjant biogas jew fejn isir il-kompost;
(f) ova, embrijoni u semen maħsuba għall-għanijiet ta’ tagħmir; u
(g) transitu permezz tal-baħar jew bl-ajru.
3. Dan ir-Regolament m’għandux jaffettwa l-leġislazzjoni veterinarja li għandha bħala l-għan tagħha l-eradikazzjoni u l-kontroll ta’ ċertu mard.
L-Artikolu 2
Id-definizzjonijiet
1. Għall-għan ta’ dan ir-Regolament, għandhom japplikaw dawn id-definizzjonijiet li ġejjin:
prodotti sekondarji ta’ l-annimali : iġsma sħaħ jew partijiet ta’ annimali jew prodotti li joriġinaw mill-annimali riferiti fl-Artikoli 4, 5 u 6 mhux maħsuba għall-konsum uman, inklużi ova, embrijoni u semen;
Materjal ta’ kategorija 1 : prodotti sekondarji ta’ l-annimali riferiti fl-Artikolu 4;
Materjal ta’ kategorija 2 : prodotti sekondarji ta’ l-annimali riferiti fl-Artikolu 5;
Materjal ta’ kategorija 3 : prodotti sekondarji ta’ l-annimali riferiti fl-Artikolu 6;
annimal : kull annimal bis-sinsla (vertebru) jew mingħajrha (invertebru) (inklużi l-ħut, ir-rettili u l-amfibji;
annimali fl-irziezet : kull annimal li huwa miżmum, imsemmen jew mgħammar mill-bnedmin u użat għall-produzzjoni ta’ ikel (inkluż laħam, ħalib u bajd), suf, pil, rix, ġlud jew xi prodott ieħor li joriġina mill-annimali;
annimal selvaġġ : kull annimal mhux miżmum mill-bnedmin;
annimal domestiku : kull annimal li jappartjeni għal speċje normalment mgħajjxa u miżmuma, imma mhux ikkonsmati, mill-bnedmin għal għanijiet oħra għajr il-biedja;
l-awtorità kompetenti : l-awtorità ċentrali ta’ Stat Membru kompetenti biex tiżgura konformità mal-ħtiġijiet ta’ dan ir-Regolament jew xi awtorità għal-liema l-awtorità ċentrali ddelegat dik il-kompetenza, b’mod partikolari għall-kontroll ta’ tagħmir; għandha tinkludi wkoll, fejn xieraq, l-awtorità korrispondenti ta’ pajjiż mhux membru;
tqegħid fis-suq : kull operat li l-għan tiegħu huwa li jbiegħ prodotti sekondarji ta’ l-annimali, jew prodotti derivati minnhom koperti minn dan ir-Regolament, lill-parti terza fil-Komunità jew xi forma oħra ta’ provvista kontra pagament jew mingħajr ħlas lil parti terza bħal din jew ħażna bil-ħsieb ta’ provvista lil parti terza bħal din;
kummerċ : kummerċ bejn Stati Membri f’merkanzija fit-tifsira ta’ l-Artikolu 23(2) tat-Trattat;
transitu : moviment matul il-Komunità minn pajjiż wieħed mhux membru għal ieħor;
produttur : kull persuna li l-attività tagħha tipproduċi prodotti sekondarji ta’ l-annimali;
TSE : l-enċifalopatiji sponġiformi li jittieħdu, minbarra dawk li jinstabu fil-bnedmin;
materjal ta’ riskju speċifikat : materjal riferit fl-Anness V mar-Regolament (KE) Nru 999/2001 tal-Parlament Ewropew u tal-Kunsill tat-22 ta’ Mejju 2001 li jippreskrivi regoli għall-prevenzjoni, kontroll u eradikazzjoni ta’ ċerti enċifalopatiji sponġiformi li jittieħdu. [17](1)
2. Id-definizzjonijiet speċifiċi ddikjarati fl-Anness I għandhom japplikaw ukoll.
L-Artikolu 3
Obbligazzjonijiet ġenerali
1. Prodotti sekondarji ta’ l-annimali, u prodotti derivati minnhom, għandhom jinġabru, jiġu trasportati, jinħażnu, jiġu maneġġjati bl-idejn, ipproċessati, meqruda, imqiegħda fis-suq, esportati, trasportati in transitu u użati skond dan ir-Regolament.
2. Madankollu, l-Istati Membri jistgħu jirregolaw taħt liġi nazzjonali l-importazzjoni u t-tqegħid fis-suq ta’ prodotti mhux riferiti fl-Annessi VII u VIII, sakemm tiġi adottata deċiżjoni bi qbil mal-proċedura riferita fl-Artikolu 33(2). Għandhom jgħarrfu immedjatament lill-Kummissjoni bl-użu li jagħmlu minn din il-possibiltà.
3. L-Istati Membri għandhom, jew individwalment jew koperattivament, jiżguraw li arranġamenti adegwati huma fis-seħħ, u li teżisti infrastruttura suffiċjenti, biex tiġi żgurata konformità mal-ħtieġa tal-paragrafu 1.
L-Artikolu 4
(a) il-partijiet kollha tal-ġisem, inklużi l-ġlud ta’ barra u l-ġlud ta’ l-animali li ġejjin:
(i) annimali suspettati li huma infettati minn TSE bi qbil mar-Regolament (KE) Nru 999/2001 jew li fihom ġiet ikkonfermata uffiċjalment il-preżenza ta’ TSE,
(ii) annimali maqtula fil-kuntest ta’ miżuri ta’ eradikazzjoni tat-TSE,
(iii) annimali oħra għajr annimali fl-irziezet u annimali selvaġġi, inklużi annimali domestiċi partikolari, annimali taż-żoo u annimali taċ-ċirklu,
(iv) annimali sperimentali kif definiti mill-Artikolu 2 tad-Direttiva tal-Kunsill 86/609/KEE ta’ l-24 ta’ Novembru 1986 dwar it-tqarrib lejn xulxin tal-liġijiet, ir-regolamenti u d-dispożizzjonijiet amministrattivi ta’ l-Istati Membri li jirrigwardaw il-protezzjoni ta’ l-annimali użati għall-għanijiet sperimentali u xjentifiċi oħra [18], u
(v) annimali selvaġġi, meta suspettati li huma infettati minn mard li jittieħed mill-bnedmin jew mill-annimali;
(b) (i) materjal ta’ riskju speċifikat, u
(ii) fejn, fil-ħin tal-qerda, materjal ta’ riskju speċifiku ma tneħħiex, iġsma sħaħ ta’ annimali mejtin li jikkontjenu materjal ta’ riskju speċifiku;
(ċ) prodotti derivati minn annimali li ġew amministrati lilhom sustanzi projbiti taħt id-Direttiva 96/22/KE u prodotti li joriġinaw mill-annimali li jikkontjenu residwi ta’ kontaminanti ambjentali u sustanzi oħra mniżżla fil-lista fi Grupp B(3) ta’ l-Anness I mad-Direttiva tal-Kunsill 96/23/KE tad-29 ta’ April 1996 dwar miżuri biex jiġu monitorjati ċerti sustanzi u residwi f’annimali ħajjin u prodotti ta’ l-annimali u li tħassar id-Direttivi 85/358/KEE u 86/469/KEE u d-Deċiżjonijiet 89/187/KEE u 91/664/KEE [19], jekk residwi bħal dawn jeċċedu l-livell permess preskritti mil-leġislazzjoni tal-Komunità jew, fl-assenza tagħhom, mil-leġislazzjoni nazzjonali;
(d) il-materjal kollu ta’ l-annimali miġbura waqt trattament ta’ ilma skart minn impjanti ta’ l-ipproċessar ta’ Kategorija 1 u proprjetà oħra li fihom jitneħħa materjal ta’ riskju speċifikat, inkluż tgħarbil, materjali mit-tneħħija tar-ramel, taħlitiet tax-xaħam u taż-żejt, tajn u materjali mneħħija minn mogħdijiet/kanen għall-iskular minn dawn il-proprjetajiet, sakemm materjal bħal dan ma jikkontjeni l-ebda materjal ta’ riskju speċifikat jew partijiet minn materjal bħal dan;
(e) skart mill-ikel minn mezzi ta’ trasport li joperaw internazzjonalment; u
(f) taħlitiet ta’ materjal ta’ Kategorija 1 ma’ jew materjal ta’ Kategorija 2 jew materjal ta’ Kategorija 3 jew it-tnejn, inkluż xi materjal iddestinat għall-ipproċessar f’impjant ta’ l-ipproċessar ta’ Kategorija 1.
2. Materjal ta’ Kategorija 1 għandu jinġabar, jiġi ttrasportat u identifikat mingħajr dewmien mhux mistħoqq bi qbil ma’ l-Artikolu 7 u, minbarra kif ipprovdut mod ieħor fl-Artikoli 23 u 24, għandu jiġi:
(a) meqrud direttament bħala skart permezz ta’ inċinerazzjoni f’impjant ta’ inċinerazzjoni approvat skond l-Artikolu 12;
(b) ipproċessat f’impjant ta’ l-ipproċessar approvat taħt l-Artikolu 13 permezz ta’ xi wieħed mill-metodi ta’ l-ipproċessar 1 sa 5 jew, fejn l-awtorità kompetenti teħtieġ hekk, metodu ta’ l-ipproċessar 1, li f’dak il-każ il-materjal li jirriżulta għandu jiġi immarkat permanentament, fejn possibbli teknikament permezz tar-riħa, bi qbil ma’ l-Anness VI, Kapitolu I, u finalment meqrud bħala skart permezz ta’ inċinerazzjoni jew permezz ta’ ko-inċinerazzjoni f’impjant ta’ inċinerazzjoni jew ko-inċinerazzjoni approvat bi qbil ma’ l-Artikolu 12;
(ċ) bl-esklużjoni ta’ materjal riferit fil-paragrafu 1(a)(i) u (ii), ipproċessat f’impjant ta’ l-ipproċessar approvat bi qbil ma’ l-Artikolu 13 permezz tal-metodu ta’ l-ipproċessar 1, li f’dak il-każ il-materjal li jirriżulta għandu jiġi mmarkat b’mod permanenti, fejn ikun teknikament possibbli permezz tar-riħa, bi qbil ma’ l-Anness VI, Kapitolu I, u finalment meqrud bħala skart permezz ta’ dfin f’miżbla approvata taħt id-Direttiva tal-Kunsill 1999/31/KE tas-26 ta’ April 1999 dwar il-miżbla ta’ l-iskart [20];
(d) fil-każ ta’ skart ta’ l-ikel riferit fil-paragrafu 1(e), meqrud bħala skart permezz ta’ dfin f’miżbla approvata taħt id-Direttiva 1999/31/KE; jew
(e) fid-dawl ta’ żviluppi fit-tagħrif xjentifiku, mormi permezz ta’ mezzi oħra li huma approvati bi qbil mal-proċedura riferita fl-Artikolu 33(2), wara konsultazzjoni mal-kumitat xjentifiku xieraq. Dawn il-mezzi jistgħu jew jissupplimentaw jew jibdlu dawk ipprovduti f’subparagrafi (a) sa (d).
3. Maneġġjar intermedju bl-idejn jew ħażna ta’ materjal ta’ Kategorija 1 għandu jseħħ biss f’impjanti intermedji ta’ Kategorija 1 approvati bi qbil ma’ l-Artikolu 10.
4. Materjal ta’ Kategorija 1 m’għandux jiġi importat jew esportat minbarra bi qbil ma’ dan ir-Regolament jew mar-regoli preskritti taħt il-proċedura riferita fl-Artikolu 33(2). Madankollu, l-importazzjoni jew l-esportazzjoni ta’ materjal ta’ riskju speċifiku għandu jseħħ biss bi qbil ma’ l-Artikolu 8(1) tar-Regolament (KE) Nru 999/2001.
L-Artikolu 5
Il-Materjal ta’ Kategorija 2
1. Materjal ta’ Kategorija 2 għandu jikkomprendi prodotti sekondarji ta’ l-annimali tad-deskrizzjoni li ġejja, jew xi materjal li jikkontjeni prodotti sekondarji bħal dawn:
(a) demel u kontenut tas-sistema diġestiva;
(b) il-materjali kollha ta’ l-annimali miġbura waqt trattament ta’ skart ta’ l-ilma minn biċċeriji oħra għajr biċċeriji koperti mill-Artikolu 4(1)(d) jew minn impjanti ta’ l-ipproċessar ta’ Kategorija 2, inklużi tgħarbil, materjali mit-tneħħija tar-ramel, taħlitiet tax-xaħam u ż-żejt, tajn u materjali mneħħija minn mogħdijiet/kanen għall-iskular minn dawn il-fondijiet;
(ċ) prodotti li joriġinaw mill-annimali li jikkontjenu residwi ta’ drogi u kontaminanti veterinarji mniżżla f’lista fi Grupp B(1) u (2) ta’ l-Anness I mad-Direttiva 96/23/KE, jekk residwi bħal dawn jeċċedu l-livell permess preskritt mil-leġislazzjoni tal-Komunità;
(d) prodotti li joriġinaw mill-annimali oħra għajr tal-materjal ta’ Kategorija 1, li huma importati minn pajjiżi li mhumiex membri u matul l-ispezzjonijiet ipprovduti fil-leġislazzjoni tal-Komunità, jonqsu milli jħarsu l-ħtiġijiet veterinarji għall-importazzjoni tagħhom fil-Komunità, sakemm mhumiex irritornati jew l-importazzjoni tagħhom hija aċċettata taħt restrizzjonijiet preskritti taħt leġislazzjoni tal-Komunità;
(e) annimali u partjiet mill-annimali oħra għajr dawk riferiti fl-Artikolu 4, li jmutu b’mod ieħor għajr li jiġu maqtula għall-konsum uman, inkluż annimali maqtula biex tiġi eradikata marda epiżootika;
(f) taħlitiet ta’ materjal ta’ Kategorija 2 ma’ materjal ta’ Kategorija 3, inkluż xi materjal iddestinat għall-ipproċessar f’impjant ta’ l-ipproċessar ta’ Kategorija 2; u
(g) prodotti sekondarji ta’ l-annimali oħra għajr materjal ta’ Kategorija 1 jew materjal ta’ Kategorija 3.
2. Materjal ta’ Kategorija 2 għandu jinġabar, jiġi trasportat u identifikat mingħajr dewmien mhux mistħoqq bi qbil ma’ l-Artikolu 7 u, minbarra kif ipprovdut mod ieħor fl-Artikoli 23 u 24, għandu jiġi:
(a) meqrud direttament bħala skart permezz ta’ inċinerazzjoni f’impjant ta’ inċinerazzjoni approvat skond l-Artikolu 12;
(b) ipproċessat f’impjant ta’ l-ipproċessar approvat bi qbil ma’ l-Artikolu 13 permezz ta’ xi wieħed mill-metodi ta’ l-ipproċessar 1 sa 5 jew, fejn l-awtorità kompetenti teħtieġ hekk, metodu ta’ l-ipproċessar 1, li f’dak il-każ il-materjal li jirriżulta għandu jiġi mmarkat b’mod permanenti, fejn teknikament possibbli permezz tar-riħa, bi qbil ma’ l-Anness VI, Kapitolu I, u:
(i) meqrud bħala skart jew permezz ta’ inċinerazzjoni jew permezz ta’ ko-inċinerazzjoni jew f’impjant ta’ ko-inċinerazzjoni approvat bi qbil ma’ l-Artikolu 12, jew
(ii) fil-każ ta’ xaħmijiet mirduda, ipproċessati aktar f’derivattivi tax-xaħam għall-użu f’fertilizzanti organiċi jew prodotti li jtejbu l-ħamrija jew għal użu tekniku ieħor, għajr f’kosmetiċi, farmaċewtiċi u mezzi mediċi, f’impjant oleokimiku ta’ Kategorija 2 approvat bi qbil ma’ l-Artikolu 14;
(ċ) ipproċessat f’impjant ta’ l-ipproċessar approvat bi qbil ma’ l-Artikolu 13 permezz tal-metodu ta’ l-ipproċessar 1, li f’dak il-każ il-materjal li jirriżulta għandu jiġi mmarkat b’mod permanenti, fejn teknikament possibbli permezz tar-riħa, bi qbil ma’ l-Anness VI, Kapitolu I, u:
(i) fil-każ ta’ materjal proteinaceous li jirriżulta, użat bħala fertilizzant organiku jew improver tal-ħamrija f’konformità ma’ ħtiġijiet, jekk ikun hemm, preskritti bi qbil mal-proċedura riferita fl-Artikolu 33(2), wara konsultazzjoni mal-kumitat xjentifiku xieraq,
(ii) trasformat f’impjant biogas jew f’impjant li jagħmel il-kompost approvat bi qbil ma’ l-Artikolu 15, jew
(iii) meqrud bħala skart permezz ta’ dfin f’miżbla approvata taħt id-Direttiva 1999/31/KE;
(d) fil-każ ta’ materjal li joriġina mill-ħut, maħżun f’silo jew magħmul kompost f’konformità mar-regoli adottati bi qbil mal-proċedura riferita fl-Artikolu 33(2);
(e) fil-każ ta’ demel, kontenut tas-sistema diġestiva separat mis-sistema diġestiva, ħalib u colostrum, jekk l-awtorità kompetenti ma tikkunsidrahomx bħala riskju li jxerrdu xi mard serju li jittieħed:
(i) użat mingħajr ipproċessar bħala materja prima f’impjant biogas jew f’impjant fejn isir il-kompost approvat bi qbil ma’ l-Artikolu 15 jew trattat f’impjant tekniku approvat għal dan l-għan bi qbil ma’ l-Artikolu 18,
(ii) applikat għall-art bi qbil ma’ dan ir-Regolament, jew
(iii) trasformat f’impjant biogas jew kompost bi qbil mar-regoli preskritti taħt il-proċedura riferita fl-Artikolu 33(2);
(f) fil-każ ta’ iġsma sħaħ jew partijiet ta’ annimali selvaġġi mhux issuspettati li huma infettati b’mard li jittieħed mill-bnedmin jew mill-annimali, użati biex jipproduċu trofej tal-kaċċa f’impjant tekniku approvat għal dan l-għan bi qbil ma’ l-Artikolu 18; jew
(g) mormi permezz ta’ mezzi oħra, jew użati f’modi oħra, bi qbil mar-regoli preskritti taħt il-proċedura riferita fl-Artikolu 33(2), wara konsultazzjoni mal-kumitat xjentifiku xieraq. Dawn il-mezzi jew modi jistgħu jew jissupplimentaw jew jibdlu dawk ipprovduti f’subparagrafi (a) sa (f).
3. Maneġġjar intermedju bl-idejn jew ħażna ta’ materjal ta’ Kategorija 2, għajr id-demel, għandu jseħħ biss f’impjanti intermedji ta’ Kategorija 2 approvati bi qbil ma’ l-Artikolu 10.
4. Materjal ta’ Kategorija 2 m’għandux jitqiegħed fis-suq jew jiġi esportat minbarra bi qbil ma’ dan ir-Regolament jew mar-regoli preskritti taħt il-proċedura riferita fl-Artikolu 33(2).
L-Artikolu 6
Il-Materjal ta’ Kategorija 3
1. Materjal ta’ Kategorija 3 għandu jikkomprendi prodotti sekondarji ta’ l-annimali tad-deskrizzjoni li ġejja, jew xi materjal li jikkontjeni prodotti sekondarji bħal dawn:
(a) partijiet ta’ annimali maqtula, li huma tajbin għall-konsum uman bi qbil mal-leġislazzjoni tal-Komunità, imma li mhumiex maħsuba għall-konsum uman għal raġunijiet kummerċjali;
(b) partijiet minn annimali maqtula, li huma mwarrba bħala mhux tajbin għall-konsum uman imma mhumiex affettwati minn xi sinjali ta’ mard li jittieħed mill-bnedmin u mill-annimali u li huma derivati minn karkassi li huma tajbin għall-konsum uman bi qbil mal-leġislazzjoni tal-Komunità;
(ċ) il-ġlud ta’ barra u l-ġlud, in-nagħal u l-qrun, il-lanżit tal-ħnieżer u r-rix li joriġinaw minn annimali li huma maqtula f’biċċerija, wara li jgħaddu minn spezzjoni qabel il-mewt, u kienu tajbin, bħala riżultat ta’ spezzjoni bħal din, għall-qtil għall-konsum uman bi qbil mal-leġislazzjoni tal-Komunità;
(d) demm miksub minn annimali oħra għajr ruminanti li huma maqtula f’biċċerija, wara li jgħaddu minn spezzjoni qabel il-mewt, u kienu tajbin, bħala riżultat ta’ spezzjoni bħal din, għall-qtil għall-konsum uman bi qbil mal-leġislazzjoni tal-Komunità;
(e) prodotti sekondarji ta’ l-annimali derivati mill-produzzjoni ta’ prodotti maħsuba għall-konsum uman inkluż għadam bix-xaħam imneħħi u qasab tas-saqajn;
(f) oġġetti ta’ l-ikel ta’ qabel li joriġinaw mill-annimali, jew oġġetti ta’ l-ikel ta’ qabel li jikkontjenu prodotti li joriġinaw mill-annimali, għajr skart ta’ l-ikel, li m’għadhomx maħsuba għall-konsum uman għal raġunijiet kummerċjali jew minħabba problemi ta’ difetti ta’ fabbrikazzjoni jew pakkeġġjar jew difetti oħra li ma jippreżentawx riskju għall-bnedmin jew l-annimali;
(g) ħalib mhux ipproċessat li joriġina minn annimali li ma jurux sinjali kliniċi ta’ xi mard li jittieħed minn dak il-prodott mill-bnedmin jew mill-annimali;
(h) ħut jew annimali oħra tal-baħar, minbarra mammiferi tal-baħar, maqbuda fil-baħar miftuħ għall-għanijiet ta’ produzzjoni ta’ ikel mill-ħut;
(i) prodotti sekondarji friski minn ħut minn impjanti li jiffabbrikaw prodotti tal-ħut għall-konsum uman;
(j) qxur, prodotti sekondarji f’mafqas u prodotti sekondarji minn bajd mifquħ li joriġinaw minn annimali li ma jurux sinjali kliniċi ta’ xi mard li jittieħed minn dak il-prodott mill-bnedmin jew mill-annimali;
(k) id-demm, il-ġlud ta’ barra u l-ġlud, in-nagħal, ir-rix, is-suf, il-qrun, ix-xagħar u l-pil li joriġinaw minn annimali li ma jurux sinjali kliniċi ta’ xi marda li tittieħed minn dak il-prodott mill-bnedmin jew mill-annimali; u
(l) skart ta’ l-ikel ieħor għajr kif riferit fl-Artikolu 4(1)(e).
2. Materjal ta’ Kategorija 3 għandu jinġabar, jiġi trasportat u identifikat mingħajr dewmien mhux mistħoqq bi qbil ma’ l-Artikolu 7 u, minbarra kif ipprovdut mod ieħor fl-Artikoli 23 u 24, għandu jiġi:
(a) meqrud direttament bħala skart permezz ta’ inċinerazzjoni f’impjant ta’ inċinerazzjoni approvat skond l-Artikolu 12;
(b) ipprocessat f’impjant ta’ l-ipproċessar approvat bi qbil ma’ l-Artikolu 13 permezz ta’ xi wieħed mill-metodi ta’ l-ipproċessar 1 sa 5, li f’dak il-każ il-materjal li jirriżulta għandu jkun immarkat b’mod permanenti, fejn teknikament possibbli permezz tar-riħa, bi qbil ma’ l-Anness VI, Kapitolu I, u meqrud bħala skart jew permezz ta’ inċinerazzjoni jew permezz ta’ ko-inċinerazzjoni f’impjant ta’ inċinerazzjoni jew ko-inċinerazzjoni approvat bi qbil ma’ l-Artikolu 12 jew f’miżbla approvata taħt id-Direttiva 1999/31/EC;
(ċ) ipprocessat f’impjant ta’ l-ipproċessar approvat bi qbil ma’ l-Artikolu 17;
(d) trasformat f’impjant tekniku approvat bi qbil ma’ l-Artikolu 18;
(e) użat bħala materja prima f’impjant ta’ annimali domestiċi approvat bi qbil ma’ l-Artikolu 18;
(f) trasformat f’impjant biogas jew f’impjant fejn isir il-kompost approvat bi qbil ma’ l-Artikolu 15;
(g) fil-każ ta’ skart ta’ l-ikel riferit fil-paragrafu 1(l), trasformat f’impjant biogas jew kompost bi qbil mar-regoli preskritti taħt il-proċedura riferita fl-Artikolu 33(2) jew, sakemm issir l-adozzjoni ta’ regoli bħal dawn, bi qbil mal-liġi nazzjonali;
(h) fil-każ ta’ materjal li joriġina mill-ħut, maħżun f’silo jew bħala kompost bi qbil mar-regoli preskritti taħt il-proċedura riferita fl-Artikolu 33(2); jew
(i) mormi permezz ta’ mezzi oħra, jew użati f’modi oħra, bi qbil mar-regoli preskritti taħt il-proċedura riferita fl-Artikolu 33(2), wara konsultazzjoni mal-kumitat xjentifiku xieraq. Dawn il-mezzi jew modi jistgħu jew jissupplimentaw jew jibdlu dawk ipprovduti f’subparagrafi (a) sa (h).
3. Maneġġjar intermedju bl-idejn jew ħażna ta’ materjal ta’ Kategorija 3 għandu jseħħ biss f’impjanti intermedji ta’ Kategorija 3 approvati bi qbil ma’ l-Artikolu 10.
L-Artikolu 7
Il-ġbir, it-trasport u l-ħażna
1. Prodotti sekondarji ta’ l-annimali u prodotti pproċessati, bl-eċċezzjoni ta’ skart ta’ l-ikel ta’ Kategorija 3 għandhom jinġabru, jiġu trasportati u identifikati bi qbil ma’ l-Anness II.
2. Matul it-trasportazzjoni, dokument kummerċjali jew, meta jkun meħtieġ minn dan ir-Regolament, ċertifikat tas-saħħa, għandu jakkompanja prodotti sekondarji ta’ l-annimali u prodotti pproċessati. Dokumenti kummerċjali u ċertifikati ta’ saħħa għandhom jissodisfaw il-ħtiġijiet, u jinżammu għall-perjodu speċifikat fl-Anness II. Għandhom, b’mod partikolari, jinkludu tagħrif li jikkonċerna l-kwantità u d-deskrizzjoni tal-materjal u l-immarkar tiegħu.
3. L-Istati Membri għandhom jiżguraw li arranġamenti adegwati jeżistu biex jiggarantixxu l-ġbir u t-trasportazzjoni ta’ materjal ta’ Kategorija 1 u Kategorija 2 bi qbil ma’ l-Anness II.
4. Bi qbil ma’ l-Artikolu 4 tad-Direttiva tal-Kunsill 75/442/KEE tal-15 ta’ Lulju 1975 dwar l-iskart [21], l-Istati Membri għandhom jieħdu l-miżuri meħtieġa biex jiżguraw li skart ta’ l-ikel ta’ Kategorija 3 huwa miġbur, trasportat u meqrud mingħajr ma jipperikola s-saħħa umana u mingħajr ma jagħmel ħsara lill-ambjent.
5. Il-ħażna ta’ prodotti pproċessati għandha sseħħ biss f’imħażen approvati bi qbil ma’ l-Artikolu 11.
6. Madankollu, l-Istati Membri jistgħu jiddeċiedu li ma japplikawx id-dispożizzjonijiet ta’ dan l-Artikolu għad-demel trasportat bejn żewġ postijiet lokati fl-istess razzett jew bejn l-irziezet u utenti lokati fl-istess Stat Membru.
L-Artikolu 8
Il-Kunsinna ta’ prodotti sekondarji ta’ l-annimali u prodotti pproċessati lil Stati Membri oħra
1. Prodotti sekondarji ta’ l-annimali u prodotti pproċessati għandhom jingħataw biss lil Stati Membri oħra bla ħsara għall-kondizzjonijiet preskritti f’paragrafi 2 sa 6.
2. L-Istati Membri tad-destinazzjoni jridu jkunu awtorizzaw l-irċevuta ta’ materjal ta’ Kategorija 1, materjal ta’ Kategorija 2, prodotti pproċessati derivati minn materjal ta’ Kategorija 1 jew Kategorija 2 u proteina pproċessata ta’ l-annimali. L-Istati Membri jistgħu jagħmlu li l-applikazzjoni tal-metodu ta’ l-ipproċessar 1 qabel il-kunsinna tkun kondizzjoni ta’ awtorizzazzjoni.
3. Prodotti sekondarji ta’ l-annimali, u prodotti pproċessati riferiti fil-paragrafu 2, għandhom ikunu:
(a) akkumpanjati minn dokument kummerċjali jew, fejn ikun meħtieġ minn dan ir-Regolament, ċertifikat tas-saħħa, u
(b) meħuda direttament fl-impjant tad-destinazzjoni, li trid tkun approvata bi qbil ma’ dan ir-Regolament.
4. Meta l-Istati Membri jibgħatu materjal ta’ Kategorija 1, materjal ta’ Kategorija 2, prodotti pproċessati derivati minn materjal ta’ Kategorija 1 jew Kategorija 2 u proteina pproċessata ta’ l-annimali lil Stati Membri oħra, l-awtorità kompetenti tal-post ta’ l-oriġini għandha tgħarraf lill-awtorità kompetenti tal-post tad-destinazzjoni b’kull kunsinna permezz tas-sistema ANIMO, jew permezz ta’ metodu ieħor bi ftehim bejn xulxin. Il-messaġġ għandu jikkontjeni t-tagħrif speċifikat fl-Anness II, Kapitolu I, paragrafu 2.
5. Meta tkun mgħarrfa bid-dispaċċ tagħha bi qbil mal-paragrafu 4, l-awtorità kompetenti tal-post tad-destinazzjoni għandha tgħarraf lill-awtorità kompetenti tal-post ta’ l-oriġini bil-wasla ta’ kull kunsinna, permezz tas-sistema ANIMO, jew permezz ta’ metodu ieħor bi ftehim bejn xulxin.
6. L-Istati Membri tad-destinazzjoni għandhom jiżguraw, permezz ta’ spezzjonijiet regolari, li l-impjanti nominati fit-territorju tagħhom jużaw biss kunsinni għal għanijiet awtorizzati u jżommu rekords sħaħ li juru komformità ma’ dan ir-Regolament.
L-Artikolu 9
Ir-Rekords
1. Kull persuna li tikkunsinna, tittrasporta jew tirċievi prodotti sekondarji ta’ l-annimali għandha żżomm rekord ta’ kunsinni. Ir-rekords għandhom jikkontjenu t-tagħrif kollu, u jinżammu għal perjodu, speċifikat fl-Anness II.
L-Artikolu 10
L-approvazzjoni ta’ impjanti intermedji
1. Impjanti intermedji ta’ Kategorija 1, 2 u 3 għandhom jiġu soġġetti għall-approvazzjoni mill-awtorità kompetenti.
2. Biex jiġu approvati, impjanti intermedji ta’ Kategorija 1 jew Kategorija 2 iridu:
(a) jilħqu l-ħtiġijiet ta’ l-Anness III, Kapitolu I;
(b) jimmaneġġjaw u jaħżnu materjal ta’ Kategorija 1 jew Kategorija 2 bi qbil ma’ l-Anness III, Kapitolu II, Parti B;
(ċ) jgħaddu minn spezzjonijiet ta’ l-impjant stess ipprovduti fl-Artikolu 25; u
(d) jiġu spezzjonati mill-awtorità kompetenti bi qbil ma’ l-Artikolu 26.
3. Biex jiġu approvati, impjanti intermedji ta’ Kategorija 3 iridu:
(a) jilħqu l-ħtiġijiet ta’ l-Anness III, Kapitolu I;
(b) jimmaneġġjaw u jaħżnu materjal ta’ Kategorija 3 bi qbil ma’ l-Anness III, Kapitolu II, Parti A;
(ċ) jgħaddu minn spezzjonijiet ta’ l-impjant stess ipprovduti fl-Artikolu 25; u
(d) jiġu spezzjonati mill-awtorità kompetenti bi qbil ma’ l-Artikolu 26.
L-Artikolu 11
L-approvazzjoni ta’ l-imħażen
1. L-imħażen għandhom ikunu soġġetti għall-approvazzjoni mill-awtorità kompetenti.
2. Biex jiġu approvati, imħażen iridu:
(a) jilħqu l-ħtiġijiet ta’ l-Anness III, Kapitolu III; u
(b) jiġu spezzjonati mill-awtorità kompetenti bi qbil ma’ l-Artikolu 26.
L-Artikolu 12
L-approvazzjoni ta’ l-impjanti ta’ inċinerazzjoni u ko-inċinerazzjoni
1. L-inċinerazzjoni u l-ko-inċinerazzjoni ta’ prodotti pproċessati għandhom iseħħu bi qbil mad-dispożizzjonijiet tad-Direttiva 2000/76/KE. L-inċinerazzjoni u l-ko-inċinerazzjoni ta’ prodotti sekondarji ta’ l-annimali għandhom iseħħu jew bi qbil mad-dispożizzjonijiet tad-Direttiva 2000/76/KE jew, meta dik id-Direttiva ma tapplikax, bi qbil mad-dispożizzjonijiet ta’ dak ir-Regolament. Impjanti ta’ inċinerazzjoni u ko-inċinerazzjoni għandhom ikunu approvati taħt dik id-Direttiva jew bi qbil mal-paragrafu 2 jew 3.
2. Biex jiġi approvat mill-awtorità kompetenti għall-għan tal-qerda ta’ prodotti sekondarji ta’ l-annimali, impjant ta’ inċinerazzjoni jew ta’ ko-inċinerazzjoni ta’ kapaċità għolja għal liema d-Direttiva 2000/76/KE ma tapplikax irid iwettaq:
(a) il-kondizzjonijiet ġenerali preskritti fl-Anness IV, Kapitolu I;
(b) il-kondizzjonijiet tat-tħaddim preskritti fl-Anness IV, Kapitolu II;
(ċ) il-ħtiġijiet preskritti fl-Anness IV, Kapitolu III, li jikkonċernaw skarigi ta’ l-ilma;
(d) il-ħtiġijiet preskritti fl-Anness IV, Kapitolu IV, li jikkonċernaw residwi;
(e) il-ħtiġijiet ta’ kejl tat-temperatura preskritti fl-Anness IV, Kapitolu V;
(f) il-kondizzjonijiet li jikkonċernaw l-operat mhux normali preskritt fl-Anness V, Kapitolu VI.
3. Biex jiġi approvat mill-awtorità kompetenti għall-għan tal-qerda ta’ prodotti sekondarji ta’ l-annimali, impjant ta’ inċinerazzjoni jew ta’ ko-inċinerazzjoni ta’ kapaċità baxxa għal liema d-Direttiva 2000/76/KE ma tapplikax irid:
(a) jintuża biss għall-qerda ta’ annimali domestiċi mejtin u/jew għal materjal ta’ Kategorija 2 u Kategorija 3;
(b) meta lokat f’impriżi, jintuża biss għall-qerda/rimi ta’ materjal minn dik l-impriża partikolari;
(ċ) jaderixxi mal-kondizzjonijiet ġenerali preskritti fl-Anness IV, Kapitolu I;
(d) jaderixxi mal-kondizzjonijiet tat-tħaddim applikabbli preskritti fl-Anness IV, Kapitolu II;
(e) jaderixxi mal-ħtiġijiet preskritti fl-Anness IV, Kapitolu III, li jikkonċernaw residwi;
(f) jaderixxi mal-ħtiġijiet ta’ kejl tat-temperatura applikabbli preskritti fl-Anness IV, Kapitolu V; u
(g) jaderixxi mal-kondizzjonijiet li jikkonċernaw l-operat mhux normali preskritti fl-Anness IV, Kapitolu VI.
4. L-approvazzjoni għandha tiġi sospiża immedjatament jekk il-kondizzjonijiet taħt liema ngħatat m’għadhomx jiġu aderiti.
5. Il-ħtiġijiet tal- paragrafi 2 u 3 jistgħu jiġu modifikati fid-dawl ta’ żviluppi fit-tagħrif xjentifiku bi qbil mal-proċedura riferita fl-Artikolu 33(2), wara konsultazzjoni tal-kumitat xjentifiku xieraq.
L-Artikolu 13
L-approvazzjoni ta’ l-impjanti ta’ l-ipproċessar ta’ Kategorija 1 u Kategorija 2
1. L-impjanti ta’ l-ipproċessar ta’ Kategorija 1 u Kategorija 2 għandhom jiġu soġġetti għall-approvazzjoni mill-awtorità kompetenti.
2. Biex jiġu approvati, l-impjanti ta’ l-ipproċessar ta’ Kategorija 1 jew Kategorija 2 iridu:
(a) jilħqu l-ħtiġijiet ta’ l-Anness V, Kapitolu I;
(b) jimmaneġġjaw, jipproċessaw u jaħżnu materjal ta’ Kategorija 1 jew Kategorija 2 bi qbil ma’ l-Anness V, Kapitolu II u l-Anness VI, Kapitolu I;
(ċ) jiġu validati mill-awtorità kompetenti bi qbil ma’ l-Anness V, Kapitolu V;
(d) jgħaddu minn spezzjonijiet ta’ l-impjant stess ipprovduti fl-Artikolu 25;
(e) jiġu spezzjonati mill-awtorità kompetenti bi qbil ma’ l-Artikolu 26; u
(f) jiżguraw li, wara l-ipproċessar, il-prodotti jissodisfaw il-ħtiġijiet ta’ l-Anness VI, Kapitolu I.
3. L-approvazzjoni għandha tiġi sospiża immedjatament jekk il-kondizzjonijiet taħt liema ngħatat m’għadhomx jiġu aderiti.
L-Artikolu 14
L-approvazzjoni ta’ l-impjanti oleokimiċi ta’ Kategorija 2 u Kategorija 3
1. L-impjanti oleokimiċi għandhom ikunu soġġetti għall-approvazzjoni mill-awtorità kompetenti.
(a) jipproċessaw xaħmijiet mirduda derivati minn materjal ta’ Kategorija 2 bi qbil mal-livelli stabbiliti preskritti fl-Anness VI, Kapitolu III;
(b) jistabbilixxu u jimplimentaw metodi ta’ monitorjaġġ u ta’ spezzjonar tal-punti kritiċi ta’ kontroll fuq il-bażi tal-proċess użat,
(ċ) iżommu rekord tat-tagħrif miksub skond il-punt (b) għall-preżentazzjoni lill-awtorità kompetenti; u
(d) jiġu spezzjonati mill-awtorià kompetenti bi qbil ma’ l-Artikolu 26.
3. Biex jiġu approvati, l-impjanti oleokimiċi ta’ Kategorija 3 jridu jipproċessaw xaħmijiet mirduda derivati biss minn materjal ta’ Kategorija 3 u jilħqu l-ħtiġijiet rilevanti riferiti fil-paragrafu 2.
4. L-approvazzjoni għandha tiġi sospiża immedjatament jekk il-kondizzjonijiet taħt liema ingħatat m’għadhomx jiġu aderiti.
L-Artikolu 15
L-approvazzjoni ta’ l-impjanti biogas u l-impjanti fejn isir il-kompost
1. L-impjanti biogas u l-impjanti fejn isir il-kompost għandhom ikunu soġġetti għall-approvazzjoni mill-awtorità kompetenti.
2. Biex jiġu approvati, l-impjanti biogas u l-impjanti fejn isir il-kompost iridu:
(a) jilħqu l-ħtiġijiet ta’ l-Anness VI, Kapitolu II, Parti A;
(b) jimmaneġġjaw u jittrasformaw prodotti sekondarji ta’ l-annimali bi qbil ma’ l-Anness VI, Kapitolu II, Partijiet B u Ċ;
(ċ) jiġu spezzjonati mill-awtorità kompetenti bi qbil ma’ l-Artikolu 26;
(d) jistabbilixxu u jimplimentaw metodi ta’ monitoraġġ u ta’ spezzjonar tal-punti kritiċi ta’ kontroll; u
(e) jiżguraw li residwi ta’ diġestjoni u kompost, kif xieraq, jikkonformaw mal-livelli mikro-bijoloġiċi stabbiliti u preskritti fl-Anness VI, Kapitolu II, Parti D.
3. L-approvazzjoni għandha tiġi sospiża immedjatament jekk il-kondizzjonijiet taħt liema ingħatat m’għadhomx jiġu aderiti.
L-Artikolu 16
Id-dispożizzjonijiet ġenerali tas-saħħa ta’ l-annimali
1. L-Istati Membri għandhom jieħdu l-miżuri meħtieġa kollha sabiex jiggarantixxu illi l-prodotti sekondarji ta’ l-annimali, u l-prodotti derivati minnhom riferiti fl-Annessi VII u VIII, ma jintbagħatux minn xi impriża lokata f’żona soġġetta għal restrizzjonijiet minħabba l-okkorrenza ta’ xi marda li għaliha tkun suxxettibbli l-ispeċje li minnha jkun idderivat il-prodott jew minn xi stabbiliment jew żona li minnhom iċ-ċaqliq jew in-negozju jikkostitwixxu riskju għall-istat tas-saħħa ta’ l-annimali ta’ l-Istat Membru jew żoni ta’ l-Istati Membri, għajr meta l-prodotti jkunu trattati bi qbil ma’ dan ir-Regolament.
2. Il-miżuri riferiti fil-paragrafu 1 għandhom jiggarantixxu li l-prodotti huma miksuba minn annimali li:
(a) jiġu minn impriża, territorju jew parti minn territorju jew, fil-każ ta’ prodotti ta’ l-akwakultura, minn razzett, żona jew parti minn żona, mhux soġġetti għal restrizzjonijiet tas-saħħa ta’ l-annimali applikabbli għall-annimali u l-prodotti kkonċernati, u b’mod partikolari restrizzjonijiet taħt miżuri ta’ kontroll tal-mard imposti mil-leġislazzjoni tal-Komunità jew minħabba f’marda serja li tittieħed imniżżla f’lista fid-Direttiva tal-Kunsill 92/119/KEE tas-17 ta’ Diċembru 1992 li tintroduċi miżuri ġenerali tal-Komunità għall-kontroll ta’ ċertu mard ta’ l-annimali u miżuri speċifiċi li għandhom x’jaqsmu mal-marda veżikulari tal-ħnieżer [22];
(b) ma nqatlux f’impjant li fih l-annimali infettati, jew suspettati li huma infettati, b’waħda mill-mardiet koperti mir-regoli riferiti f’(a) kienu preżenti fil-ħin tal-qatla.
3. Bla ħsara għall-konformità mal-miżuri ta’ kontroll tal-mard riferiti fil-paragrafu 2(a), it-tqegħid fis-suq ta’ prodotti sekondarji ta’ l-annimali, u prodotti derivati minnhom riferiti fl-Annessi VII u VIII, li jiġu minn territorju jew parti minn territorju soġġett għal restrizzjonijiet tas-saħħa ta’ l-annimali imma mhumiex infettati jew suspettati li huma nfettati għandu jiġi permess basta iżda li, kif xieraq, il-prodotti:
(a) huma miksuba, immaneġġjati, ittrasportati u maħżuna separatament minn jew f’ħinijiet differenti minn prodotti li jaderixxu mal-kondizzjonijiet kollha ta’ l-annimali;
(b) għaddew minn trattament suffiċjenti biex tiġi eliminata l-problema tas-saħħa ta’ l-annimali kkonċernati bi qbil ma’ dan ir-Regolament f’impjant approvat għal dak l-għan mill-Istat Membru fejn ikun hemm din il-problema tas-saħħa ta’ l-annimali;
(ċ) huma identifikati sew;
(d) iħarsu l-ħtiġijiet preskritti fl-Annessi VII u VIII, jew regoli dettaljati li jridu jiġu preskritti bi qbil mal-proċedura riferita fl-Artikolu 33(2).
Kondizzjonijiet alternattivi għal dawk iddikjarati fl-ewwel subparagrafu jistgħu jiġu preskritti fis-sitwazzjonijiet speċifiċi minn deċiżjonijiet adottati bi qbil mal-proċedura riferita fl-Artikolu 33(2). Deċiżjonijiet bħal dawn għandhom iqisu xi miżuri li jikkonċernaw l-annimali jew it-testijiet li jridu jitwettqu fuqhom u l-karatteristiċi speċifiċi tal-marda fl-ispeċje konċernata u għandhom jispeċifikaw xi miżuri meħtieġa biex tiġi żgurata l-protezzjoni tas-saħħa ta’ l-annimali fil-Komunità.
L-Artikolu 17
L-approvazzjoni ta’ l-impjanti ta’ l-ipproċessar ta’ Kategorija 3
1. L-impjanti ta’ l-ipproċessar ta’ Kategorija 3 għandhom ikunu soġġetti għall-approvazzjoni mill-awtorità kompetenti.
2. Biex jiġu approvati, l-impjanti ta’ l-ipproċessar ta’ Kategorija 3 jridu:
(a) jilħqu l-ħtiġijiet ta’ l-Anness V, Kapitolu I, u l-Anness VII, Kapitolu I;
(b) jimmaneġġjaw, jipproċessaw u jaħżnu biss materjal ta’ Kategorija 3 bi qbil ma’ l-Anness V, Kapitolu II u l-Anness VII;
(ċ) jiġu validati mill-awtoriià kompetenti bi qbil ma’ l-Anness V, Kapitolu V;
(d) jgħaddu minn spezzjonijiet ta’ l-impjant stess ipprovduti fl-Artikolu 25;
(e) jiġu spezzjonati mill-awtorità kompetenti bi qbil ma’ l-Artikolu 26; u
(f) jiżguraw li, wara l-ipproċessar, il-prodotti jissodisfaw il-ħtiġijiet ta’ l-Anness VI, Kapitolu I.
3. L-approvazzjoni għandha tiġi sospiża immedjatament jekk il-kondizzjonijiet taħt liema ingħatat m’għadhomx jiġu aderiti.
L-Artikolu 18
L-approvazzjoni ta’ l-impjanti ta’ l-ikel ta’ l-annimali domestiċi u l-impjanti tekniċi
1. L-impjanti ta’ l-ikel ta’ l-annimali domestiċi u l-impjanti tekniċi għandhom ikunu soġġetti għall-approvazzjoni mill-awtorità kompetenti.
2. Biex jiġi approvat, l-impjant ta’ l-ikel ta’ l-annimal domestiku jew l-impjant tekniku jrid:
(a) fid-dawl tal-ħtiġijiet speċifiċi preskritti fl-Anness VIII għall-prodotti li tipproduċi l-impriża:
(i) jikkonforma mal-ħtiġijiet speċifiċi tal-produzzjoni ddikjarati f’dan ir-Regolament;
(ii) jistabbilixxi u jimplimenta metodi ta’ monitoraġġ u ta’ spezzjonar tal-punti kritiċi ta’ kontroll fuq il-bażi tal-proċess użat;
(iii) jiddependi mill-prodotti, jieħu kampjuni għall-analiżi f’laboratorju rikonoxxut mill-awtorità kompetenti bl-għanijiet li jeżaminaw jekk ikunux konformi mal-livelli stabbiliti mwaqqfa minn dan ir-Regolament;
(iv) iżomm rekord tat-tagħrif miksub skond il-punti (ii) u (iii) għall-preżentazzjoni lill-awtorità kompetenti. Ir-riżultati tal-kontrolli u tat-testijiet għandhom jinżammu għal millinqas sentejn;
(v) jekk ir-riżultat ta’ l-eżami tal-laboratorju riferit f’punt (iii) jew kull tagħrif ieħor disponibbli għalihom jikxfu l-eżistenza ta’ riskju serju għas-saħħa ta’ l-annimali jew is-saħħa pubblika, jgħarraf lill-awtorita kompetenti; u
(b) jiġi spezzjonat mill-awtorità kompetenti bi qbil ma’ l-Artikolu 26.
3. L-approvazzjoni għandha tiġi sospiża immedjatament jekk il-kondizzjonijiet taħt liema ingħatat m’għadhomx jiġu aderiti.
L-Artikolu 19
It-tqegħid fis-suq u l-esportazzjoni ta’ proteina pproċessata ta’ l-annimali u prodotti ipproċessati oħra li jistgħu jintużaw bħala materjal ta’ l-għalf
L-Istati Membri għandhom jiżguraw li proteina pproċessata ta’ l-annimali u prodotti pproċessati oħra li jistgħu jintużaw bħala materjal ta’ l-għalf jitqiegħdu fis-suq jew jiġu esportati biss jekk:
(a) ikunu ġew ippreparati f’impjant ta’ l-ipproċessar ta’ Kategorija 3 approvat u ssorveljat bi qbil ma’ l-Artikolu 17;
(b) ikunu ġew ippreparati esklussivament b’materjal ta’ Kategorija 3, kif speċifikat fl-Anness VII;
(ċ) ikunu ġew immaneġġjati, ipproċessati, maħżuna u trasportati bi qbil ma’ l-Anness VII u b’manjiera li biha jiżguraw konformità ma’ l-Artikolu 22; u
(d) jilħqu l-ħtiġijiet speċifiċi preskritti fl-Anness VII.
L-Artikolu 20
It-tqegħid fis-suq u l-esportazzjoni ta’ ikel ta’ annimali domestiċi, dogchews u prodotti tekniċi
1. L-Istati Membri għandhom jiżguraw li ikel ta’ l-annimali domestiċi, dogchews, prodotti tekniċi oħra għajr dawk riferiti f’paragrafi 2 u 3, u dawk il-prodotti sekondarji ta’ l-annimali riferiti fl-Anness VIII jitqiegħdu fis-suq jew jiġu esportati biss jekk:
(a) jilħqu jew:
(i) il-ħtiġijiet speċifiċi preskritti fl-Anness VIII, jew
(ii) meta prodott jista’ jintuża kemm bħala prodott tekniku u bħala materjal ta’ l-għalf, u l-Anness VIII ma jikkontjenix ħtiġijiet speċifiċi, il-ħtiġijiet speċifiċi preskritti mill-Kapitolu rilevanti ta’ l-Anness VII; u
(b) jiġu minn impjanti approvati u sorveljati bi qbil ma’ l-Artikolu 18, jew, fil-każ ta’ prodotti sekondarji mill-annimali riferiti fl-Anness VIII, minn impjanti oħra approvati bi qbil mal-leġislazzjoni veterinarja Komunitarja.
2. L-Istati Membri għandhom jiżguraw li fertilizzanti organiċi u prodotti li jtejbu l-ħamrija prodotti minn prodotti pproċessati, għajr dawk prodotti mid-demel u kontenut tas-sistema diġestiva, jitqiegħdu fis-suq jew jiġu esportati biss jekk jilħqu l-ħtiġijiet, jekk ikun hemm, preskritti bi qbil mal-proċedura riferita fl-Artikolu 33(2), wara konsultazzjoni tal-kumitat xjentifiku xieraq.
3. L-Istati Membri għandhom jiżguraw li derivattivi tax-xaħam prodotti minn materjal ta’ Kategorija 2 jitqiegħdu fis-suq jew jiġu esportati biss jekk:
(a) ikunu ġew ippreparati f’impjant oleokimiku ta’ Kategorija 2 approvat bi qbil ma’ l-Artikolu 14 minn xaħmijiet mirduda li jirriżultaw mill-ipproċessar ta’ materjal ta’ Kategorija 2 f’impjant ta’ l-ipproċessar ta’ Kategorija 2 approvat bi qbil ma’ l-Artikolu 13 wara l-applikazzjoni ta’ xi wieħed mill-metodi ta’ l-ipproċessar 1 sa 5;
(b) ġew immaneġġjati, ipproċessati, maħżuna u trasportati bi qbil ma’ l-Anness VI; u
(ċ) jilħqu xi ħtiġijiet speċifiċi preskritti fl-Anness VIII.
L-Artikolu 21
Miżuri ta’ salvagwardja
L-Artikolu 10 tad-Direttiva 90/425/KEE għandu japplika għall-prodotti koperti mill-Annessi VII u VIII ma’ dan ir-Regolament.
L-Artikolu 22
Restrizzjonijiet dwar l-użu
1. L-użu li ġej ta’ prodotti sekondarji ta’ l-annimali u prodotti pproċessati huwa pprojbit:
(a) it-tgħam ta’ speċje b’proteina pproċessata ta’ l-annimali derivata minn iġsma jew partijiet ta’ iġsma ta’ annimali ta’ l-istess speċje;
(b) it-tgħam ta’ annimali ta’ l-irziezet għajr annimali bil-pil bi skart ta’ l-ikel jew materjal ta’ l-għalf li jikkontjeni jew huwa derivat minn skart ta’ l-ikel; u
(ċ) l-applikazzjoni lill-art li tinħarat ta’ fertilizzanti organiċi u prodotti li jtejbu l-ħamrija, għajr id-demel.
2. Regoli sabiex jiġi applikat dan l-Artikolu, inkluż regoli li jikkonċernaw miżuri ta’ kontroll, għandhom jiġu adottati bi qbil mal-proċedura preskritta fl-Artikolu 33(2). Derogi minn paragrafu 1(a) jistgħu jingħataw rigward il-ħut u l-annimali bil-pil permezz ta’ l-istess proċedura, wara konsultazzjoni tal-kumitat xjentifiku xieraq.
L-Artikolu 23
Id-derogi li jirrigwardaw l-użu ta’ prodotti sekondarji ta’ l-annimali
1. L-Istati Membri jistgħu jawtorizzaw, taħt is-sorveljanza ta’ l-awtoritajiet kompetenti:
(a) l-użu ta’ prodotti sekondarji ta’ l-annimali għal għanijiet dijanjostiċi, ta’ edukazzjoni u ta’ riċerka; u
(b) l-użu ta’ prodotti sekondarji ta’ l-annimali għall-għanijiet ta’ tassidermija f’impjanti tekniċi approvati għal dan l-għan bi qbil ma’ l-Artikolu 18.
2. (a) L-Istati Membri jistgħu jawtorizzaw ukoll l-użu ta’ prodotti sekondarji ta’ l-annimali speċifikat f’subparagrafu (b) għat-tgħam ta’ l-annimali speċifikatif’subparagrafu (ċ), taħt is-sorveljanza ta’ l-awtoritajiet kompetenti u bi qbil mar-regoli preskritti fl-Anness IX.
(b) Il-prodotti sekondarji ta’ l-annimali riferiti fis-subparagrafu (a) huma:
(i) Materjal tal-Kategorija 2, basta iżda li jiġi minn annimali li ma nqatlux jew ma mietux bħala riżultat tal-preżenza jew preżenza suspettata ta’ marda li tittieħed mill-bnedmin jew l-annimali, u
(ii) Materjal ta’ Kategorija 3 riferit fl-Artikolu 6(1)(a) sa (j) u, soġġett għall-Artikolu 22, fl-Artikolu 6(1)(l);
(ċ) L-annimali riferiti f’(a) huma:
(i) annimali taż-żoo,
(ii) annimali taċ-ċirklu,
(iii) rettili u tjur tal-priża għajr annimali taż-żoo jew taċ-ċirklu,
(iv) annimali bil-pil,
(v) annimali selvaġġi li l-laħam tagħhom mhuwiex maħsub għall-konsum uman,
(vi) klieb minn kennels rikonoxxuti jew klieb tal-kaċċa, u
(vii) dud għal-lixka għas-sajd.
(d) B’żieda ma’ dan, l-Istati Membri jistgħu jawtorizzaw l-użu, taħt is-sorveljanza ta’ l-awtoritajiet kompetenti, ta’ materjal ta’ Kategorija 1 riferit fl-Artikolu 4(1)(b)(ii) għat-tgħam ta’ speċje perikolari jew protetti ta’ tjur necrophagous bi qbil mar-regoli preskritti taħt il-proċedura riferita fl-Artikolu 33(2) wara konsultazzjoni ma’ l-Awtorità Ewropea tas-Sigurtà ta’ l-Ikel.
3. L-Istati Membri għandhom jgħarrfu lill-Kummissjoni:
(a) bl-użu magħmul mid-derogi riferiti fil-paragrafu 2; u
(b) l-arranġamenti ta’ verifikazzjoni mdaħħla biex jiżguraw li l-prodotti sekondarji ta’ l-annimali kkonċernati huma użati biss għall-għanijiet awtorizzati.
4. Kull Stat Membru għandu jfassal lista ta’ utenti u ċentri ta’ ġbir awtorizzati u rreġistrati skond il-paragrafu 2(ċ)(iv), (vi) u (vii) fit-territorju tiegħu. Kull utent u ċentru tal-ġbir għandu jiġi assenjat numru uffiċjali għall-għanijiet ta’ spezzjoni u biex l-oriġini tal-prodott kkonċernat ikun jista’ jiġi ntraċċat.
L-awtorità kompetenti għandha tissorvelja l-fondijiet ta’ utenti u ċentri ta’ ġbir riferiti fis-subparagrafu ta’ qabel u jkollha aċċess b’xejn għall-partijiet kollha ta’ fondijiet bħal dawn fil-ħinijiet kollha, biex tiġi żgurata konformità mal-ħtiġijiet riferiti fil-paragrafu 2.
Jekk spezzjonijiet bħal dawn jiżvelaw li dawk il-ħtiġijiet mhumiex qed ikunu mħarsa, l-awtorità kompetenti għandha tieħu azzjoni xierqa.
5. Regoli dettaljati li jikkonċernaw miżuri ta’ verifikazzjoni jistgħu jiġu adottati bi qbil mal-proċeduri riferiti fl-Artikolu 33(2).
L-Artikolu 24
Derogi li jirrigwardaw il-qerda ta’ prodotti sekondarji ta’ l-annimali
1. L-awtorità kompetenti tista’, fejn meħtieġ, tiddeċiedi li:
(a) annimali domestiċi mejtin jistgħu jiġu meqruda direttament bħala skart permezz ta’ dfin;
(b) il-prodotti sekondarji ta’ l-annimali li ġejjin li joriġinaw f’żoni remoti jistgħu jiġu meqruda bħala skart permezz ta’ ħruq jew dfin fuq il-post:
(i) Materjal ta’ Kategorija 1 riferit fl-Artikolu 4(1)(b)(ii),
(ii) Materjal ta’ kategorija 2, u
(iii) Materjal ta’ kategorija 3; u
(ċ) prodotti sekondarji ta’ l-annimali jistgħu jiġu meqruda bħala skart permezz ta’ ħruq jew dfin fuq il-post fil-każ ta’ mxija ta’ marda msemmija f’Lista A ta’ l-Uffiċċju Internazzjonali ta’ Mard Epiżotiku (OIE), jekk l-awtorità kompetenti tirrifjuta trasport għall-eqreb impjant ta’ inċinerazzjoni jew ta’ l-ipproċessar minħabba fil-periklu ta’ propogazzjoni ta’ riskji tas-saħħa jew minħabba li mxija mifruxa ta’ marda epiżootika twassal għal nuqqas ta’ kapaċità f’impjanti bħal dawn.
2. L-ebda deroga ma tista’ tingħata rigward materjal ta’ Kategorija 1 riferit fl-Artikolu 4(1)(a)(i).
3. Fil-każ ta’ materjal ta’ Kategorija 1 riferit fl-Artikolu 4(1)(b)(ii), ħruq jew dfin jista’ jseħħ bi qbil ma’ paragrafu 1(b) jew (ċ) biss jekk l-awtorità kompetenti tawtorizza u tissorvelja l-metodu użat u hija sodisfatta li tipprekludi kull riskju ta’ trasmissjoni ta’ TSE.
4. L-Istati Membri għandhom jgħarrfu lill-Kummissjoni:
(a) bl-użu li jagħmlu mill-possibbiltajiet ipprovduti fil-paragrafu 1(b) rigward materjal ta’ Kategorija 1 u ta’ Kategorija 2; u
(b) biż-żoni li jikkategorizzaw bħala żoni remoti għall-għan li japplikaw paragrafu 1(b) u r-raġunijiet għal dik il-kategorizzazzjoni.
5. L-awtorità kompetenti għandha tieħu l-miżuri meħtieġa:
(a) biex tiżgura li l-ħruq jew id-dfin ta’ prodotti sekondarji ta’ l-annimali ma jipperikolawx is-saħħa ta’ l-annimal jew tal-bniedem; u
(b) biex tipprevjeni l-abbandun, rimi jew qerda mhux ikkontrollat ta’ prodotti sekondarji ta’ l-annimali.
6. Arranġamenti dettaljati għall-implimentazzjoni ta’ dan l-Artikolu jistgħu jiġu preskritti taħt il-proċedura riferita fl-Artikolu 33(2).
L-Artikolu 25
Awto-Spezzjonijiet ta’ l-impjant innifsu
1. Operaturi u sidien ta’ impjanti intermedji u ta’ l-ipproċessar jew ir-rappreżentanti tagħhom għandhom jadottaw il-miżuri kollha meħtieġa biex jikkonformaw mal-ħtiġijiet ta’ dan ir-Regolament. Għandhom idaħħlu, jimplimentaw u jżommu proċedura permanenti żviluppata bi qbil mal-prinċipji tas-sistema ta’ analiżi ta’ periklu u punti ta’ kontroll kritiċi (HACCP). Għandhom b’mod partikolari:
(a) jidentifikaw u jikkontrollaw il-punti ta’ kontroll kritiċi fl-impjanti;
(b) jistabbilixxu u jimplimentaw metodi ta’ monitorjaġġ u ta’ spezzjonar ta’ dawn il-punti ta’ kontroll kritiċi;
(ċ) fil-każ ta’ impjanti ta’ l-ipproċessar, jieħdu kampjuni rappreżentattivi biex jispezzjonaw konformità:
(i) ta’ kull lott ipproċessat bil-livelli stabbiliti għall-prodotti stabbiliti minn dan ir-Regolament, u
(ii) mal-livelli massimi permessi ta’ residwi fiżikokimiċi preskritti fil-leġislazzjoni tal-Komunità;
(d) jirrekordjaw ir-riżultati ta’ l-ispezzjonijiet u t-testijiet riferiti f’punti (b) u (ċ) u jżommuhom għal perjodu ta’ millinqas sentejn biex jiġu ppreżentati lill-awtoritajiet kompetenti;
(e) jintroduċu sistema li tiżgura t-traċċabbiltà ta’ kull lott mibgħut.
2. Fejn ir-riżultati ta’ test fuq kampjuni meħuda skond il-paragrafu 1(ċ) ma jikkonformawx mad-dispożizzjonijiet ta’ dan ir-Regolament, l-operaturi ta’ l-impjant ta’ l-ipproċessar iridu:
(a) jgħarrfu lill-awtorità kompetenti immedjatament bid-dettalji sħaħ tan-natura tal-kampjun u l-grupp lott minn liema ġie derivat;
(b) jistabbilixxu l-kawżi ta’ nuqqas ta’ konformità;
(ċ) jipproċessaw mill-ġdid jew jiddisponu mil-lott taħt is-sorveljanza ta’ l-awtorità kompetenti;
(d) jiżguraw li l-ebda materjal suspettat jew magħruf bħala kkontaminat ma jitneħħa mill-impjant qabel ma jkun ipproċessat mill-ġdid taħt is-sorveljanza ta’ l-awtorità kompetenti u kampjunat mill-ġdid uffiċjalment sabiex jikkonforma mal-livelli stabbiliti preskritti f’dan ir-Regolament, sakemm mhuwiex maħsub għall-qerda;
(e) iżidu l-frekwenza ta’ kampjunar u testjar ta’ produzzjoni;
(f) jinvestigaw rekords ta’ prodotti sekondarji ta’ l-annimali xierqa għall-kampjun lest; u
(g) jinstigaw proċeduri xierqa ta’ dekontaminazzjoni u ta’ tindif fl-impjant.
3. Arranġamenti dettaljati għall-implimentazzjoni ta’ dan l-Artikolu, inklużi regoli li jikkonċernaw il-frekwenza ta’ spezzjonijiet u metodi ta’ referenza għal analiżi mikribijoloġiċi, jistgħu jiġu preskritti taħt il-proċedura riferita fl-Artikolu 33(2).
L-Artikolu 26
Kontrolli uffiċjali u listi ta’ impjanti approvati
1. L-awtorità kompetenti għandha f’intervalli regolari twettaq spezzjonijiet u sorveljanza f’impjanti approvati bi qbil ma’ dan ir-Regolament. Spezzjonijiet u sorveljanza ta’ impjanti ta’ l-ipproċessar għandhom jitwettqu bi qbil ma’ l-Anness V, Kapitolu IV.
2. Il-frekwenza ta’ l-ispezzjonijiet u s-sorveljanza għandha tiddependi fuq id-daqs ta’ l-impjant, it-tip ta’ prodotti fabbrikati, l-istima tar-riskju u garanziji offruti bi qbil mal-prinċipji tas-sistema ta’ analiżi ta’ periklu u punti ta’ kontroll kritiċi (HACCP).
3. Jekk l-ispezzjoni mwettqa mill-awtorità kompetenti tiżvela li wieħed jew aktar mill-ħtiġijiet ta’ dan ir-Regolament mhumiex qed jintlaħqu, l-awtorità kompetenti għandha tieħu azzjoni xierqa.
4. Kull Stat Membru għandu jfassal lista ta’ impjanti approvati bi qbil ma’ dan ir-Regolament fit-territorju tiegħu. Għandu jassenja numru lil kull impjant, li jidentifika lill-impjanti rigward in-natura ta’ l-attivitajiet tiegħu. L-Istat Membru għandu jibgħat kopji tal-lista u verżjonijiet aġġornati lill-Kummissjoni u lill-Istati Membri l-oħra.
5. Arranġamenti dettaljati għall-implimentazzjoni ta’ dan l-Artikolu, inklużi regoli li jikkonċernaw il-frekwenza ta’ l-ispezzjonijiet u l-metodi ta’ referenza għal analiżi mikribijoloġika, jistgħu jiġu preskritti taħt il-proċedura riferita fl-Artikolu 33(2).
L-Artikolu 27
Il-kontrolli tal-Komunità fl-Istati Membri
1. Esperti mill-Kummissjoni jistgħu jagħmlu spezzjonijiet fuq il-post, b’kooperazzjoni ma’ l-awtoritajiet kompetenti ta’ l-Istati Membri, safejn huwa meħtieġ għall-applikazzjoni uniformi ta’ dan ir-Regolament. L-Istati Membri li qed jitwettqu spezzjonijiet fuq it-territorju tagħhom għandhom jipprovdu lill-esperti bl-għajnuna kollha meħtieġa biex iwettqu d-dmirijiet tagħhom. Il-Kummissjoni għandha tgħarraf lill-awtorità kompetenti bir-riżultati tat-testijiet magħmula.
L-Artikolu 28
Dispożizzjonijiet ġenerali
Id-dispożizzjonijiet applikabbli għall-importazzjoni ta’ prodotti riferiti fl-Annessi VII u VIII minn pajjiżi li mhumiex membri m’għandhomx ikunu aktar favorevoli jew inqas favorevoli minn dawk applikabbli għall-produzzjoni u l-bejgħ fis-suq ta’ dawk il-prodotti fil-Komunità.
Madankollu, l-importazzjoni minn pajjiżi terzi ta’ ikel ta’ annimali domestiċi u materja prima għall-produzzjoni ta’ ikel ta’ annimali domestiċi, derivat minn annimali li ġew trattati b’ċerti sustanzi projbiti bi qbil mad-Direttiva 96/22/KE, għandhom jiġu permessi basta iżda li materja prima bħal din hija mmarkata b’mod permanenti u taħt kondizzjonijiet speċifiċi preskritti taħt il-proċedura riferita fl-Artikolu 33(2).
L-Artikolu 29
Projbizzjonijiet u konformità ma’ regoli tal-Komunità
1. L-importazzjoni u t-transitu ta’ prodotti sekondarji ta’ l-annimali u prodotti pproċessati għandhom jiġu projbiti, minbarra bi qbil ma’ dan ir-Regolament.
2. L-importazzjoni fi, u t-transitu matul, il-Komunità tal-prodotti riferiti fl-Annessi VII u VIII jistgħu jseħħu biss jekk prodotti bħal dawn jissodisfaw il-ħtiġijiet iddikjarati f’paragrafi 3 sa 6.
3. Prodotti riferiti fl-Annessi VII u VIII għandhom, minbarra kif speċifikat mod ieħor f’dawk l-Annessi, jiġu minn pajjiż terz jew minn partijiet ta’ pajjiżi terzi fuq lista li trid titfassal u tiġi aġġornata bi qbil mal-proċedura riferita fl-Artikolu 33(2).
Il-lista tista’ tiġi kombinata ma’ listi oħra mfassla għall-għanijiet tas-saħħa pubblika u ta’ l-annimal.
Meta l-lista hija mfassla, għandhom jitqiesu b’mod partikolari:
(a) il-leġislazzjoni tal-pajjiż terz;
(b) l-organizzazzjoni ta’ l-awtorità kompetenti u s-servizzi ta’ l-ispezzjoni tagħha fil-pajjiż terz, il-poteri ta’ dawk is-servizzi, is-sorveljanza li għaliha huma soġġetti, u l-awtorità tagħhom li jimmonitorjaw effettivament l-applikazzjoni tal-leġislazzjoni tagħhom;
(ċ) il-kondizzjonijiet tas-saħħa attwali applikati għall-produzzjoni, fabbrikazzjoni, immaneġġjar, ħażna u kunsinna ta’ prodotti li joriġinaw mill-annimali maħsuba għall-Komunità;
(d) l-assigurazzjonijiet li l-pajjiż terz jista’ jagħti rigward konformità mal-kondizzjonijiet tas-saħħa rilevanti;
(e) l-esperjenza ta’ bejgħ fis-suq tal-prodott mill-pajjiż terz u r-riżultati ta’ spezzjonijiet ta’ importazzjoni mwettqa;
(f) ir-riżultat ta’ xi spezzjonijiet tal-Komunità fil-pajjiż terz;
(g) l-istat tas-saħħa tal-bhejjem ħajjin, annimali domestiċi u selvaġġina oħra fil-pajjiż terz, b’konsiderazzjoni partikolari lejn mard eżotiku ta’ l-annimali u xi aspetti tas-sitwazzjoni ġenerali tas-saħħa fil-pajjiż li jista’ joħloq riskju għas-saħħa pubblika jew ta’ l-annimali fil-Komunità;
(h) ir-regolarità u l-velocità li biha l-pajjiż terz iforni tagħrif dwar l-eżistenza ta’ mard infettiv u li jittieħed ta’ l-annimali fit-territorju tiegħu, b’mod partikolari l-mard imsemmi f’Listi A u B ta’ l-OIE jew, fil-każ ta’ mard ta’ annimali ta’ l-akwakultura, il-mard notifikabbli kif preskritt fil-Kodiċi tas-Saħħa ta’ l-Annimal Akwatiku ta’ l-OIE;
(i) ir-regolamenti dwar il-prevenzjoni u l-kontroll ta’ infezzjonijiet jew mard ta’ l-annimali li jittieħed fis-seħħ fil-pajjiżi terzi u l-implimentazzjoni tagħhom, inklużi regoli dwar importazzjonijiet minn pajjiżi oħra.
4. Prodotti riferiti fl-Annessi VII u VIII, minbarra prodotti tekniċi, iridu jiġu minn impjanti fuq lista tal-Komunità mfassla taħt il-proċedura riferita fl-Artikolu 33(2) fuq il-bażi ta’ komunikazzjoni lill-Kummissjoni mill-awtoritajiet kompetenti tal-pajjiż terz li jiddikjaraw li l-impjant jikkonforma mal-ħtiġijiet tal-Komunità u huwa soġġett għal servizz ta’ spezzjoni uffiċjali fil-pajjiż terz.
Il-listi ta’ l-approvazzjoni għandhom jiġu emendati kif ġej:
(a) il-Kummissjoni għandha tgħarraf lill-Istati Membri bil-modifikazzjonijiet proposti mill-pajjiż terz ikkonċernat għal-listi ta’ l-impjanti fi żmien ħamest ijiem tax-xogħol mill-irċevuta tal-modifikazzjonijiet proposti;
(b) l-Istati Membri għandu jkollhom seba’ ġranet tax-xogħol, minn meta jirċievu l-modifikazzjonijiet għal-listi ta’ l-impjanti riferiti f’(a), biex jibgħatu xi kummenti bil-miktub lill-Kummissjoni;
(ċ) meta għall-inqas Stat Membru wieħed jagħmel kummenti bil-miktub, il-Kummissjoni għandha tinforma lill-Istati Membri fi żmien ħamest ijiem ta’ xogħol u jinkludu l-punt dwar l-aġenda tal-laqgħa li jkun imiss tal-Kumitat Permanenti tal-Katina ta’ l-Ikel u tas-Saħħa ta’ l-Annimali għal deċiżjoni taħt il-proċedura riferita fl-Artikolu 33(2);
(d) meta l-Kummissjoni ma tirċievi l-ebda kummenti mill-Istati Membri fil-limitu taż-żmien riferit fis-sottoparagrafu (b), l-Istati Membri għandom jiġu kkunsidrati li jkunu aċċettaw il-modifikazzjonijiet għal-lista. Il-Kummissjoni għandha tinforma lill-Istati Membri fi żmien ħamest ijiem ta’ xogħol, u importazzjonijiet għandhom jiġu awtorizzati minn impjanti bħal dawn ħamest ijiem ta’ xogħol wara li l-Istati Membri jkunu rċevew dan it-tagħrif.
5. Prodotti tekniċi riferiti fl-Anness VIII iridu jiġu minn impjanti li l-awtoritajiet kompetenti tal-pajjiżi terzi jkunu approvaw u rreġistraw.
6. Minbarra kif speċifikat mod ieħor fl-Annessi VII u VIII, ċertifikat tas-saħħa li jikkorrispondi mal-mudell preskritt fl-Anness X, li jiċċertifika li l-prodotti jilħqu l-kondizzjonijiet riferiti f’dawk l-Annessi u jiġu minn impjanti li joffru kondizzjonijiet bħal dawn, irid jakkompanja kunsinni ta’ prodotti riferiti f’dawk l-Annessi.
7. Sakemm issir il-kompilazzjoni tal-lista pprovduta fil-paragrafu 4 u l-adozzjoni ta’ ċertifikati mudell kif riferit fil-paragrafu 6, l-Istati Membri jistgħu jżommu ċ-ċertifikati pprovduti taħt regoli nazzjonali eżistenti.
L-Artikolu 30
L-ekwivalenza
1. Skond il-proċedura riferita fl-Artikolu 33(2), deċiżjoni tista’ tittieħed li tgħarraf li l-miżuri tas-saħħa applikati minn pajjiż terz, grupp ta’ pajjiżi terzi jew reġjun ta’ pajjiż terz għall-produzzjoni, fabbrikazzjoni, maneġġjar, ħażna u trasport ta’ kategorija waħda jew aktar ta’ prodotti riferiti fl-Annessi VII u VIII joffru garanziji ekwivalenti għal dawk applikati fil-Komunità, jekk il-pajjiż terz iforni prova oġġettiva f’dan ir-rigward.
Id-deċiżjoni għandha tfassal il-kondizzjonijiet li jirregolaw l-importazzjoni u/jew it-tranistu ta’ prodotti sekondarji ta’ l-annimali minn dak ir-reġjun, pajjiż jew grupp ta’ pajjiżi.
2. Il-kondizzjonijiet riferiti fil-paragrafu 1 għandhom jinkludu:
(a) in-natura u l-kontenut taċ-ċertifikat tas-saħħa li jrid jakkompanja l-prodott;
(b) ħtiġijiet speċifiċi tas-saħħa applikabbli għal importazzjoni, u/jew transitu matul, il-Komunità; u
(ċ) fejn meħtieġ, proċeduri għat-tfassil u emendar ta’ listi ta’ reġjuni jew impjanti minn liema importazzjonijiet u/jew transitu huma permessi.
3. Regoli dettaljati għall-applikazzjoni ta’ dan l-Artikolu għandhom jiġu preskritti taħt il-proċedura riferita fl-Artikolu 33(2).
L-Artikolu 31
Spezzjonijiet u verifiki tal-Komunità
1. Esperti mill-Kummissjoni, fejn xieraq akkumpanjati minn esperti mill-Istati Membri, jistgħu jwettqu spezzjonijiet fuq il-post bil-ħsieb li:
(a) titfassal il-lista ta’ pajjiżi terzi jew partijiet minnhom u l-istabbilizzazzjoni ta’ kondizzjonijiet għall-importazzjoni u/jew it-transitu;
(b) ssir verifika ta’ konformità ma’:
(i) il-kondizzjonijiet għall-inklużjoni f’lista tal-Komunità ta’ pajjiżi terzi,
(ii) il-kondizzjonijiet ta’ importazzjoni u/jew transitu,
(iii) il-kondizzjonijiet biex tintgħaraf ekwivalenza ta’ miżuri,
(iv) xi miżuri ta’ emerġenza applikati taħt leġislazzjoni tal-Komunità.
Il-Kummissjoni għandha taħtar esperti mill-Istati Membri responsabbli għal dawn l-ispezzjonijiet.
2. L-ispezzjonijiet riferiti fil-paragrafu 1 għandhom jitwettqu f’isem il-Komunità, li għandhom jilħqu l-ispejjeż li ntefqu.
3. Il-frekwenza ta’ u l-proċedura għall-ispezzjonijiet riferiti fil-paragrafu 1 jistgħu jiġu speċifikati bi qbil mal-proċedura riferita fl-Artikolu 33(2).
4. Jekk spezzjoni riferita fil-paragrafu 1 tiżvela ksur serju tar-regoli tas-saħħa, il-Kummissjoni għandha immedjatament issaqsi lill-pajjiż terz biex jieħu miżuri xierqa jew għandha tissospendi kunsinni ta’ prodotti u immedjatament tinforma lill-Istati Membri.
L-Artikolu 32
Emendi għall-Annessi u miżuri transizzjonali
1. Wara konsultazzjoni mal-kumitat xjentifiku xieraq dwar xi domanda li jista’ jkollha impatt fuq is-saħħa ta’ l-annimali jew is-saħħa pubblika, l-Annessi jistgħu jiġu emendati jew supplimentati u xi miżuri transizzjonali xierqa jistgħu jiġu adottati bi qbil mal-proċedura riferita fl-Artikolu 33(2).
2. Rigward il-projbizzjoni fuq l-għalf ta’ skart ta’ l-ikel riferit fl-Artikolu 22, fejn sistemi ta’ kontroll xierqa huma fis-seħħ fl-Istati Membri qabel l-applikazzjoni ta’ dan ir-Regolament, miżuri transizzjonali għandhom jiġu adottati bi qbil mal-paragrafu 1, biex jiġi permess l-użu ssoktat ta’ għalf f’ċerti tipi ta’ skart ta’ l-ikel taħt ċirkostanzi kontrollati strettament għal perjodu ta’ mhux aktar minn erba’ snin mill-1 ta’ Novembru 2002. Dawn il-miżuri għandhom jiżguraw li ma hemmx riskju mhux mistħoqq għas-saħħa ta’ l-annimali jew is-saħħa pubblika matul il-perjodu transizzjonali.
L-Artikolu 33
Proċedura regolatorja
1. Il-Kummissjoni għandha tiġi assisstita mill-Kumitat Permanenti tal-Katina ta’ l-Ikel u s-Saħħa ta’ l-Annimali, minn issa ‘l quddiem msejħa "il-Kumitat".
2. Fejn issir referenza għal dan il-paragrafu, għandhom japplikaw l-Artikoli 5 u 7 tad-Deċiżjoni 1999/468/KE wara li jkunu kkunsidrati d-dispożizzjonijiet ta’ l-Artikolu 8 li jinsabu fiha.
Il-perjodu ta’ żmien preskritt fl-Artikolu 5(6) tad-Deċiżjoni 1999/468/KE għandu jkun ta’ ħmistax-il ġurnata.
3. Il-Kumitat għandu jadotta r-regoli tiegħu ta’ proċeduri.
L-Artikolu 34
Konsultazzjoni ta’ kumitati xjentifiċi
Il-kumitati xjentifiċi xierqa għandhom jiġu kkonsultati fuq xi materja fl-iskop ta’ dan ir-Regolament li jista’ jkollu effett fuq is-saħħa ta’ l-annimali jew is-saħħa pubblika.
L-Artikolu 35
Dispożizzjonijiet nazzjonali
1. L-Istati Membri għandhom jikkomunikaw lill-Kummissjoni t-test tad-dispożizzjonijiet ta’ xi liġi nazzjonali li jadottaw fil-qasam kopert b’dan ir-Regolament.
2. B’mod partikolari, l-Istati Membri għandha tinforma lill-Kummissjoni bil-miżuri meħuda biex jiżguraw konformità ma’ dan ir-Regolament fi żmien sena mid-dħul fis-seħħ tiegħu. Fuq il-bażi tat-tagħrif irċevut, il-Kummissjoni għandha tissottometti rapport lill-Parlament Ewropew u l-Kunsill, akkumpanjat, jekk xieraq, minn proposti leġislattivi.
3. L-Istati Membri jistgħu jadottaw jew iżommu regoli nazzjonali li jirrestrinġu l-użu ta’ fertilizzanti organiċi u prodotti li jtejbu l-ħamrija aktar milli previst f’dan ir-Regolament sakemm ikun hemm l-adozzjoni ta’ regoli tal-Komunità għall-użu tagħhom bi qbil ma’ l-Artikolu 20(2). L-Istati Membri jistgħu jadottaw jew iżommu regoli nazzjonali li jirrestrinġu l-użu ta’ derivattivi tax-xaħam minn materjal ta’ Kategorija 2 aktar milli previst f’dan ir-Regolament sakemm ikun hemm iż-żieda ta’ l-Anness VIII ta’ regoli tal-Komunità għall-użu tagħhom bi qbil ma’ l-Artikolu 32.
L-Artikolu 36
L-arranġamenti finanzjarji
Il-Kummissjoni għandha tipprepara rapport dwar l-arranġamenti finanzjarji fl-Istati Membri għall-ipproċessar, ġbir, ħażna u rimi/qerda ta’ prodotti sekondarji ta’ l-annimali akkumpanjat minn proposti xierqa.
L-Artikolu 37
Ir-Revoka
Id-Direttiva 90/667/KEE u d-Deċiżjonijiet 95/348/KE u 1999/534/KE għandhom jiġu mħassra b’effett minn sitt xhur wara d-dħul fis-seħħ ta’ dan ir-Regolament.
Ir-referenzi għad-Direttiva 90/667/KEE għandhom jitqiesu minn dik id-data bħala referenzi għal dan ir-Regolament.
L-Artikolu 38
Dħul fis-seħħ
Dan ir-Regolament għandu jidħol fis-seħħ fl-20 jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1802/2002
ta’ l-10 ta’ Ottubru 2002
li jikkoreġi r-Regolament (KE) Nru 1282/2002 li jemenda l-Annessi għad-Direttiva tal-Kunsill 92/65/KEE li tistabbilixxi r-rekwiżiti dwar is-saħħa ta’ l-annimali fir-regolamentazzjoni tal-kummerċ fil- u l-importazzjoni għal ġol-Komunità ta’ annimali, sperma, ova u embrijoni li mhumiex suġġetti għar-rekwiżiti dwar is-saħħa ta’ l-annimali stabbiliti f’Regoli speċifiċi tal-Komunità msemmija fl-Anness A(1) għad-Direttiva 90/425/KEE
(Test b’rilevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 92/65/KEE tat-13 ta’ Lulju 1992 li tistabbilixxi rekwiżiti dwar is-saħħa ta’ l-annimali fir-regolamentazzjoni tal-kummerċ u l-importazzjoni għal ġol-Komunità ta’ annimali, sperma, ova u embrijoni li mhumiex suġġetti għar-rekwiżiti dwar is-saħħa ta’ l-annimali stabbiliti f’Regoli speċifiċi tal-Komunità msemmija fl-Anness A(1) għad-Direttiva 90/425/KEE [1], kif l-aħħar emendata bir-Regolament tal-Kummissjoni (KE) Nru 1282/2002 [2], u partikolarment l-Artikolu 22 tagħha.
Billi:
(1) Ir-Regolament (KE) Nru 1282/2002 kien adottat fil-15 ta’ Lulju 2002 biex jemenda d-Direttiva 92/65/KEE.
(2) Biex ikun żgurat li jkun hemm perjodu xieraq biex id-dispożizzjonijiet emendati jiġu implimentati fl-Istati Membri kollha, id-data dwar l-applikazzjoni tar-Regolament (KEE) Nru 1282/2002 kellha tiġi stabbilita.
(3) Madankollu, waqt il-proċess ta’ l-adozzjoni, id-dispożizzjoni li tistabbilixxi dik id-data tħalliet barra.
(4) Ir-Regolament (KE) Nru 1282/2002 għandu għalhekk jiġi korrett minn dan l-aspett.
(5) Huwa meħtieġ li l-korrezzjoni tibda sseħħ mid-data li jidħol fis-seħħ ir-Regolament (KE) Nru 1282/2002.
(6) Il-miżuri previsti f’dan ir-Regolament jaqblu ma’ l-opinjoni tal-Kumitat Permanenti dwar il-Katina ta’ l-Ikel u s-Saħħa ta’ l-Annimali,
ADOTTAT DAN IR-REGOLAMENT:
L-Artikolu 1
Fl-Artikolu 2 tar-Regolament (KE) Nru 1282/2002, jiddaħħal it-tieni paragrafu li ġej: "Għandu jkun japplika mill-1 ta’ Marzu 2003."
L-Artikolu 2
Dan ir-Regolament għandu jidħol fis-seħħ fil-jum tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kunsill (KE) Nru 1881/2002
ta’ l-14 ta’ Otubru 2002
li jirrettifika r-Regolament (KE) Numru 2200/96 dwar id-data tal-bidu tal-perjodu transitorju tar-rikonoxximent ta’ l-organizzazzjonijiet tal-produtturi
IL-KUNSILL TAL-UNJONI EWROPEA,
Wara li kkunsidra t-Trattat li jistabbilixxi l-Komunità Ewropea, u partikolarment l-Artikolu 37 tiegħu,
Wara li kkunsidra l-proposta mill-Kummissjoni [1],
Wara li kkunsidra l-opinjoni tal-Parlament Ewropew [2],
Wara li kkunsidra l-opinjoni tal-Kumitat Ekonomiku u Soċjali [3],
Billi:
(1) Skond l-Artikolu 13(1) tar-Regolament tal-Kunsill (KE) Numru 2200/96 tat-28 ta’ Ottubru 1996 dwar l-organizzazzjoni komuni tas-suq fil-frott u l-ħxejjex [4], perjodu transitorju ta’ sentejn, li jibda mill-jum li minnu jidħol fis-seħħ, li fih id-dispożizzjonijiet tat-Titolu IV tar-Regolament hawn fuq msemmi għandhom japplikaw, ġie mogħti lill-organizzazzjonijiet tal-produturi rikonoxxuti taħt ir-Regolament (KEE) Numru 1035/72 [5], li ma kinux issodisfaw il-kondizzjonijiet għar-rikonoxximent tar-Regolament (KE) Numru 2200/96. Dan il-perjodu transitorju ta’ sentejn jista’ jiģi mtawwal għall ħames snin, sakemm l-Istati Membri rilevanti jaċċettaw pjan ta’ azzjoni ppreżentat mill-organizzazzjoni tal-produtturi biex ikun hemm konformità mal-kondizzjonijiet kollha previsti fir-Regolament (KEE) Numru 2200/96 biex jiġu mogħtija rikonoxximent minn dak l-Istat Membru.
(2) Ir-Regolament (KE) Numru 2200/96 jiddefinixxi fl-Artikolu 13(1) il-jum tal-bidu tal-perjodi transitorji ta’ sentejn u ta’ ħames snin bħala l-jum li fih jidħol fis-seħħ ir-Regolament, jiġifieri il-21 ta’ Novembru 1996. Din id-data tirriżulta minn żball, għaliex fil-fatt, l-eliġibilità għal miżuri transitorji mid-data li jibda jseħħ ir-Regolament (KE) Numru 2200/96 ma kienet tfisser xejn minħabba li r-Regolament (KEE) Numru 1035/72 kien għadu fis-seħħ sal-31 ta’ Diċembru 1996. Minflok, id-data tal-bidu tal-perjodi transitorji kellha tkun id-data ta’ l-applikazzjoni tar-Regolament (KE) Numru 2200/96.
(3) Huwa għalhekk xieraq li jiġi rrettifikat l-iżball fl-Artikolu 13(1) tar-Regolament (KE) Numru 2200/96. Minħabba li l-effetti ta’ dak l-iżball setgħu affettwaw negattivament l-organizzazzjonijiet tal-produturi li kienu bbenefikaw mill-imsemmija perjodi transitorji, huwa xieraq li jiġu applikati d-dispożizzjonijiet relattivi mid-data ta’ l-applikazzjoni tar-Regolament (KE) Numru 2200/96,
ADOTTA DAN IR-REGOLAMENT:
Artikolu 1
L-Artikolu 13(1) tar-Regolament (KE) Nru 2200/96 għandu jkun sostitwit bi: "1. Organizzazzjonijiet ta’ Produtturi rikonoxxuti taħt ir-Regolament (KEE) Nru 1035/72 qabel id-dħul fis-seħħ ta’ dan ir-Regolament u li ma jistgħux jikkwalifikaw għal rikonoxximent taħt l-Artikolu 11 ta’ dan ir-Regolament mingħajr perjodu transitorju jistgħu jkomplu joperaw taħt id-dispożizzjonijiet tat-Titolu IV għal sentejn mill-1 ta’ Jannar 1997, sakemm jibqgħu jikkonformaw mal-kondizzjonijiet ta’ l-imsemmija Artikoli tar-Regolament (KEE) Numru 1035/72."
Artikolu 2
Dan ir-Regolament għandu jidħol fis-seħħ fl-għoxrin jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1921/2002
tat-28 ta’ Ottubru 2002
li jemenda r-Regolament (KEE) Nru 3149/92 li jistabbilixxi regoli dettaljati dwar il-provvista ta’ ikel minn ħażniet ta’ intervent għall-benefiċċju tal-persuni l-aktar nieqsa minn kumditajiet fil-Kommunità
IL-KUMMISSJONI TAL-KOMMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 3730/87 ta’ l-10 ta’ Diċembru 1987 li jistabbilixxi r-regoli ġenerali għall-provvista ta’ l-ikel minn ħażniet ta’ intervent lil organizzazzjonijiet nominati għad-distribuzzjoni lil persuni l-aktar nieqsa minn kumditajiet fil-Kommunità [1], kif emendat bir-Regolament (KE) Nru 2535/95 [2], u partikolarment l-Artikolu 6 tiegħu,
Billi:
(1) L-Artikolu 3 tar-Regolament tal-Kumissjoni (KEE) Nru 3149/92 [3], kif l-aħħar emendat bir-Regolament (KE) Nru 1098/2001 [4], jiddisponi li l-implimentazzjoni tal-pjan annwali għad-distribuzzjoni ta’ prodotti ta’ l-ikel lil persuni l-aktar nieqsa minn kumditajiet għandu jibda mill-1 ta’ Ottubru sat-30 ta’ Settembru tas-sena ta’ wara. Bl-għan ta’ amministrazzjoni tajba tal-ħażniet ta’ l-intervent, għandha ssir dispożizzjoni biex jiġi żgurat li l-prodotti għad-distribuzzjoni jkunu rtirati mill-ħażniet ta’ intervent sa mhux aktar tard mill-31 ta’ Awwissu tas-sena tad-distribuzzjoni..
(2) L-Artikolu 5 tar-Regolament (KEE) Nru 3149/92 jistabbilixxi l-valur fil-kontijiet tal-prodotti disponibbli. Din id-dispożizzjoni għandha tkun adattata biex jitqies it-tibdil fl-iskema ta’ l-intervent li taffettwa l-organizzazzjoni komuni tas-suq fiċ-ċanga u l-vitella.
(3) L-Artikolu 8 tar-Regolament (KEE) Nru 3149/92 għandu jigi mħassar, għaliex ma għadux japplika minħabba li l-ispejjeż tat-trasport ikkonċernati huma rimborsati fuq il-bażi ta’ l-infieq li jkun sar.
(4) Il-miżuri previsti f’dan ir-Regolament huma skond l-opinjonijiet tal-Kumitati ta’ Ġestjoni kkonċernati,
ADOTTAT DAN IR-REGOLAMENT:
L-Artikolu 1
Ir-Regolament (KEE) Nru 3149/92 huwa emendat kif ġej:
1. it-tieni subparagrafu li ġej jiżdied ma’ l-Artikolu 3(1): "L-irtirar tal-prodotti mill-ħażniet ta’ intervent għandu jsir mill-1 ta’ Ottubru sal-31 ta’ Awwissu tas-sena ta’ wara.";
2. L-Artikolu 5 huwa sostitwit b’dan li ġej:
"L-Artikolu 5
1. Għall-finijiet ta’ kontijiet tas-sezzjoni ta’ Garanziji ta’ l-FAEGG, u minkejja d-dispożizzjonijiet ta’ l-Artikolu 8 tar-Regolament (KEE) Nru 1883/78 [5], il-valur fil-kontijiet tal-prodotti disponibbli ta’ intervent taħt dan ir-Regolament għandu jkun il-prezz ta’ intervent applikabbli fl-1 ta’ Ottubru ta’ kull sena.
Fil-każ taċ-ċanga, il-valur fil-kontijiet tal-prodotti disponibbli għandu jkun il-prezz ta’ intervent applikabbli fit-30 ta’ Ġunju 2002. Dak il-prezz għandu jkun suġġett għall-koeffiċjenti preskritti fl-Anness.
Għall-Istati Membri li ma adottawx l-euro, il-valur fil-kontijiet tal-prodotti ta’ intervent għandhom jkunu konvertit fil-munita nazzjonali bir-rata tal-kambju applikabbli fl-ewwel ta’ Ottubru.
2. Fejn prodotti ta’ intervent ikunu trasferiti minn Stat Membru għall-ieħor, l-Istat Membru li jkun qed iforni għandu jirreġistra l-prodott fornit bħala entrata b’figura ta’ zero u l-Istat Membru destinatarju għandu jirreġistrah bħala rċevuta fix-xahar li jkun intbagħat, u juża l-prezz ikkalkolat skond il-paragrafu 1.";
3. L-Artikolu 8 huwa b’dan imħassar.
L-Artikolu 2
Dan ir-Regolament għandu jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament tal-Kummissjoni (KE) Nru 1947/2002
tal-31 ta’ Ottubru 2002
li jemenda r-Regolament (KE) Nru 3223/94 dwar ir-regoli detalljati għall-applikazzjoni ta’ l-arranġamenti għall-importazzjoni tal-frott u l-ħxejjex
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 2200/96 tat-28 ta’ Ottubru 1996 dwar l-organizzazzjoni komuni tas-suq tal-frott u l-ħxejjex [1], kif l-aħħar emendat mir-Regolament (KE) Nru 545/2002 [2], u partikolarment l-Artikolu 32(5) tiegħu,
Billi:
(1) L-awtoritajiet Belġjani u Taljani infurmaw lill-Kummissjoni li Antwerp u Bolonja m’humiex aktar swieq ta’ importazzjoni rappreżentattivi għall-frott u l-ħxejjex. Għalhekk għandhom jiġu rtirati mill-lista fl-Artikolu 3(1) tar-Regolament tal-Kummissjoni (KE) Nru 3223/94 [3], kif l-aħħar emendat mir-Regolament (KE) Nru 453/2002 [4].
(2) Il-miżuri provduti f’dan ir-Regolament huma konformi ma’ l-opinjoni tal-Kumitat ta’ Amministrazzjoni għall-Frott u l-Ħxejjex,
ADOTTAT DAN IR-REGOLAMENT:
"— Ir-renju tal-Belġju u l-Gran Dukat tal-Lussemburgu: Brussel,"
2. It-tmien inċiż huwa sostitwit permezz ta’:
"— Ir-Repubblika Taljana: Milan,"
L-Artikolu 2
Dan ir-Regolament għandu jidħol fis-seħħ fit-tielet jum wara l-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament (KE) Nru 2099/2002 tal-Parlament Ewropew u tal-Kunsill
tal-5 ta' Novembru ta' l-2002
li jistabbilixxi Kumitat dwar l-Ibħra Protetti u l-Prevenzjoni ta' Tniġġis minn Bastimenti (COSS) u li jemenda r-Regolamenti dwar is-sigurtà marittima u l-prevenzjoni ta' tniġġis minn bastimenti
IL-PARLAMENT EWROPEW U L-KUNSILL TA' L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u b'mod partikolari l-Artikolu 80(2) tiegħu,
Wara li kkunsidraw il-proposta mill-Kummissjoni [1],
Wara li kkunisdraw l-opinjoni tal-Kumitat Ekonomiku u Soċjali [2],
Wara li kkunsidraw l-opinjoni tal-Kumitat tar-Reġjuni [3],
Waqt li jaġixxu skond il-proċedura msemmija fl-Artikolu 251 tat-Trattat [4],
Billi:
(1) Il-miżuri li jimplimentaw ir-Regolamenti u d-Direttivi eżistenti fil-qasam tas-sigurtà marittima kienu adottati skond proċedura regolatorja li tinvolvi l-Kumitat stabbilit bid-Direttiva tal-Kunsill 93/75/KEE tat-13 ta' Settembru ta' l-1993 li jikkonċernaw il-ħtiġiet minimi għal bastimenti diretti lejn jew li jħallu portijiet tal-Komunità u li qegħdin iġorru merkanzija perikoluża jew li tniġġeż [5] u, f'ċerti każijiet, kumitat ad hoc. Dawn il-kumitati kienu rregolati bir-regoli stabbiliti fid-Deċiżjoni tal-Kunsill 87/373/KEE tat-13 ta' Lulju ta' l-1987 li tistabbilixxi dawn il-proċeduri għall-eżerċizzju ta' poteri ta' implimentazzjoni mogħtija lill-Kummissjoni [6],
(2) Bir-Riżoluzzjoni tiegħu tat-8 ta' Ġunju ta' l-1993 dwar politika komuni dwar ibħra protetti [7], il-Kunsill approva fil-priċipju l-istabbiliment ta' Kumitat dwar l-Ibħra Protetti u l-Prevenzjoni ta' Tniġġis minn Bastimenti (COSS) u sejjaħ lill-Kummissjoni sabiex tippreżenta proposta biex jiġi stabbilit dan il-Kumitat,
(3) Ir-rwol tas-COSS hi li jiġu ċentralizzati x-xogħolijiet tal-kumitati stabbiliti taħt il-leġislazzjoni Komunitarja dwar is-sigurtà marittima, il-prevenzjoni ta' tniġġis minn bastimenti u l-protezzjoni ta' l-għixien u l-kondizzjonijiet ta' xogħol abbord il-bastimenti u sabiex jassistu u jagħtu pariri lill-Kummissjoni dwar il-materji kollha ta' sigurtà marittima u prevenzjoni jew tnaqqis ta' tniġġis ta' l-ambjent permezz ta' attivitajiet tan-navigazzjoni.
(4) Skond ir-Riżoluzzjoni tat-8 ta' Ġunju ta' l-1993, Kumitat dwar Ibħra Protetti u l-Prevenzjoni ta' Tniġġis minn Vapuri għandu jiġi stabbilit u mogħti xogħolijiet li qabel kienu jaqgħu għall-kumitati stabbiliti taħt il-leġislazzjoni msemmija qabel. Il-leġislazzjoni Komunitarja ġdida kollha adottata fil-qasam ta' sigurtà marittima għandha tistipula rikors għall-Kumitat hekk stabbilit.
(5) Id-Deċiżjoni 87/373/KEE ġiet ssostitwita bid-Deċiżjoni tal-Kunsill 1999/468/KE tat-28 ta' Ġunju ta' l-1999 li tistabbilixxi l-proċeduri għall-eżerċizzju ta' poteri ta' implimentazzjoni mogħtija lill-Kummissjoni [8], li d-disposizzjonijiet tagħhom għandhom għalhekk jiġu applikati għas-COSS. L-iskop tad-deċiżjoni ta' l-aħħar huwa li jiġu definiti l-proċeduri tal-Kumitat applikabbli u li tiġi assigurata informazzjoni iktar komprensiva lill-Parlament Ewropew u lill-pubbliku dwar ix-xogħol tal-kumitati.
(6) Il-miżuri meħtieġa sabiex tiġi implimentata l-leġislazzjoni msemmija għandhhom jiġu adottati skond id-Deċiżjoni 1999/468/KE.
(7) Il-leġislazzjoni msemmija għandha wkoll tiġi emendata sabiex tissostitwixxi COSS għall-Kumitat stabbilit permezz tad-Direttiva 93/75/KEE jew, meta xieraq, għall-kumitat ad hoc stabbilit taħt kwalunkwe att partikolari. Dan ir-Regolament għandu partikolarment jemenda d-disposizzjonijiet relevanti tar-Regolamenti tal-Kunsill (KEE) Nru 613/91 ta' l-4 ta' Marzu ta' l-1991 dwar it-trasferiment ta' vapuri minn reġistru wieħed għall-ieħor fil-Komunità [9], (KE) Nru 2978/94 tal-21 ta' Novembru ta' l-1994 dwar l-implimentazzjoni tar-Reżoluzzjoni IMO A.747(18) dwar l-applikazzjoni ta' miżuri ta' tunnellaġġ ta' spazji ta' saborra f'tankijiet segregati ta' żejt ta' saborra [10], (KE) Nru 3051/95 tat-8 ta' Diċembru ta' l-1995 dwar l-amministrazzjoni sikura ta' ferries tal-passiġġieri roll-on/roll-off (ferries ro-ro) [11] u r-Regolament (KE) Nru 417/2002 tal-Parlament Ewropew u tal-Kunsill tat-18 ta' Frar ta' l-2002 dwar il-phasing-in aċċellerat tal-buq doppju tal-jew ħtiġiet ta' diżinn ekwivalenti għal tankijiet taż-żejt ta' buq singolu u li jħassar ir-Regolament tal-Kunsill (KE) Nru 2978/94 [12], sabiex tiġi inserita referenza għas-COSS u tiġi stipulata l-proċedura regolatorja stabbilita fl-Artikolu 5 tad-Deċiżjoni 1999/468/KE.
(8) Barra minn hekk, il-leġislazzjoni hawn fuq imsemmija hija bbażata fuq l-applikazzjoni ta' regoli li jirriżultaw minn strumenti internazzjonali li huma fis-seħħ fid-data ta' adozzjoni ta' l-att tal-Komunità in kwistjoni, jew fid-data speċifikata minn ta' l-aħħar. Bħala konsegwenza, l-Istati Membri ma jistgħux japplikaw l-emendi sussegwenti għal dawn l-istrumenti internazzjonali sakemm id-Direttivi tal-Komunità jew ir-Regolamenti jiġu emendati. Dan għandu żvantaġġi maġġuri minħabba d-diffikultà ta' l-assigurazzjoni tad-data tad-dħul fis-seħħ ta' l-emendi f'livell internazzjonali li tikkoinċidi ma' dik tar-Regolament li jintegra din l-emenda mal-liġi Komunitarja, mhux inqas l-applikazzjoni bir-ritard fil-Komunità ta' l-istandards ta' sigurtà internazzjonali l-iktar reċenti u l-iktar ħarxa.
(9) Madankollu, huwa neċessarju li ssir distinzjoni bejn id-disposizzjonijiet ta' att Komunitarju li jagħmel referenza, għall-iskopijiet ta' l-applikazzjoni tagħhom, għal strument internazzjonali u disposizzjonijiet Komunitarji li jirripproduċi kompletament jew parzjalmenmt strument internazzjonali. Fl-aħħar każ, l-iktar emendi reċenti għall-istrumenti internazzjonali ma jistgħu f'ebda każ isiru applikabbli sakemm id-disposizzjonijiet Komunitarji kkonċernati jkunu ġew emendati.
(10) L-Istati Membri għandhom għalhekk jitħallew japplikaw l-iktar disposizzjonijiet reċenti ta' strumenti internazzjonali, bl-eċċezzjoni ta' dawk espliċitament inkorporati f'att Komunitarju. Dan jista' jsir billi jiġi dikjarat li l-konvenzjoni internazzjonali applikabbli għall-iskopijiet tad-Direttiva jew ir-Regolament ikkonċernat huwa dak "fil-verżjoni aġġornata proprja", mingħajr ma tissemma d-data.
(11) Għal raġunijiet ta' trasparenza, l-emendi relevanti għall-istrumenti internazzjonali li huma integrati mal-leġislazzjoni marittima Komunitarja għandhom jiġu magħmula pubbliċi fil-Komunità permezz tal-pubblikazzjoni tagħhom fil-Ġurnal Uffiċjali tal-Komunitjiet Ewropej.
(12) Proċedura speċifika ta' kontroll ta' konformità għandha, madanakollu tiġi stabbilita sabiex il-Kummissjoni tkun tista', wara konsultazzjoni ma' COSS, tieħu kwalunkwe miżuri jistgħu jkunu neċessarji sabiex jiġi eskluż ir-riskju li emendi għall-istrumenti internazzjonali jkunu inkompatibbli mal-leġislazzjoni msemmija qabel jew politika Komunitarja dwar is-sigurtà marittima, il-prevenzjoni ta' tniġġis mill-vapuri u l-protezzjoni ta' kondizzjonijiet ta' għixien u ta' xogħol abbord il-bastimenti li huma fis-seħħ jew ma' l-objettivi li tissodisfa dik il-leġislazzjoni. Din il-proċedura għandha wkoll tipprevjeni emendi internazzjonali milli jbaxxu l-istandard tas-sigurtà marittima milħuq fil-Komunità.
(13) Il-proċedura ta' kontroll ta' konformità tkun kompletament effettiva biss jekk il-miżuri ppjanati huma adottati malajr kemm jista' jkun, iżda jiġri x'jiġri qabel l-iskadenza tad-deadline għad-dħul fis-seħħ ta' l-emenda internazzjonali. B'konsegwenza, il-ħin disponibbli għall-Kunsill sabiex jaġixxi fuq il-miżuri proposti skond l-Artikolu 5(6) tad-Deċiżjoni 1999/468/KE għandu jkun xahar,
ADOTTAW DAN IR-REGOLAMENT:
Artikolu 1
Il-kamp ta' l-applikazzjoni
Il-kamp ta' l-applikazzjoni ta' dan ir-Regolament huwa li jtejjeb l-implimentazzjoni tal-leġislazzjoni Komunitarja msemmija fl-Artikolu 2(2) dwar is-sigurtà marittima, il-prevenzjoni ta' tniġġis minn bastimenti u l-kondizzjonijiet ta' għixien u xogħol abbord il-vapuri:
(a) Billi jiġu ċċentralizzati x-xogħolijiet tal-kumitati stabbiliti taħt il-leġislazzjoni marittima Komunitarja u ssostitwiti b'dan ir-Regolament billi jiġi stabbilit Kumitat wieħed dwar ibħra Protetti u l-Prevenzjoni ta' Tniġġis mill-Bastimenti, magħruf bħala s-COSS;
(b) Billi jiġi aċċellerat l-aġġornament ta', u jiġu ffaċilitati emendi sussegwenti għal-leġislazzjoni marittima Komunitarja fid-dawl ta' żviluppi fl-istrumenti internazzjonali msemmija fl-Artikolu 2(1).
Artikolu 2
Definizzjonijiet
2. "Leġislazzjoni marittima Komunitarja" għandha tfisser l-atti tal-Komunità fis-seħħ hawn taħt:
(a) Ir-Regolament tal-Kunsill (KEE) Nru 613/91;
(b) Id-Direttiva tal-Kunsill 93/75/KEE;
(ċ) Ir-Regolament tal-Kunsill (KE) Nru 2978/94;
(d) Id-Direttiva tal-Kunsill 94/57/KE tat-22 ta' Novembru ta' l-1994 dwar ir-regoli u l-istandards komuni għall-ispezzjoni tal-bastimenti u l-organizzazzjonijiet tal-perizji u għall-attivitajiet rilevanti ta' l-amministrazzjoniet marittimi [13];
(e) Id-Direttiva tal-Kunsill 95/21/KE tad-19 ta' Ġunju ta' l-1995 dwar il-kontroll portwali ta' l-Istat [14];
(f) Ir-Regolament tal-Kunsill (KE) Nru 3051/95;
(g) Id-Direttiva tal-Kunsill 96/98/KE ta' l-20 ta' Diċembru ta' l-1996 dwar it-tagħmir marittimu [15];
(h) Id-Direttiva tal-Kunsill 97/70/KE tal-11 ta' Diċembru ta' l-1997 li tistabbilixxi reġim armonizzat ta' sigurtà għall-bastimenti tas-sajd ta' tul ta' 24 metru jew aktar [16];
(i) Id-Direttiva tal-Kunsill 98/18/KE tas-17 ta' Marzu ta' l-1998 dwar ir-regoli u n-normi ta' sigurtà għal vapuri tal-passiġġieri [17];
(j) Id-Direttiva tal-Kunsill 98/41/KE tat-18 ta' Ġunju ta' l-1998 dwar ir-reġistrazzjoni ta' persuni li jbaħħru abbord vapuri tal-passiġġieri li joperaw lejn jew minn portijiet ta' l-Istati Membri tal-Komunità [18];
(k) Id-Direttiva tal-Kunsill 1999/35/KE tad-29 ta' April ta' l-1999 dwar sistema ta' stħarriġ obbligatorji għall-operazzjoni bla perikolu ta' laneċ ro-ro regolari u servizzi ta' l-inġenji tal-baħar ta' veloċità kbira għall-passiġġieri [19];
(l) Id-Direttiva 2000/59/KE tal-Parlament Ewropew u tal-Kunsill tas-27 ta' Novembru ta' l-2000 dwar faċilitajiet għal skart li ġej mill-vapuri u residwi tal-merkanzija [20];
(m) Direttiva 2001/25/KE tal-Parlament Ewropew u tal-Kunsill ta' l-4 ta' April ta' l-2001 dwar il-livell minimu ta' taħriġ ta' baħħara [21];
(n) Id-Direttiva 2001/96/KE tal-Parlament Ewropew u tal-Kunsill ta' l-4 ta' Diċembru ta' l-2001 li tistabbilixxi l-ħtiġiet u l-proċeduri armonizzati għat-tagħbija u l-ħatt b'sigurtà ta' bastimenti ta' tagħbija bl-ingrossa [22];
(o) Ir-Regolament (KE) Nru 417/2002 tal-Parlament Ewropew u tal-Kunsill.
Artikolu 3
L-Istabbiliment ta' Kumitat
1. Il-Kummissjoni għandha tkun assistita minn Kumitat għall-Ibħra Protetti u l-Prevenzjoni ta' Tniġġis mill-Vapuri (hawnhekk iżjed 'il quddiem imsejħa s-COSS).
2. Meta ssir referenza għal dan il-paragrafu, l-Artikoli 5 u 7 tad-Deċiżjoni 1999/468/KE għandhom japplikaw, b'qies għad-disposizzjonijiet ta' l-Artikolu 8 tagħha.
Il-perjodu stabbilit fl-Artikolu 5(6) tad-Deċiżjoni 1999/468/KE għandu jiġi stabbilit f'xahar.
3. Il-Kumitat għandu jadotta dawn r-regoli ta' proċedura tiegħu.
Artikolu 4
Integrazzjoni ta' emendi għal strumenti internazzjonali fil-liġi Komunitarja
Għall-iskopijiet tal-leġislazzjoni marittima Komunitarja, l-instrumenti internazzjonali applikabbli għandhom ikunu dawk li daħlu fis-seħħ, inklużi l-iktar emendi reċenti għalihom, bl-eċċezzjoni ta' l-emendi esklużi mill-iskop tal-leġislazzjoni marittima Komunitarja li jirriżultaw mill-proċedura ta' kontroll ta' konformità stabbilita bl-Artikolu 5.
Artikolu 5
Proċedura ta' Kontroll ta' Konformità
1. Għall-iskopijiet ta' dan ir-Regolament u bl-iskop li jitnaqqsu r-riskji ta' konflitt bejn il-leġislazzjoni marittima Komunitarja u l-istrumenti internazzjonali, l-Istati Membri u l-Kummissjoni għandhom jikkooperaw, permezz ta' laqgħat ta' koordinazzjoni u/jew mezzi oħra approprjati, sabiex ifissru, kif xieraq, pożizzjoni komuni jew approċ fil-fora internazzjonali kompetenti.
2. Proċedura ta' kontroll ta' konformità hija hawnhekk stabbilita sabiex teskludi mill-iskop tal-leġislazzjoni marittima Komunitarja kull emenda għal strument internazzjonali biss jekk, abbażi ta' evalwazzjoni mill-Kummissjoni, ikun hemm riskju manifest li l-emenda internazzjonali, fl-iskop tar-Regolamenti jew id-Direttivi msemmija fl-Artikolu 2(2), ibaxxu l-istandard ta' sigurtà marittima, ta' prevenzjoni ta' tniġġis mill-bastimenti jew tal-protezzjoni tal-kondizzjonijiet ta' għixien u xogħol abbord il-bastimenti stabbiliti permezz tal-leġislazzjoni marittima Komunitarja, jew ikunu inkompattibbli ma' ta' l-aħħar.
Il-proċedura ta' kontroll ta' konformità tista' tintuża biss biex isiru emendi għal-leġislazzjoni marittima Komunitarja fl-oqsma espressament koperti mill-proċedura regolatorja u strettament fil-kwadru ta' eżerċizzju ta' poteri ta' implimentazzjoni mogħtija lill-Kummissjoni.
3. Fiċ-ċirkostanzi msemmija fil-paragrafu 2, il-proċedura ta' kontroll ta' konformità għandha tinbeda mill-Kummissjoni, li, meta xieraq tista' taġixxi fuq talba ta' Stat Membru.
Il-Kummissjoni għandha tibgħat lis-COSS, mingħajr dewmien, wara l-adozzjoni ta' emenda għall-istrument internazzjonali proposta għal miżuri bl-iskop li l-emenda in kwistjoni tiġi eskluża mit-test Komunitarju kkonċernata.
Il-proċedura ta' kontroll ta' konformità, inklużi, jekk applikabbli, il-proċeduri stabbiliti fl-Artikolu 5(6) tad-Deċiżjoni ta' l-1999/468/KE, għandha tiġi kompletata għall-inqas xahar qabel ma jiskadi l-perjodu stabbilit internazzjonalment għall-aċċettazzjoni taċita ta' l-emenda kkonċernata jew id-data prevista għad-dħul fis-seħħ ta' din l- emenda.
4. Fl-eventwalità ta' riskju kif imsemmi fl-ewwel subparagrafu tal-paragrafu 2, l-Istati Membri għandhom joqgħodu lura, tul il-perjodu ta' proċedura ta' kontroll ta' konformità, minn kull inizjattiva intiża sabiex tintegra l-emenda fil-leġislazzjoni nazzjonali jew sabiex tapplika l-emenda għall-istrument internazzjonali kkonċernat.
Artikolu 6
Informazzjoni
L-emendi relevanti kollha għall-istrumenti internazzjonali li huma integrati fil-leġislazzjoni marittima Komunitarja, skond l-Artikoli 4 u 5, għandhom jiġu ppubblikati, għall-iskopijiet ta' informazzjoni, fil-Ġurnal Uffiċjali tal-Komunitajiet Ewropej.
Artikolu 7
Il-Poteri tas-COSS
Is-COSS għandu jeżerċita l-poteri mogħtija lilu bil-leġislazzjoni Komunitarja fis-seħħ. L-Artikolu 2(2) jista' jiġi emendat bil-proċedura stabbilita fl-Artikolu 3(2) sabiex jinkludi referenza għall-atti Komunitarji li jagħtu poteri ta' implimentazzjoni fuq is-COSS li daħlu fis-seħħ wara l-adozzjoni ta' dan ir-Regolament.
Artikolu 8
Emenda għar-Regolament (KEE) Nru 613/91
Ir-Regolament (KEE) Nru 613/91 huwa hawnhekk emendat kif ġej:
1. L-Artikolu 1(a) għandu jiġi ssostitwit b'dan li ġej:
"(a) "Konvenzjonijiet" tfisser il-Konvenzjoni Internazzjonali għas-Sigurtà tal-Ħajja fil-Baħar ta' l-1974 (1974 Solas), il-Konvenzjoni Internazzjonali tal-Linji tat-Tagħbija (LL66) ta' l-1966 u l-Konvenzjoni Internazzjonali għall-prevenzjoni tat-Tniġġis mill-Bastimenti (Marpol 73/78), fil-verżjonijiet aġġornati tagħhom, u riżoluzzjonijiet irrelatati ta' status mandatorja adottati mill-Oganizzazzjoni Marittima Internazzjonali (IMO)."
2. L-Artikoli 6 u 7 għandhom jiġu ssostitwiti b'dan li ġej:
"Artikolu 6
1. Il-Kummissjoni għandha tkun assistita mill-Kumitat ta' l-Ibħra Protetti u l-Prevenzjoni ta' Tniġġis minn Bastyimenti (COSS) maħluq permezz ta' l-Artikolu 3 tar-Regolament (KE) Nru 2099/2002 tal-Parlament Ewropew u tal-Kunsill tal-5 ta' Novembru ta' l-2002 li jistabilixxi Kumitat dwar l-Ibħra Protetti u l-Prevenzjoni ta' Tniġġis minn Bastimenti (COSS) [23].
2. Meta ssir referenza għal dan il-paragrafu, l-Artikoli 5 u 7 tad-Deċiżjoni tal-Kunsill 1999/468/KE tat-28 ta' Ġunju ta' l-1999 li jistabbilixxi l-proċeduri għall-eżerċizzju ta' poteri ta' implimentazzjoni mogħtija lill-Kummissjoni [24] għandhom japplikaw, b'qies għad-disposizzjonijiet ta' l-Artikolu 8 tiegħu.
Il-perjodu stabbilit fl-Artikolu 5(6) tad-Deċiżjoni 1999/48/KE għandu jkun stabbilit f'xahrejn.
3. Il-Kumitat għandu jadotta r-regoli ta' proċedura tiegħu.
Artikolu 7
L-emendi għall-istrumenti internazzjonali msemmija fl-Artikolu 1 jistgħu jiġu esklużi mill-kamp ta' applikazzjoni ta' dan ir-Regolament, ma' l-Artikolu 5 tar-Regolament (KE) Nru 2099/2002."
Artikolu 9
Emenda għar-Regolament (KE) Nru 2978/94
Ir-Regolament (KE) Nru 2978/94 huwa hawnhekk emendat kif ġej:
1. L-Artikolu 3(g) għandu jiġi ssostitwit b' li ġej:
"(g) "Marpol 73/78" ifisser il-Konvenzjoni Internazzjonali għall-Prevenzjoni ta' Tniġġis minn Bastimenti, 1973, kif emendat bil-Protokoll ta' l-1978 li jirrelata għalih, fil-verżjonijiet aġġornati tagħhom."
2. Il-paragrafu li ġej għandu jiżdied ma' l-Artikolu 6: "L-emendi għall-istrumenti internazzjonali msemmija fl-Artikolu 3 jistgħu jiġu esklużi mill-qasam ta' applikazzjoni ta' dan ir-Regolament, skond l-Artikolu 5 tar-Regolament (KE) Nru 2099/2002 tal-Parlament Ewropew u tal-Kunsill tal-5 ta' Novembru ta' l-2002 li jistabbilixxi Kumitat dwar l-Ibħra Protetti u l-Prevenzjoni ta' Tniġġis minn Bastimenti (COSS) [*] ĠU L 324, 29.11.2002, p. 1.."
3. L-Artikolu 7 għandu jiġi ssostitwit b' li ġej:
"Artikolu 7
1. Il-Kummissjoni għandha tkun assistita mill-Kumitat dwar Ibħra Protetti u l-Prevenzjoni ta' Tniġġis minn Vapuri (COSS) maħluqa permezz ta' l-Artikolu 3 tar-Regolament (KE) Nru 2099/2002.
2. Meta ssir referenza għal dan il-paragrafu, l-Artikoli 5 u 7 tad-Direttiva tal-Kunsill 1999/468/KE tat-28 ta' Ġunju ta' l-1999 li jistabbilixxi l-proċeduri għall-eżerċizzju ta' poteri ta' implimentazzjoni mogħtija lill-Kummissjoni [*] ĠU L 184, 17.7.1999, p. 23. għandhom japplikaw, b' qies għad-disposizzjonijiet ta' l-Artikolu 8 tiegħu.
Il-terminu stabbilit fl-Artikolu 5(6) tad-Deċiżjoni 1999/468/KE għandu jkun stabbilit għal tliet xhur.
3. Il-Kumitat għandu jadotta r-regoli ta' proċedura tiegħu."
Artikolu 10
Emenda għar-Regolament (KE) Nru 3051/95
Ir-Regolament (KE) Nru 3051/95 huwa hawnhekk emendat kif ġej:
1. Is-subparagrafu li ġej għandu jiżdied ma' l-Artikolu 9: "L-emendi għall-istrumenti internazzjonali msemmija fl-Artikolu 2 jistgħu jiġu esklużi mill-qasam ta' applikazzjoni ta' dan ir-Regolament, skond l-Artikolu 5 tar-Regolament (KE) Nru 2099/2002 tal-Parlament Ewropew u tal-Kunsill tal-5 ta' Novembru ta' l-2002 li jistabbilixxi Kumitat dwar l-Ibħra Protetti u l-Prevenzjoni tat-Tniġġis mill-Vapuri (COSS) [*] ĠU L 324, 29.11.2002, p. 1.."
2. L-Artikolu 10 għandu jiġi ssostitwit b' li ġej:
"Artikolu 10
1. Il-Kummissjoni għandha tiġi assistita mill-Kumitat dwar Ibħra Protetti u l-prevenzjoni tat-Tniġġis minn Bastimenti (COSS) maħluq permezz ta' l-Artikolu 3 tar-Regolament (KE) Nru 2099/2002.
2. Meta ssir referenza għal dan il-paragrafu, l-Artikoli 5 u 7 tad-Deċiżjoni tal-Kunsill 1999/468/KE tat-28 ta' Ġunju ta' l-1999 li jistabbilixxi l-proċeduri għall-eżerċizzju ta' poteri ta' implimentazzjoni mogħtija lill-Kummissjoni [*] ĠU L 184, 17.7.1999, p. 23. għandhom japplikaw, b'qies għad-disposizzjonijiet ta' l-Artikolu 8 tiegħu.
Il-perjodu stabbilit fl-artikolu 5(6) tad-Deċiżjoni 1999/468/KE għandu jkun stabbilit f'xaharejn.
3. Il-Kumitat għandu jadotta r-regoli tiegħu ta' proċedura."
Artikolu 11
Emenda għar-Regolament (KE) Nru 417/2002
Ir-Regolament (KE) Nru 417/2002 huwa hawnhekk emendat kif ġej:
2. L-Artikolu 10(1) għandu jiġi ssostitwit b' li ġej:
"1. Il-Kummissjoni għandha tiġi assistita mill-Kumitat dwar l-Ibħra Protetti u l-Prevenzjoni ta' Tniġġis mivv Bastimenti (COSS) maħluqa bl-Artikolu 3 tar-Regolament (KE) Nru 2099/2002 tal-5 ta' Novembru ta' l-2002 tal-Parlament Ewropew u tal-Kunsill li jistabbilixxi Kumitat dwar l-Ibħra Protetti u l-Prevenzjoni ta' Tniġġis minn Bastimenti (COSS) [*] ĠU L 324, 29.11.2002, p. 1."
3. Is-subparagrafu li ġej għandu jiżdied ma' l-Artikolu 11: "L-emendi għall-istrument internazzjonali msemmi fl-Artikolu 3(1) jistgħu jiġu esklużi mill-qasam ta' applikazzjoni ta' dan ir-Regolament, skond l-Artikolu 5 tar-Regolament (KE) Nru 2099/2002."
Artikolu 12
Dan ir-Regolament għandu jorbot fl-intier tiegħu u japplika direttament fl-Istati Membri kollha.
Ir-Regolament tal-Kummissjoni (KE) Nru 2104/2002
tat-28 ta' Novembru 2002
li jaddatta r-Regolament tal-Kunsill (KE) Nru 377/98 dwar l-organizzazzjoni ta' stħarriġ kampjun dwar il-forza tax-xogħol fil-Komunità u r-Regolament tal-Kummissjoni (KE) Nru 1575/2000 li jimplimenta r-Regolamenttal-Kunsill (KE) Nru. 577/98 safejn u sakemm jirrigwarda l-lista tad-divarji ta' l-edukazjoni u tat-taħriġ u l-kodifika tagħhom sabiex jintużaw għat-trasmissjoni ta' l-informazzjoni mis-sena 2003 ’il quddiem
IL-KUMMISSJONI TAL-KOMUNITAJIET EWROPEJ
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 577/2002 tad-9 Marzu 1998 dwar l-organizzazzjoni ta' stħarriġ kampjun dwar il-forza tax-xogħol fil-Komunità [1], kif emendat bir-Regolament (KE) Nru 1991/98 [2] tal-Parlament Ewopew u tal-Kunsill, u b'mod partikolari Artikolu 4(3) tiegħu,
Billi:
(1) L-evoluzzjoni tal-modi tat-teknika u tal-kunċetti, b'mod partikolari fejn jirrigwardaw id-distinzjoni bejn l-edukazzjoni formali u għamliet oħra ta' attivitajiet ta' tagħlim u l-implimentazzjoni tal-klassifika fl-oqsma ta' l-edukazzjoni u tat-taħriġ, jagħmluha ta' ħtieġa illi tiġi addattata l-lista tad-divarji ta' l-edukazzjoni u tat-taħriġ stabbilita f'Artikolu 4(1)(h) tar-Regolament (KE) Nru 577/98.
(2) Bħala konsegwenza ta' dan, għandha tiġi addattata wkoll il-kodifika ta' dawn id-divarji stabbilita fl-Anness mar-Regolament tal-Kummissjoni (KE) 1575/2000 tad-19 ta' Lulju 2003 [3]. Il-lista l-ġdida u l-kodifika għandhom ikunu diġà implimentati fis-sena 2003 sabiex jiggarantixxu l-kompatibbiltà intiera mal-modulu ad hoc tas-sena 2003 dwar it-tagħlim tul il-ħajja [4].
(3) Il-miżuri pprovvduti f'dan ir-Regolament huma bi skond l-opinjoni mogħtija mill-Kumitat tal-Programm ta' l-Istatistika stabbilit bid-Deċiżjoni tal-Kunsill 89/382/KEE, Euratom [5],
ADOTTAT DAN IR-REGOLAMENT:
Artikolu 1
Artikolu 4(1)(ħ) tar-Regolament (KEE) Nru 577/98 jinbidel hawnhekk b'dan li ġej:
"(ħ) l-edukazzjoni u t-taħriġ:
il-parteċipazzjoni fl-edukazzjoni jew it-taħriġ formali matul l-erba’ ġimgħat ta' qabel
- il-livell,
- il-qasam;
il-parteċipazzjoni f'korsijiet u attivitajiet oħra mgħallma matul l-erba’ ġimgħat ta' qabel
- it-tul totali
- l-għan tal-kors jew ta' attività oħra mgħallma l-iktar riċenti
- il-qasam ta' l-attività mgħallma l-iktar riċenti
- ipparteċipata fl-attività mgħallma l-iktar riċenti matul is-sigħat tax-xogħol;
il-livell edukattiv milħuq
- l-ogħla livell ta' edukazzjoni jew taħriġ ikkompletati b'suċċess
- il-qasam ta' dan l-ogħla livell ta' edukazzjoni u taħriġ.
- is-sena meta kien ikkompletat b'suċċess dan l-ogħla livell."
Artikolu 2
Il-kodifika tad-divarji ta' l-edukazzjoni u t-taħriġ li jridu jiġu wżati għat-trasmissjoni ta' l-informazzjoni għas-snin 2003 u iktar ’il quddiem stabbiliti fl-Anness mar-Regolament preżenti tieħu l-post tad-divarji korrispondenti inklużi fl-Anness mar-Regolament tal-Kummissjoni (KE) Nru 1575/2000.
Artikolu 3
Dan ir-Regolament għandu jidħol fis-seħħ fl-20 jum wara dak tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Id-Deċiżjoni tal-Kummissjoni
tat-23 ta’ Diċembru 2002
li timplimenta r-Regolament tal-Kunsill (KEE) Nru 1612/68 fir-rigward ta’ l-approvazzjoni ta’ postijiet tax-xogħol battala u applikazzjonijiet għall-impjieg
(Test b’relevanza għaż-ŻEE)
(2003/8/KE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KEE) Nru 1612/68 tal-15 ta’ Ottubru 1998 dwar il-libertà tal-moviment għall-ħaddiema fi ħdan il-Komunità [1], kif l-aħħar emendat bir-Regolament (KEE) Nru 2434/92 [2], u b’mod partikolari Artikolu 44 tiegħu,
Billi:
(1) Sar ħafna progress minn meta ngħata bidu għan-network tas-Servizzi Europej tax-Xogħol (EURES) stabbilit bid-Deċiżjoni tal-Kummissjoni 93/569/KEE [3], sabiex ir-Regolament tal-Kunsill (KEE) Nru 1612/68 jiġi implimentat.
(2) Fid-dawl ta’ l-esperjenza miksuba mill-1993, u waqt li jingħata kont u jiġu konsolidati l-iżviluppi reċenti fl-ambjent EURES, in-network għandu jiġi msaħħaħ u integrat kollu kemm hu fl-attivitajiet tas-Servizzi tax-Xogħol ta’ l-Istati Membri. Id-diviżjoni kurrenti ta’ responsabbiltajiet u l-proċeduri ta’ teħid ta’ deċiżjonijiet għandhom jiġu disinjati mill-ġdid.
(3) In vista tat-tkabbir li jmiss ta’ l-Unjoni Ewropea, kont sħiħ għandu jingħata ta’ l-implimentazzjoni ta’ l-EURES fil-pajjiżi ta’ adeżjoni waqt li jiġi żgurat li s-sistema tibqa’ effiċjenti u maniġġabbli.
(4) L-opportunitajiet offruti mill-informazzjoni li toħroġ u l-għodda tat-teknoloġija tal-komunikazzjoni biex jittejbu aktar u jiġu razzjonalizzati s-servizzi provduti għandu wkoll jingħata kont tagħhom.
(5) Għal dan il-għan, il-EURES għandha tiġi konsolidata u msaħħa bħala għodda prinċipali għall-immonitorjar tal-mobilità, għas-sostenn tal-moviment liberu ta’ ħaddiema u l-integrazzjoni tas-swieq Ewropej tax-xogħol, u biex iċ-ċittadini jkunu infurmati dwar il-leġislazzjoni relevanti tal-Komunità.
(6) Hemm il-ħtieġa li tiġi sostnuta l-mobilità okkupazzjonali u ġeografika b’konformità ma’ l-Istrateġija Ewropea dwar l-Impjieg, fl-interessi ta’ l-implimentazzjoni tal-Pjan ta’ Azzjoni għal ħiliet u mobilità [4] u r-Riżoluzzjoni tal-Kunsill tat-3 ta’ Ġunju 2002 dwar l-istess kwistjoni [5].
(7) Għal raġunijiet ta’ ċarezza, huwa konsiljabbli li jiġi stabbilit mill-ġdid in-network tas-Servizzi Europej tax-Xogħol waqt li jiġu definiti b’mod aktar ċar il-kompożizzjoni, il-kostituzzjoni u l-funzjonijiet tiegħu. Din l-operazzjoni għandha tinvolvi s-sostituzzjoni tad-Deċiżjoni 93/569/KEE.
(8) Il-miżuri li għalihom tipprovdi din id-Deċiżjoni huma skond l-opinjoni tal-Kumitat Tekniku dwar il-libertà ta’ moviment għall-ħaddiema,
ADOTTAT DIN ID-DIRETTIVA:
Artikolu 1
In-network EURES
Il-Kummissjoni, is-Servizzi tax-Xogħol ta’ l-Istati Membri u kull imsieħba oħra nazzjonali li jista’ jkollhom, għandhom joħolqu network Ewropew ta’ servizzi, imsemmi EURES (EURopean Employment Services - Servizzi Europej tax-Xogħol) responsabbli biex jiżviluppaw l-iskambju ta’ informazzjoni u kooperazzjoni li għalih tipprovdi t-Taqsima II tar-Regolament (KEE) Nru 1612/68.
Artikolu 2
Għanijiet
Il-EURES għandha tikkontribwixxi għall-implimentazzjoni koordinata tad-dispożizzjonijiet tat-Taqsima II tar-Regolament (KEE) Nru 1612/68. Għandu jsostni l-Istrateġija Ewropea dwar ix-Xogħol u jikkontribwixxi għat-tisħiħ tas-suq wieħed Ewropew.
B’mod partikolari, għall-benefiċċju ta’ dawk li jkunu qed ifittxu x-xogħol, il-ħaddiema u min iħaddem, il-EURES għandu jfittex li jippromwovi:
(a) l-iżvilupp ta’ swieq Ewropej tax-xogħol miftuħa u aċċessibbli għal kulħadd;
(b) il-bdil transnazzjonali, inter-reġjonali u bejn il-fruntieri ta’ postijiet battala tax-xogħol u applikazzjonijiet għax-xogħol;
(ċ) transparenza u skambju ta’ informazzjoni dwar is-swieq Ewropej tax-xogħol, inkluż dwar il-kondizzjonijiet ta’ l-għixien u dwar l-opportunitajiet għall-akkwist ta’ ħiliet;
(d) l-iżvilupp ta’ metodoloġiji u indikaturi għal dan il-għan.
Artikolu 3
Komposizzjoni
Il-EURES għandu jikkomprendi l-kategoriji li ġejjin:
(a) Il-membri tal-EURES, li għandhom ikunu l-ispeċjalisti tas-servizzi maħtura mill-Istati Membri skond Artikolu 13(2) tar-Regolament (KEE) Nru 1612/68, u l-Uffiċju Ewropew ta’ Koordinazzjoni, skond Artikoli 21, 22 u 23 ta’ dak ir-Regolament; u
(b) l-imsieħba tal-EURES, kif hemm provdut f’Artikolu 17(1) tar-Regolament (KEE) Nru:
(i) is-servizzi reġjonali għax-xogħol ta’ l-Istati Membri;
(ii) is-servizzi tax-xogħol responsabbli għar-reġjuni mal-fruntieri;
(iii) servizzi speċjalizzati dwar l-impieġi li jkunu ġew notifikati lill-Kummissjoni skond Artikolu 17(2) tar-Regolament (KEE) Nru 1612/68.
Dawn il-kategoriji għandhom jinkludu it-trejd unions u l-organizzazzjonijiet ta’ min iħaddem nominati mill-membri EURES.
Artikolu 4
Ir-rwol ta’ l-Uffiċju Ewropew ta’ Koordinazzjoni
Id-Direttorat Ġenerali tax-Xogħol u l-Affarijiet Soċjali tal-Kummissjoni huwa responsabbli għall-amministrazzjoni ta’ l-Uffiċju Ewropew ta’ Koordinazzjoni.
L-Uffiċju Ewropew ta’ Koordinazzjoni (hawnhekk iżjed’ il quddiem imsejjaħ l-Uffiċju EURES ta’ Koordinazzjoni) għandu jissorvelja l-konformità mad-dispożizzjonijiet tat-Taqsima II tar-Regolament (KEE) Nru 1612/68 u għandu jassisti n-network fit-twettieq ta’ l-attivitajiet tiegħu.
Huwa għandu, b’mod partikolari, jwettaq:
(a) l-analiżi tal-mobilità ġeografika u tax-xogħol u l-iżvilupp ta’ attitudni ġenerali għall-mobilità skond l-Istrateġija Ewropea dwar ix-Xogħol;
(b) il-formulazzjoni ta’ attitudni kollox ma’ kollox koerenti u ta’ l-arranġamenti adattati għall-promozzjoni ta’ kooperazzjoni u koordinazzjoni bejn l-Istati Membri;
(ċ) il-monitoraġġ u l-evalwazzjoni totali ta’ l-attività EURES, u azzjoni biex jiġi verifikat li dan qed jitwettaq skond ir-Regolament (KEE) Nru 1612/68 u ma’ din id-Deċiżjoni.
Artikolu 5
Il-logo EURES
L-akronim EURES għandu jintuża esklussivament għal attivitajiet fi ħdan il-EURES. Għandu jintwera permezz ta’ logo standard, definit bi skema ta’ disinn grafiku.
Il-logo għandu jiġi reġistrat bħala marka tal-Kummerċ tal-Komunità fl-Uffiċju dwar l-Armonizzazzjoni fis-Suq Intern (OHIM). Jista’ jintuża mill-membri tal-EURES u l-imsieħba.
Artikolu 6
Grupp ta’ Strateġija ta’ Livell Għoli
B’dan qiegħed jinħoloq Grupp ta’ Strateġija ta’ Livell Għoli, kompost mill-Kapijiet tal-membri tal-EURES u presedut minn rappreżentant tal-Kummissjoni. Huwa għandu jgħin lill-Kummissjoni fil-promozzjoni u s-sorveljanza ta’ l-iżvilupp tal-EURES.
Il-Kummissjoni għandha tikkonsulta l-Grupp ta’ Strateġija ta’ Livell Għoli dwar kwistjonijiet li jikkonċernaw l-ippjanar strateġiku, l-iżvilupp, l-implimentazzjoni, l-immonitorjar u l-evalwazzjoni tas-servizzi u l-attivitajiet imsemmija f’din id-Deċiżjoni, inkluż:
(a) Il-Karta EURES, skond Artikolu 8(2);
(b) il-linji gwida EURES, skond Artikolu 9(1);
(ċ) l-abbozz tar-rapport annwali tal-Kummissjoni li għalih jipprovdi Artikolu 19(1) tar-Regolament (KEE) Nru 1612/68;
(d) ir-rapport ta’ kull sentejn tal-Kummissjoni lill-Parlament Ewropew, lill-Kunsill u lill-Kumitat Ekonomiku u Soċjali meħtieġ b’Artikolu 19(3) tar-Regolament (KEE) Nru 1612/68.
Il-Kapijiet ta’ l-organizzazzjonijiet Ewropej ta’ l-imsieħba soċjali għandhom jiġu mistiedna biex jieħdu sehem fil-laqgħat tal-Grupp.
Il-Grupp għandu jistabbilixxi l-metodi tiegħu tax-xogħol u r-regoli ta’ proċedura. Bħala regola ġenerali, għandu jitlaqqa’ darbtejn fis-sena mill-president. Huwa għandu jagħti l-opinjonijiet tiegħu b’maġġoranza sempliċi.
L-Uffiċju EURES ta’ Koordinazzjoni għandu jipprovdi sostenn permezz tas-segretarjat.
Artikolu 7
Grupp tax-xogħol
Sabiex jassisti fl-iżvilupp, l-implimentazzjoni u l-immonitorjar ta’ l-attivitajiet tal-EURES, l-Uffiċju EURES ta’ Koordinazzjoni għandu jistitwixxi Grupp tax-Xogħol kompost minn amministraturi, b’kull wieħed jirrappreżenta membru tal-EURES. L-Uffiċju EURES ta’ Koordinazzjoni għandu jistieden lir-rappreżentanti ta’ l-imsieħba soċjali Ewropej u, fejn xieraq, ir-rappreżentanti ta’ imsieħba oħra Ewropej u esperti, biex jattendu għall-laqgħat tal-Grupp tax-Xogħol.
Artikolu 8
Karta EURES
1. L-Uffiċju EURES ta’ Koordinazzjoni għandu jadotta l-Karta EURES skond il-proċeduri preskritti f’Artikolu 14(2), Artikolu 14(3), Artikolu 22(1)(a), (b) u (ċ), u Artikolu 23 tar-Regolament (KEE) Nru 1612/68, wara konsultazzjoni mal-Grupp ta’ Strateġija ta’ Livell Għoli tal-EURES stabbilit b’Artikolu 6 ta’ din id-Deċiżjoni.
2. Fuq il-bażi tal-prinċipju li l-postijiet battala tax-xogħol kollha u l-applikazzjonijiet għall-impjieg li jintgħamlu pubbliċi minn xi wieħed mill-membri u imsieħba tal-EURES għandhom ikunu aċċessibbli mal-Komunità kollha, il-Karta EURES għandha, b’mod partikolari, tistabbilixxi:
(a) deskrizzjonijiet ta’ l-attivitajiet li l-membri u l-imsieħba tal-EURES għandhom iwettqu, inkluż:
(i) is-servizzi ta’ tqabbil ta’ impjiegi, inkluż l-għoti personalizzat ta’ konsulenza u pariri lill-klijenti, sew jekk ikunu persuni jfittxu x-xogħol, ħaddiema jew min iħaddem;
(ii) l-iżvilupp ta’ kooperazzjoni transnazzjonali u bejn il-fruntieri, inklużi servizzi ta’ impjiegi u dawk soċjali, l-imsieħba sosċjali u istituzzjonijiet oħra konċernati, bil-ħsieb li jittejjeb l-iffunzjonar tas-swieq tax-xogħol, l-integrazzjoni tagħhom u mobilità imtejjba;
(iii) il-promozzjoni ta’ immonitorjar koordinat u stima ta’ ostakoli għall-mobilità, ħiliet biż-żejjed jew bin-nieqes u l-andament ta’ l-emigrazzjoni;
(b) l-għanijiet ta’ operazzjoni tas-sistema EURES, l-istandards ta’ kwalità li għandhom jiġu applikati kif ukoll l-obbligazzjonijiet tal-membri u l-imsieħba EURES, li jinkludu:
(i) l-integrazzjoni tad-databases relevanti tal-membri dwar postijiet battala tax-xogħol, mal-mekkaniżmu EURES ta’ bdil ta’ postijiet battala tax-xogħol, sa limitu ta’ żmien li għandu jiġi speċifikat;
(ii) it-tip ta’ informazzjoni, bħal informazzjoni dwar is-suq tax-xogħol, informazzjoni dwar il-kondizzjonijiet ta’ l-għajxien u tax-xogħol, informazzjoni dwar offerti u talbiet għax-xogħol, u ostakoli għall-mobilità, li għandhom jipprovdu lill-membri tagħhom u lill-bqija tan-network;
(iii) it-taħriġ u l-kwalifikazzjonijiet meħtieġa għall-persunal tal-EURES u l- kondizzjonijiet u l-proċeduti għall-organizzazzjoni ta’ żjarat u assenjamenti għall-uffiċjali;
(iv) it-tħejjija, sottomissjoni lill-Uffiċju EURES ta’ koordinazzjoni u l-eżekuzzjoni ta’ pjani ta’ attività, inklużi regoli speċifiċi għall-attivitajiet EURES bejn il-fruntieri;
(v) il-kondizzjonijiet li jirregolaw l-użu tal-logo EURES mill-membri u l-imsieħba;
(vi) il-prinċipji għall-monitoraġġ u l-evalwazzjoni ta’ l-attivitajiet EURES;
(ċ) il-proċeduri għall-istabbiliment ta’ sistema uniformi u mudelli komuni għall-iskambju ta’ informazzjoni dwar is-suq tax-xogħol u dik relatata mal-mobilità, fi ħdan in-network EURES, kif hemm provdut f’Artikoli 14, 15 u 16 tar-Regolament (KEE) Nru 1612/68, inkluża informazzjoni dwar ix-xogħol u dwar opportunitajiet tat-tagħlim fl-Unjoni Ewropea, li għandha tiġi nkorporata f’website integrata ta’ informazzjoni dwar il-mobilità tax-xogħol.
Artikolu 9
Linji gwida u Pjani ta’ Attività
1. B’konformità mal-Karta EURES kif hemm provdut f’Artikolu 8, u wara konsultazzjoni mal-Grupp ta’ Strateġija ta’ Livell Għoli tal-EURES kif hemm provdut f’Artikolu 6, l-Uffiċċju ta’ Koordinazzjoni tal-EURES għandu jistabbilixxi linji gwida għall-attivitajiet tal-EURES li jkopru perjodu ta’ tlett snin.
Il-linji gwaida għandhom jinkludu l-kondizzjonijiet għal kull assistenza finanzjarja li l-Kummissjoni tista’ tipprovdi skond il-paragrafu 4.
2. Fuq il-bażi tal-linji gwida, l-membri tal-EURES għandhom jippreżentaw il-pjani ta’ attività rispettivi tagħhom għall-perjodu kopert bil-linji gwida ta’ l-Uffiċċju ta’ Koordinazzjoni tal-EURES. Il-pjan ta’ attività għandu jispeċifika:
(a) l-attivitajiet prinċipali li għandhom jitwettqu mill-membru EURES fi ħdan il-qafas tan-network, inklużi l-attivitajiet transnazzjonali, bejn il-fruntieri u settorjali kif hemm provdut f’Artikolu 17 tar-Regolament (KEE) Nru 1612/68;
(b) ir-riżorsi umani u finanzjarji allokati għall-implimentazzjoni tat-Taqsima II tar-Regolament (KEE) Nru 1612/68;
(ċ) l-arranġamenti għall-monitoraġġ u l-evalwazzjoni ta’ l-attivitajiet ippjanati, inkluża l-informazzjoni li għandha tintbagħat lill-Kummissjoni fuq bażi annwali.
Il-pjani ta’ attività għandhom ukoll jipprovdu stima ta’ l-attivitajiet u l-progress miksub matul il-perjodu ta’ qabel.
3. L-Uffiċju ta’ Koordinazzjoni EURES għandu jeżamina l-pjani ta’ attività u l-informazzjoni mibgħuta dwar l-implimentazzjoni tagħhom bil-ħsieb li jagħmel stima tal-konsistenza tagħhom mal-linji gwida u d-dispożizzjonijiet tat-Taqsima II tar-Regolament (KEE) Nru 1612/68. Ir-riżultati ta’ din l-istima għandhom jiġu analizzati konġuntement mal-membri tal-EURES fuq bażi annwali, skond Artikolu 19(1) ta’ dak ir-Regolament, u għandhom jiġu nklużi fir-rapport ta’ kull sentejn tal-Kommissoni lill-Parlament Ewropew, lill-Kunsill u lill-Kumitat Ekonomiku u Soċjali meħtieġ b’Artikolu 19(3) ta’ dak ir-Regolament.
4. Il-Kummissjoni tista’ tagħti assistenza finanzjarja għall-implimentazzjoni tal-pjani ta’ attività suġġetta għar-regoli li jirregolaw ir-riżorsi relevanti ta’ l-estimi.
Artikolu 10
Tħassir
Id-Deċiżjoni 93/569/KEE hija b’dan imħassra. Iżda, għandha tibqa’ tapplika għal operazzjonijiet li fir-rigward tagħhom applikazzjoni kienet mibgħuta qabel id-dħul fis-seħħ ta’ din id-Deċiżjoni.
Artikolu 11
Data ta’ applikazzjoni
Din id-Deċiżjoni għandha tapplika mill-1 ta’ Marzu 2003.
Artikolu 12
Indirizzati
Din id-Deċiżjoni hija ndirizzata lill-Istati Membri.
Id-Direttiva 2003/24/KE tal-Parlament Ewropew u tal-Kunsill
ta' l-14 ta' April 2003
li temenda d-Direttiva tal-Kunsill 98/16/KE dwar ir-regoli u n-normi ta' sigurtà għal vapuri tal-passiġġieri
IL-PARLAMENT EWROPEW U L-KUNSILL TA' L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u b'mod speċjali l-Artikolu 80(2) tiegħu,
Wara li kkunsidraw il-proposta mill-Kummissjoni [1],
Wara li kkunsidraw l-opinjoni tal-Kumitat Ewropew Ekonomiku u Soċjali [2],
Wara li kkonsultaw lill-Kumitat tar-Reġjuni,
Huma u jaġixxu skond il-proċedura stabbilita fl-Artikolu 251 tat-Trattat [3],
Billi:
(1) Id-Direttiva tal-Kunsill 98/18/KE tas-17 ta' Marzu 1998 dwar ir-regoli u l-istandards tas-sigurtà għall-vapuri tal-passiġġieri [4] tintroduċi livell uniformi ta' sigurtà rigward il-ħajja u l-proprjetà fuq il-vapuri l-ġodda tal-passiġġieri u dawk eżistenti, meta ż-żewġ kategoriji ta' vapuri u vetturi jkunu jagħmlu vjaġġi domestiċi, u tistabbilixxi l-proċeduri għan-negozjati fuq il-livell internazzjonali bil-ħsieb ta' l-armonizzazzjoni tar-regoli għall-vapuri tal-passiġġieri fuq vjaġġi internazzjonali.
(2) Id-definizzjoni taż-żoni tal-baħar hija kruċjali sabiex tiġi stabbilita l-applikazjoni tad-Direttiva 98/18/KE għall-klassijiet differenti tal-vapuri tal-passiġġieri. Id-Direttiva tinkludi proċedura sabiex jiġu ppubblikati l-listi taż-żoni tal-baħar li nstabu diffiċli li jiġu implimentati. Huwa għalhekk meħtieġ li tiġi stabbilita proċedura funzjonali u trasparenti, li tgħin il-monitoraġġ effettiv ta' l-implimentazjoni ta' din id-Direttiva.
(3) Bil-ħsieb li jiġi armonizzat il-livell tas-sigurtà li japplika għall-vapuri fil-Komunità kollha, għandha tiġi mħassra d-deroga mogħtija lill-Greċja fejn għandha x'taqsam l-iskeda taż-żmien sabiex jiġu applikati l-ħtiġiet tas-sigurtà.
(4) Id-Direttiva 2003/25/KE tal-Parlament Ewropew u tal-Kunsill ta' l-14 ta' April 2003 dwar il-ħtiġiet speċifiċi dwar l-istabbiltà għall-vapuri tar-ro-ro li jgħabbu l-passiġġieri [5] tintroduċi ħtiġiet imsaħħa dwar l-istabbiltà tal-vapuri ro-ro tal-passiġġieri li joperaw is-servizzi internazzjonali lejn jew mill-portijiet tal-Komunità, u din il-miżura mtejba għandha tapplika wkoll għal ċerti kategoriji ta' dawn il-vapuri li joperaw servizzi domestiċi skond l-istess kondizzjonijiet tal-baħar. In-nuqqas li jiġu applikati l-ħtiġiet ta' din l-istabbiltà għandhom ikunu raġunijiet sabiex jiġu mneħħija f'fażi wara fażi l-vapuri ro-ro tal-passiġġieri wara ċertu numru ta' snin tal-ħidma.
(5) Minħabba l-modifiki strutturali li jistgħu jeħtieġu li jidħlu għalihom il-vapuri ro-ro tal-pasiġġieri sabiex iħarsu l-ħtiġiet speċifiċi ta' l-istabbiltà, dawn il-ħtiġiet għandhom jiddaħħlu fuq perjodu ta' snin sabiex jippermettu lill-parti affettwata ta' l-industrija żmien biżżejjed sabiex tikkonforma: Għal dan il-fini, għandha tiġi pprovvduta skeda taż-żmien tad-dħul f'fażi fażi għall-vapuri eżistenti. Dan id-dħul f'fażi fażi ma għandux jaffettwa l-infurzar tal-ħtiġiet speċifiċi tas-sigurtà fiż-żoni tal-baħar koperti bl-Annessi mal-Ftehim ta' Stokkolma tat-28 ta' Frar 1996.
(6) Huwa meħtieġ li jitqiesu l-bidliet li saru lill-istrumenti rilevanti internazzjonali, bħalma huma l-konvenzjonijiet, il-protokolli, il-kodiċijiet u r-riżoluzjonijiet ta' l-Organizzazzjoni Internazzjonali Marittima (l-IMO) u li dan isir f'manjiera flessibbli u rapida.
(7) Bis-saħħa tad-Direttiva 98/18/KE, il-Kodiċi Internazzjonali dwar is-Sigurtà tal-Vetturi ta' Veloċità Qawwija li jinsab fir-Riżoluzzjoni tal-Kumitat tas-Sigurtà Marittima ta' l-IMO MSC 36 (63) tal-20 ta' Mejju 1994 japplika għall-vetturi tal-passiġġieri ta' veloċità qawwija li joperaw servizzi domestiċi. L-IMO adottat kodiċi ġdida għall-vetturi ta' veloċità qawwija, il-Kodiċi Internazzjonali tas-Sigurtà tal-Vetturi ta' Veloċita Qawwija, 2000 (il-Kodiċi HSC 2000) li jinsab fir-Riżoluzzjoni, li jinsab fir-Riżoluzzjoni tal-Kumitat tas-Sigurtà Marittima ta' l-IMO MSC 97/73 tal-5 ta' Diċembru 2000, li japplika għall-vetturi kollha ta' veloċità qawwija mibnija fl-1 ta' Lulju 2002 jew wara. Huwa importanti li jiġi żgurat illi d-Direttiva 98/18/KE tkun tista tiġi aggornata f'manjiera flessibbli sabiex tapplika dawn l-iżviluppi fil-livell internazzjonali, saħansitra għall-vetturi tal-passiġġieri ta' veloċità qawwija li joperaw fuq servizzi domestiċi.
(8) Huwa importanti li jiġu applikati l-miżuri xierqa sabiex jiġi żgurat l-aċċess f'kondizzjonijiet ta' sigurtà għall-passiġġieri b'mobbiltà mnaqqsa fil-vapuri u l-vetturi ta' veloċità qawwija li joperaw servizzji domestiċi fl-Istati Membri.
(9) Id-Direttiva 98/18/KE għandha għalhekk tiġi emendata kif jixraq,
ADOTTAW DIN ID-DIRETTIVA:
Artikolu 1
Id-Direttiva 98/18/KE hija hawnhekk emendata kif ġej:
1. fl-Artikolu 2 għandhom jiżdiedu l-punti li ġejjin:
"(ea) "vapur ro-ro tal-passiġġieri" ifisser vapur li jġorr iktar min 12-il passiġġier, li jkollu spazji jew kategorija ta' spazji għal tagħbija bir-ro-ro kif iddefinit fir-Regolament II-2/A/2 fl-Anness I."
"(ha) "għomor" ifisser il-għomor tal-vapur, espress fin-numru tas-snin wara d-data tal-kunsinna tiegħu."
"(w) "persuni b'mobbiltà mnaqqsa"; tfisser kull persuna li jkollha diffikultà partikolari meta tuża t-trasport pubbliku, inklużiml-ersuni anzjani, il-persuni ddiżabbitati, il-persuni b'debbolezzi sensorji u l-utenti tas-siġġijiet tar-roti, in-nisa tqal u l-persuni li jakkumpanjaw tfal żgħar.";
2. l-Artikolu 4(2) jiġi mibdul b'li ġej:
"2. Kull Stat Membru għandu:
(a) jistabbilixxi, u jaġġorna, meta meħtieġ, lista taż-żoni taħt il-ġurisdizzjoni tiegħu, li tiddelimita ż-żoni għall-ħidma matul is-sena kollha u, meta xieraq, ħidma perjodika ristretta tal-klassijiet tal-vapuri, bl-użu tal-kriterji ddikjarati fil-paragrafu 1;
(b) jippubblika l-lista f'database pubbliku disponibbli fuq is-sit ta' l-Internet ta' l-awtrorità marittima kompetenti;
(ċ) jinnotifka lill-Kummissjoni bil-lokazzjoni ta' dan it-tagħrif, u meta jsiru l-modifiki għal-lista.";
3. għandhom jiddaħħlu l-Artikoli li ġejjin:
"l-Artikolu 6a
Il-ħtiġiet ta' l-istabbiltà u l-ħruġ mis-servizz f'fażi fażi tal-vapuri tal-passiġġieri ro-ro
1. Il-vapuri ro-ro kollha tal-passiġġieri tal-Klassi A u B, li l-karina tagħhom tkun titqiegħed qabel l-1 ta' Ottubru 2004 jew li jkunu fi stadju simili fil-bini għandhom jikkonformaw ma' l-Artikoli 6, 8 u 9 tad-Direttiva 2003/25/KE tal-Parlament Ewropew u tal-Kunsill ta' l-14 t'April 2003 dwar il-ħti[iet specifiċi ta' stabbiltà ghall-vapuri tal-passiġġieri ro-ro [6].
2. Il-vapuri ro-ro kollha tal-passiġġieri tal-Klassi A u B, li l-karina tagħhom tkun titqiegħed qabel l-1 ta' Ottubru 2004 jew li jkunu fi stadju simili fil-bini għandhom jikkonformaw ma' l-Artikoli 6, 8 u 9 tad-Direttiva 2003/25/KE sa l-1 ta' October 2010, għajr jekk jinħarġu mis-servizz f'fażi fażi f'din id-data jew f'data wara li fiha jilħqu l-għomor ta' 30 sena imma, jkun xi jkun il-każ, mhux iktar tard mill-1 ta' Ottubru 2015.
Artikolu 6b
Il-ħtiġiet tas-sigurtà għall-persuna b'mobbilta mnaqqsa
1. L-Istati Membri għandhom jiżguraw illi jittieħdu l-miżuri xierqa, imsejsa, meta applikabbli, fuq il-linji gwida fl-Anness III sabiex jgħinu lill-persuna b'mobbiltà mnaqqsa li jkollhom aċċess bla xkiel għall-vapuri kollha tal-passiġġieri tal-Klassijiet A, B, Ċ u D u għall-vetturi kollha ta' veloċità qawwija, użati għat-trasport pubbliku, li l-karina tagħhom titqiegħed fl-1 ta' Ottubru 2004 jew wara jew li jkunu fi stadju simili tal-bini.
2. L-Istati Membri għandhom jikkooperaw ma' l-organizzazzjonijiet li jirrappreżentaw lill-persuni b'mobbiltà mnaqqsa u jikkonsultawhom dwar l-implimentazzjoni tal-linji gwida inklużi fl-Anness III.
3. Bil-għan li jiġu mmodifikati l-vapuri tal-passiġġieri tal-Klassijiet A, B, Ċ u D u l-vetturi ta' veloċità qawwija, użati għat-trasport pubbliku, li l-karina tagħhom titqiegħed jew tkun qiegħda fi stadju simili tal-bini qabel l-1 ta' Ottubru 2004, l-Istati Membri għandhom japplikaw il-linji gwida fl-Anness III safejn u sakemm ikun raġjonevoli u prattikabbli f'termini ekonomiċi.
L-Istati Membri għandhom ifasslu pjan nazzjonali ta' azzjoni dwar kif għandhom jiġu applikati l-linji gwida għal dawn il-vapuri u vetturi. Għandhom jibagħtu din il-pjanta lill-Kummissjoni mhux iktar tard mill-15 ta' Mejju 2005.
4. L-Istati Membri għandhom jirrappurtaw lill-Kummissjoni dwar l-implimentazzjoni ta' dan l-Artikolu rigward il-vapuri kollha tal-passiġġieri riferiti fil-paragrafu 1, il-vapuri tal-passiġġieri riferiti fil-paragrafu 3 iċċertifikati li jġorru iktar minn 400 passiġġier u l-vetturi kollha ta' veloċità qawwija, mhux iktar tard mis-17 ta' Mejju 2006."
4. Għandu jiżdied l-Anness III, kif iddikjarat fl-Anness.
Artikolu 2
L-Artikolu 6(3) tad-Direttiva 98/18/KE għandu jiġi mħassar b'effett mill 1 ta' Jannar 2005.
Artikolu 3
L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa sabiex iħarsu din id-Direttiva qabel is-17 ta' Novembru 2004. Għandhom jgħarrfu lill-Kummissjoni minnufih b'dan.
Meta Stat Membru jadotta dawn il-miżuri, għandu jkun fihom referenza għal din id-Direttiva jew għandhom ikunu akkumpanjati b'din ir-referenza fl-okkażjoni tal-pubblikazzjoni uffiċjali tagħhom. Il-modi dwar kif issir din ir-referenza għandhom jiġu stabbiliti mill-Istati Membri.
Artikolu 4
Id-Direttiva tal-Kummissjoni 2003/26/KE
tat-3 ta' April 2003
li tadatta għall-progress tekniku d-Direttiva 2000/30/KE tal-Parlament Ewropew u tal-Kunsill fir-rigward tal-limitaturi tal-veloċità u l-emissjonijiet ta' l-exhaust ta' vetturi kummerċjali
(Test b'rilevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Waqt li kkunsidrat id-Direttiva 2000/30/KE tal-Parlament Ewropew u tal-Kunsill tas-6 ta' Ġunju 2000 fuq l-ispezzjoni teknika fit-triq ta' vetturi kummerċjali li jiċċirkolaw fil-Komunità [1], u partikolarment l-Artikolu 8 tagħha,
Billi:
(1) Id-Direttiva 2000/30/KE dwar qafas legali għall-ispezzjoni fit-triq ta' vetturi kummerċjali, kemm jekk iġorru passiġġieri jew merkanzija.(1) Id-Direttiva 2000/30/KE dwar qafas legali għall-ispezzjoni fit-triq ta' vetturi kummerċjali, kemm jekk iġorru passiġġieri jew merkanzija.Teħtieġ Stati Membri li jissupplimentaw il-verifika teknika tat-triq ta' kull sena b'ispezzjonijiet mhux mistennija ta' proporzjon rappreżentattiv tal-flotta tal-vetturi kummerċjali fit-toroq tagħhom kull sena.Teħtieġ Stati Membri li jissupplimentaw il-verifika teknika tat-triq ta' kull sena b'ispezzjonijiet mhux mistennija ta' proporzjon rappreżentattiv tal-flotta tal-vetturi kummerċjali fit-toroq tagħhom kull sena.
(2) Fil-qasam tal-verifiki tekniċi fuq il-vetturi jgħoddu d-Direttiva tal-Kunsill 96/96/KE ta' l-20 ta' Diċembru 1996 fuq l-approssimazzjoni tal-liġijiet ta' l-Istati Membri dwar il-verifiki tekniċi għall-vetturi bil-mutur u l-karrijiet tagħhom [2], kif l-aħħar emendata mid-Direttiva tal-Kummissjoni 2001/11/KE [3], li jkopri verifiki tekniċi regolari, u bid-Direttiva 2000/30/KE, li tapplika għall-ispezzjonijiet fit-triq ta' vetturi kummerċjali kbar.Iż-żewġ Direttivi jużaw l-istess Kumitat u l-istess proċedura għall-adattamenti tekniċi.Iż-żewġ Direttivi jużaw l-istess Kumitat u l-istess proċedura għall-adattamenti tekniċi.
(3) Id-Direttiva 96/96/KE ġiet emendata billi ġew iffissati limiti ta' emissjoni aktar iebsa għal ċerti kategoriji ta' vetturi bil-mutur u l-verifika funzjonali tat-tagħmir li jillimità l-veloċità fuq vetturi kummerċjali kbar.(3) Id-Direttiva 96/96/KE ġiet emendata billi ġew iffissati limiti ta' emissjoni aktar iebsa għal ċerti kategoriji ta' vetturi bil-mutur u l-verifika funzjonali tat-tagħmir li jillimità l-veloċità fuq vetturi kummerċjali kbar.Biex tkun konsistenti ma' dik id-Direttiva, id-Direttiva 2000/30/KE għandha bżonn li tkun adattata biex tinkludi dispożizzjonijiet ġodda tekniċi, jiġifieri billi jinġabu sistemi ta' monitoraġġ dijanjostiċi abbord (OBD) u limitaturi tal-veloċità fl-iskop ta' spezzjonijiet fit-triq.Biex tkun konsistenti ma' dik id-Direttiva, id-Direttiva 2000/30/KE għandha bżonn li tkun adattata biex tinkludi dispożizzjonijiet ġodda tekniċi, jiġifieri billi jinġabu sistemi ta' monitoraġġ dijanjostiċi abbord (OBD) u limitaturi tal-veloċità fl-iskop ta' spezzjonijiet fit-triq.Id-Direttiva 2000/30/KE teħtieġ ukoll aġġornament (flimkien mad-Direttiva 96/96/KE) biex ikunu inkorporati valuri tal-limitu tal-verifika ta' l-emissjoni riveduti għal ċerti kategoriji ta' vetturi bil-mutur.Id-Direttiva 2000/30/KE teħtieġ ukoll aġġornament (flimkien mad-Direttiva 96/96/KE) biex ikunu inkorporati valuri tal-limitu tal-verifika ta' l-emissjoni riveduti għal ċerti kategoriji ta' vetturi bil-mutur.
(4) Id-dispożizzjonijiet ta' din id-Direttiva huma skond l-opinjoni tal-Kumitat fuq l-Adattament għall-Progress Tekniku stabbilit bis-saħħa ta' l-Artikolu 8 tad-Direttiva 96/96/KE,
ADOTTAT DIN ID-DIRETTIVA:
Artikolu 1
L-Annessi I u II tad-Direttiva 2000/30/KEE għandhom jiġu emendati kif provdut fl-Anness ta' din id-Direttiva.1
Artikolu 2
1. L-Istati Membri għandhom iġibu fis-seħħ il-liġijiet, ir-regolamenti u d-dispożizzjonijiet amministrativi meħtieġa biex jikkonformaw ma' din id-Direttiva sa mhux aktar tard mill-1 ta' Jannar 2004.
Meta l-Istati Membri jadottaw dawk id-dispożizzjonijiet, għandu jkollhom referenza għal din id-Direttiva jew għandhom ikunu akkompanjati b'tali referenza fl-okkażjoni tal-pubblikazzjoni uffiċċjali tagħhom.L-Istati Membri għandhom jiddeterminaw kif issir din ir-riferenza.
2. L-Istati Membri għandhom jikkommunikaw lill-Kummissjoni t-testi tad-dispożizzjonijiet tal-liġi nazzjonali li jadottaw fil-qasam iggvernat minn din id-Direttiva
Artikolu 3
Id-Direttiva 2003/30/KE tal-Parlament Ewropew u tal-Kunsill
tat-8 ta’ Mejju 2003
dwar il-promozzjoni ta’ l-użu tal-bijokarburanti jew karburanti oħra rinnovabbli għat-trasport
IL-PARLAMENT EWROPEW U L-KUNSILL TA’ L-UNJONI EWROPEA,
Wara li kkunsidraw it-Trattat li jistabbilixxi l-Komunità Ewropea, u b’mod partikolari l-Artikolu 175(1) tiegħu,
Wara li kkunsidraw il-proposta mill-Kummissjoni [1],
Wara li kunsidraw l-opinjoni tal-Kumitat Ekonomiku u Soċjali Ewropew [2],
Wara li kkunsidraw l-opinjoni tal-Kumitat tar-Reġjuni [3],
Waqt li jaġixxu skond il-proċedura stabbilita fl-Artikolu 251 tat-Trattat [4],
Billi:
(1) Il-Kunsill Ewropew imlaqqa’ f’Gothenburg fil-15 u s-16 ta’ Ġunju 2001 qabel dwar strateġija Komunitarja għall-iżvilupp sostenibbli li tikkonsisti f’sett ta’ miżuri, li jinkludi l-iżvilupp tal-bijokarburanti.
(2) Ir-riżorsi naturali, u l-utilizzazzjoni prudenti u razzjonali tagħhom kif imsemmi fl-Artikolu 174(1) tat-Trattat, jinkludu ż-żejt, il-gass naturali u l-karburanti solidi li huma għejjun essenzjali ta’ l-enerġija imma wkoll l-għejjun ewliena fl-emissjonijiet tal-karbonju dijossidu.
(3) Madankollu, teżisti firxa wiesgħa ta’ bijomassa li tista’ tintuża għalbiex tipprodiċi l-bijokarburanti, imnissla mill-prodotti tal-agrikoltura u tal-forestrija, kif ukoll mir-residwi u l-iskart tal-forestrija u l-industriji tal-forestrija u tal-prodotti agro-alimentari.
(4) Is-settur tat-trasport jgħodd għal iktar minn 30 % tal-konsum finali ta’ l-enerġija fil-Komunità u qiegħed jikber, xejra li għandha tiżdied, flimkien ma’ l-emissjonijiet tal-karbonju dijossidu u din l-espansjoni se tkun ikbar f’termini ta’ perċentwali fil-pajjiżi kandidati wara l-adezjoni tagħhom ma’ l-Unjoni Ewropea.
(5) Il-White Paper tal-Kummissjoni "Il-politika Ewropea dwar t-trasport għas-sena 2010: iż-żmien tad-deċiżjonijiet" tistenna li l-emissjonijiet tal-CO2 mit-trasport jogħlew b’50 % bejn is-snin 1990 u 2010, għal madwar 1113-il miljun tunnellata metrika, bir-responsabbiltà prinċipali taqa’ fuq it-trasport bit-triq, li jammonta għal 84 % ta’ l-emissjonijiet tal-CO2 li għandhom x’jaqsmu mat-trasport. Mil-lat ekoloġiku, il-White Paper għalhekk issejjaħ għat-tnaqqia tad-dipendenza fuq iż-żejt (bħalissa 98 %) fis-settur tat-trasport billi jintużaw karburanti alternattivi bħalma huma l-bijokarburanti.
(6) Użu akbar tal-bijokarburanti għat-trasport jagħmel parti mill-pakkett tal-miżuri meħtieġa għalbiex jitħares il-Protokoll ta’ Kyoto, u minn kull pakkett ta’ politika għalbiex tissodisfa iktar impenji f’dan ir-rigward.
(7) L-użu akbar tal-bijokarburanti għat-trasport, mingħajr ma jitħallew barra karburanti alternattivi possibbli oħra, inklużi l-LPG us-CNG tal-karozzi, huwa wieħed mill-għodda li bihom il-Komunità tista’ tnaqqas id-dipendenza tagħha fuq l-enerġija importata u tinfluwenza s-suq tal-karburanti u b’hekk is-sigurtà tal-provvista ta’ l-enerġija fi żmien medju u fit-tul. Madankollu, din il-kondizzjoni bl-ebda mod ma għandha tnaqqas l-importanza tal-konformità mal-leġislazzjoni Komunitarja dwar il-kwalità tal-karburant, l-emissjonijiet mill-vetturi u l-kwalità ta’ l-arja.
(8) B’riżultat ta’ l-avvanzi teknoloġiċi, il-biċċa l-kbira tal-vetturi bħalissa fiċ-ċirkolazzjoni fl-Unjoni Ewropea għandhom il-kapaċità li jużaw taħlita ħafifa tal-bijokarburanti mingħajr ebda problema. L-iżviluppi teknoloġiċi l-iktar reċenti jagħmluha possibbli li jintużaw perċentwali ogħla ta’ bijokarburant fit-taħlita. Uħud mill-pajjiżi digà jużaw taħlitiet tal-bijokarburanti ta’ 10 % u ogħla.
(9) Flotot vinkolati joffru l-potenzjal li jintuża konċentrament ogħla tal-bijokarburanti. F’uħud mill-ibliet, flotot vinkolati diġà joperaw b’bijokarburanti puri u, f’xi każijiet, dan għen għalbiex tittejjeb il-kwalità ta’ l-arja fiż-żoni urbani. L-Istati Membri jistgħu għalhekk jippromwovu iktar l-użu tal-bijokarburanti fil-modi tat-trasport pubbliku.
(10) Il-promozzjoni ta’ l-użu tal-bijokarburanti fit-trasport tikkostitwixxi pass lejn l-applikazzjoni iktar wiesgħa tal-bijomassa li tippermetti li l-bijokarburant jiġi żviluppat iktar fil-ġejjieni, filwaqt li ma jiġux esklużi għażliet oħra u, b’mod partikolari, l-għażla ta’ l-idroġenu.
(11) Il-politika tar-riċerka segwita mill-Istati Membri li għandha x’taqsam ma’ aktar użu tal-bijokaburanti għandha tinkorpora s-settur ta’ l-idroġenu f’livell sinifikanti u tippromwovi din l-għażla, filwaqt li tieħu kont tal-programmi kwadri rilevanti Komunitarji.
(12) Iż-żejt veġetali pur mill-pjanti taż-żejt prodott bil-pressa, l-estrazzjoni jew metodi paragunabbli, krud jew raffinat imma kimikament mhux modifikat, jista’ wkoll jintuża bħala bijokarburant f’każijiet speċifiċi meta l-użu tiegħu jkun kompatibbli mat-tip tal-magni involuti u l-ħtiġiet korrispondenti ta’ l-emissjonijiet
(13) It-tipi l-ġodda tal-karburanti għandhom iħarsu l-istandards tekniċi rikonoxxuti jekk iridu jiġu aċċettati iktar mill-konsumaturi u mill-manifatturi tal-vetturi u b’hekk jippenetraw is-suq. L - istandards tekniċi wkoll jiffurmaw il-bażi għall-ħtiġiet li jirrigwardaw l-emissonijiet u l-monitoraġġ ta’ l-emissjonijiet. Jista’ jkun hemm diffikultajiet meta jkun qiegħed jiġi żgurat illi t-tipi l-ġodda tal-karburanti jissodisfaw l-istandards tekniċi korrenti, li, fil-biċċa l-kbira, ġew żviluppati għall-karburanti fossili konvenzjonali. Il-Kummssjoni u l-korpi ta’ l-istandardizzazzjoni għandhom jimmonitoraw l-iżviluppi u jadattaw u jiżviluppaw l-istandards b’mod attiv, b’mod partikolari l-aspetti tal-volatilità, għalbiex ikunu jistgħu jiġu ntrodotti tipi ġodda ta’ karburanti, filwaqt li jinżammu l-ħtiġiet ta’ prestazzjoni ambjentali.
(14) Il-bijo-etanol u l-bijo-diesel, meta użati fil-vetturi fl-għamla pura jew bħala taħlita, għandhom jikkonformaw ma’ l-istandards tal-kwalità stabbiliti għalbiex jiġi żgurat it-twettiq ottimu tal-prestazzjoni tal-magna. Huwa nnotat illi fil-każ tal-bijo-diesel għall-magni tad-diesel, meta l-għażla tal-proċess hija l-esterifikazzjoni, jista’ jiġi applikat l-istandard prEN 14214 tal-Kumitat Ewropew ta’ l-Istandardizzazzjoni (CEN) dwar il-metil-esteri xaħmin (FAME). Għal din ir-raġuni s-CEN għandu jistabbilixxi l-istandards xierqa għall-prodotti l-oħra tal-bijokarburanti għat-trasport fl-Unjoni Ewropea.
(15) Il-promozzjoni ta’ l-użu tal-bijokarburanti għalbiex skond il-prattiċi tal-agrikoltura u tal-forestrija sostenibbbli stabbiliti fir-regoli li jirregolaw il-politika komuni agrikola tista’ toħloq opportunitajiet ġodda għall-iżvilupp sostenibbli rurali f’politika komuni agrikola orjentata iktar lejn is-suq ingranata iktar mas-suq Ewropew u mar-rispett lejn ruralità ħajja u lejn l-agrikoltura multi-funzjonali, u tista’ tiftaħ suq ġdid għall-prodotti agrikoli innovattivi rigward l-Istati Membri tal-preżent u tal-futur.
(16) Fir-riżoluzzjoni tiegħu tat-8 ta’ Ġunju 1998 [5], il-Kunsill approva l-istrateġija u l-pjan ta’ azzjoni tal-Kummissjoni għal sorsi ta’ l-enerġija rinnovabbli u talab miżuri speċifiċi fis-settur tal-bijokarburanti.
(17) Il-Green Paper tal-Kummissjoni "Lejn Strateġija Ewropea għas-sigurtà tal-provvista ta’ l-enerġija" tiffissa l-mira ta’ sostituzzjoni ta’ 20 % tal-karburanti konvenzjonali b’karburanti alternattivi fis-settur tat-trasport bit-triq sas-sena 2020.
(18) Il-karburanti alternattivi jkunu kapaċi jiksbu l-penetrazzjoni tas-suq biss jekk ikunu disponibbli b’mod ġenerali u kompetittivi.
(19) Fir-riżoluzzjoni tiegħu tat-18 ta’ Ġunju 1998 [6], il-Parlament Ewropew sejjaħ għal żieda ta’ 2 % fis-sehem tas-suq tal-bijokarburanti fuq ħames snin permezz ta’ pakkett ta’ miżuri, inklużi l-eżenzjoni mit-taxxi, l-assistenza finanzjarja għall-industrija ta’ l-ipproċessar u li tiġi stabbilita rata obbligatorja ta’ bijokarburanti għall-kumpaniji taż-żejt.
(20) Il-metodu ottimu għalbiex jiżdied is-sehem tal-bijokarburanti fis-swieq nazzjonali u Komunitarji jiddependi mid-disponibbiltà tar-riżorsi u tal-materji prima, fuq il-politika nazzjonali u Komunitarji għalbiex jiġu promossi l-bijokarburanti u fuq l-arranġamenti tat-taxxi, u fuq l-involviment xieraq ta’ dawk kollha kkonċernati u/jew huma partijiet.
(21) Il-politika nazzjonali għalbiex tippromwovi l-użu tal-bijokarburanti ma għandhiex twassal għall-projbizzjoni tal-moviment ħieles tal-karburanti li jissodisfaw l-ispeċifikazzjonijiet armonizzati ambjentali kif stabbiliti fil-leġislazzjoni Komunitarja.
(22) Il-promozzjoni tal-produzzjoni u l-użu tal-bijokarburanti tista’ tikkontribwixxi għal tnaqqis fid-dipendenza fuq l-importazzjoni ta’ l-enerġija u l-emissjonijiet tal-gassijiet tad-dinja-serra. B’żieda ma’ dan, il-bijokarburanti fl-għamla pura jew imħallta, jistgħu fil-prinċipju jintużaw fil-vetturi bil-mutur eżistenti u jużaw is-sistema korrenti tad-distribuzzjoni tal-karburanti tal-vetturi bil-mutur. It-taħlit tal-bijokarburanti mal-karburanti fossili jista’ jiffaċilita tnaqqis potenzjali fl-ispiża tas-sistema tad-distribuzzjoni fil-Komunità.
(23) Ġaladarba l-mira ta’ l-azzjoni proposta, jiġifieri l-introduzzjoni ta’ prinċipji ġenerali li jipprovdu perċentwal minimu ta’ bijokarburanti li jiġi mqiegħed fis-suq u mqassam, ma tistax tinkiseb biżżejjed mill-Istati Membri minħabba l-iskala ta’ l-azzjoni, u għalhekk tista’ tinkiseb aħjar fil-livell Komunitarju, il-Komunità tista’ tadotta miżuri, skond il-prinċipju tas-sussidjarjetà ddikjarat fl-Artikolu 5 tat-Trattat. Skond il-prinċipju tal-proporzjonalità, kif stabbilit f’dan l-Artikolu, din id-Direttiva ma tmurx lil hinn minn dak li huwa meħtieġ għalbiex tinkiseb din il-mira.
(24) Għandhom jiġu promossi r-riċerka u l-iżvilupp tat-teknoloġija fil-qasam tas-sostenibbiltà tal-bijokarburanti.
(25) Żieda fl-użu tal-bijokarburanti għandha tkun akkumpanjata minn analiżi ddettaljata ta’ l-impatt ambjentali, ekonomiku u soċjali għalbiex jiġi deċiż jekk hux tal-parir li jiżdied il-proporzjon tal-bijokarburanti f’relazzjoni mal-karburanti konvenzjonali.
(26) Għandha ssir dispożizzjoni għall-possibbiltà li tiġi addattata bil-ħeffa lista tal-bijokarburanti, il-perċentwal tal-kontenut rinnovabbli, u l-iskeda tgħall-introduzzjoni tal-bijokarburanti fis-suq tal-karburanti tat-trasport, għall-progress tekniku u għar-riżultati ta’ stima ta’ l-impatt ambjentali fl-ewwel fażi ta’ l-introduzzjoni.
(27) Għandhom jiġu introdotti miżuri għalbiex jiżviluppaw bil-ħeffa l-istandards tal-kwalità tal-bijokarburanti li għandhom jiġu użati fis-settur awtomotiv, kemm bħala bijokarburanti puri u kemm bħala komponent ta’ taħlit fil-bijokarburanti konvenzjonali. Għalkemm il-frazzjon bijodegradabbli ta’ l-iskart huwa potenzjalment għajn ta’ ultilità għalbiex jipproduċi l-bijokarburanti, l-istandard tal-kwalità għandu jqis it-tniġġis possibbli preżenti fl-iskart għalbiex jiġu evitati l-komponenti speċjali li jagħmlu ħsara lill-vettura jew li jikkawżaw id-deterjorazzjoni ta’ l-emissjonijiet.
(28) L-inkoraġġiment tal-promozzjoni tal-bijokarburanti għandu jkun konsistenti mas-sigurtà tal-provvista u l-miri ambjentali u l-miri u l-miżuri f’ politika relatata ġewwa kull Stat Membru. Meta jagħmlu dan, l-Istati Membri jistgħu jikkunsidraw modi effettivi taħt il-profil ta’ ġestjoni u spejjeż għalbiex jippubbliċizzaw il-posibbiltajiet li jintużaw il-bijokarburanti.
(29) Il-miżuri meħtieġa sabiex tiġi implimentata din id-Direttiva għandhom jiġu adottati skond id-Deċiżjoni tal-Kunsill 1999/468/KE tat-28 ta’ Ġunju 1999 li tistabbilixxi l-proċeduri għall-eżerċizzju tas-setgħat ta’ implimentazzjoni mogħtija lill-Kummissjoni [7],
ADOTTAW DIN ID-DIRETTIVA:
Artikolu 1
Din id-Direttiva timmira li tippromwovi l-użu tal-bijokarburanti jew karburanti oħra rinnovabbli sabiex jieħdu l-post tad-diesel jew il-petrol għall-iskopijiet tat-trasport f’kull Stat Membru, bil-ħsieb li tikkontribwixxi għall-miri bħalma huma li jiġu sodisfatti l-impenji tal-bdil fil-klima, is-sigurtà tal-provvista li tiffavorixxi l-ambjent u l-promozzjoni ta’ għejun ta’ l-enerġija rinnovabbli.
Artikolu 2
1. Għall-iskopijiet ta’ din id-Direttiva, għandhom japplikaw id-definizzjonijiet li ġejjin:
(a) "bijokarburanti" tfisser il-karburant likwidu jew gassus tat-trasport prodott mill-biomassa;
(b) "biomassa" tfisser il-frazzjoni bijodegradabbli tal-prodotti, l-iskart u r-residwi mill-agrikoltura (inklużi s-sustanzi veġetali u ta’ l-annimali), il-forestrija u l-industriji li għandhom x’jaqsmu magħhom, kif ukoll il-frazzjoni bijodegradabbli ta’ l-iskart industrijali u muniċipali;
(ċ) "karburanti oħra rinnovabbli" tfisser il-karburanti rinnovabbli, għajr il-karburanti li jitnisslu minn għejun ta’ l-enerġija rinnovabbli kif iddefinit fid-Direttiva 2001/77/KE [8] u użati għall-iskopijiet tat-trasport;
(d) "kontenut ta’ l-enerġija" tfisser il-valur kalorifiku l-iktar baxx ta’ karburant.
2. Għandhom jiġu kkunsidrati bħala bijokarburanti mill-inqas il-prodotti elenkati hawn taħt:
(a) "il-bijo-etanol": etanol prodott mill-bijomassa u/jew il-frazzjon degradabbli ta’ l-iskart, għalbiex jintuża bħala bijokarburant;
(b) "il-bijo-diesel": metil-ester prodott miż-żejt veġetali jew ta’ l-annimali, tal-kwalità tad-diesel, għalbiex jintuża bħala bijokarburant;
(ċ) "il-bijogass": gass karburant prodott mill-bijomassa u/jew mill-frazzjon bijodegradabbli ta’ l-iskart, li jista’ jiġi msoffi fi kwalità ta’ gass naturali, għalbiex jintuża bħala bijokarburant jew gass ta’ l-injam;
(d) "il-bijo-metanol": metanol prodott mill-bijomassa, għalbiex jintuża bħala bijokarburant;
(e) "il-bijo-dimetiletere": dimetiletere prodott mill-bijomassa, għalbiex jintuża bħala bijokarburant;
(f) "il-bijo-ETBE (etil-terzjo-butil-etere)": ETBE prodott fuq il-bażi tal-bijo-etanol. Il-perċentwal skond il-volum tal-bijo-ETBE illi huwa kkalkolat bħala bijokarburant huwa ta’ 47 %;
(g) "il-bijo-MTBE (metil-terzjo-butil-etere)": karburant prodott fuq il-bażi tal-bijo-metanol. Il-perċentwal skond il-volum tal-bijo-MTBE illi huwa kkalkolat bħala bijokarburant huwa ta’ 36 %;
(h) "il-bijokarburanti sintetiċi": idrokarboni sintetiċi jew taħlitiet ta’ l-idrokarboni sintetiċi, li jkunu ġew prodotti mill-bijomassa;
(i) "il-bijo-idroġenu": idroġenu prodott mill-bijomassa, u/jew mill-frazzjoni bijodegradabbli ta’ l-iskart, għalbiex jintuża bħala bijokarburant;
(j) "żejt pur veġetali": żejt prodott mill-pjanti taż-żejt permezz tal-pressa, l-estrazzjoni jew proċeduri paragunabbli, krud jew raffinat imma kimikament mhux modifikat, meta kompatibbli mat-tip tal-magni involuti u l-ħtiġiet korrispondenti ta’ l-emissjonijiet.
Artikolu 3
1. (a) L-Istati Membri għandhom jiżguraw illi proporzjon minimu tal-bijokarburanti u karburanti oħra rinnovabbli jitqiegħed fis-swieq tagħhom, u, għal dan l-effett, għandhom jiffissaw miri indikattivi nazzjonali.
(b) (i) Valur tar-riferiment għal dawn il-miri għandu jkun ta’ 2 %, ikkalkolat fuq il-bażi tal-kontenut ta’ l-enerġija, tal-petrol u d-diesel kollu għall-iskopijiet tat-trasport imqiegħda fis-swieq tagħhom sal-31 ta’ Diċembru 2005.
(ii) Valur tar-riferiment għal dawn il-miri għandu jkun ta’ 5,75 %, ikkalkolat fuq il-bażi tal-kontenut ta’ l-enerġija, tal-petrol u d-diesel kollu għall-iskopijiet tat-trasport imqiegħda fis-swieq tagħhom sal-31 ta’ Diċembru 2010.
2. Il-bijokarburanti jistgħu jintgħamlu disponibbli f’kull waħda minn dawn l-għamliet:
(a) bħala bijokarburanti puri jew f’konċentrazzjoni għolja fid-derivattivi taż-żjut minerali, skond standards speċifiċi tal-kwalità sabiex jiġu applikati fit-trasport;
(b) bħala bijokarburanti mħallta mad-derivattivi taż-żjut minerali, skond in-normi approprjati Ewropej li jiddeskrivu l-ispeċifikazzjonijiet tekniċi għall-karburanti tat-trasport (l-EN 228 u l-EN 590);
(ċ) bħala likwidi mnissla mill-bijokarburanti, bħalma huma l-ETBE (etil-terzjo-butil-etere), fejn il-perċentwal tal-bijokarburant ikun kif speċifikat fl-Artikolu 2(2).
3. L-Istati Membri għandhom jimmonitorjaw l-effett ta’ l-użu tal-bijokarburanti fit-taħlitiet tad-diesel ogħla minn 5 % minn vetturi li ma jiġux adattati u għandhom, meta xieraq, jieħdu miżuri għalbiex jiżguraw il-konformità mal-leġislazzjoni rilevanti Komunitarja rigward l-istandards ta’ l-emissjonijiet.
4. Fil-miżuri li jieħdu, l-Istati Membri għandhom jikkunsidraw il-klima ġenerali u l-bilanċ ambjentali tad-diversi tipi ta’ bijokarburanti u karburanti oħra rinnovabbli u jistgħu jagħtu prijorità lill-promozzjoni ta’ dawk il-karburanti li juru bilanċ ambjentali effettv ħafna taħt il-profil tal-ġestjoni u l-ispejjeż, filwaqt ukoll li jqisu l-kompetittività u s-sigurtà tal-provvista.
5. L-Istati Membri għandhom jiżguraw illi l-pubbliku jingħata tagħrif dwar id-disponibbiltà tal-bijokarburanti u karburanti oħra rinnovabbli. Għall-perċentwali tal-bijokarburanti, imħallta fid-derivattivi taż-żjut minerali, li jaqbżu l-valur tal-limitu ta’ 5 % tal-metil ester xaħmi (FAME) jew 5 % tal-bijo-etanol, għandu jiġi impost tikkettjar speċifiku fil-punti tal-bejgħ.
Artikolu 4
1. L-Istati Membri għandhom jirrappurtaw lill-Kummissjoni, qabel l-1 ta’ Lulju ta’ kull sena, dwar:
- il-miżuri meħuda għalbiex jippromwovu l-użu tal-bijokarburanti jew karburanti oħra rinnovabbli biex jieħdu l-post tad-diesel jew tal-petrol għall-iskopijiet tat-trasport,
- ir-riżorsi nazzjonali allokati għall-produzzjoni tal-bijomassa għall-użu ta’ enerġija għajr għat-trasport, u
- il-bejgħ totali tal-karburant tat-trasport u s-sehem tal-bijokarburanti, puri jew imħallta, u ta’ karburanti oħra rinnovabbli mqiegħda fis-suq għas-sena ta’ qabel. Meta xieraq, l-Istati Membri għandhom jirrappurtaw dwar kull kondizzjoni eċċezzjonali fil-provvista taż-żejt krud jew tal-prodotti miż-żjut li jkunu affettwaw il-marketing ta’ bijokrburanti u karburanti oħra rinnovabbli.
Fl-ewwel rapport tagħhom wara d-dħul fis-seħħ ta’ din id-Direttiva, l-Istati Membri għandhom jindikaw il-livell tal-miri indikattivi nazzjonali tagħhom għall-ewwel fażi. Fir-rapport li jkopri s-sena 2006, l-Istati Membri għandhom jindikaw il-miri indikattivi nazzjonali tagħhom għat-tieni fażi.
F’dawn ir-rapporti id-differenzazzjoni tal-miri nazzjonali, ipparagunati mal-valuri tar-riferenza msemmija fl-Artikolu 3(1)(b), għandhom ikunu motivati u jistgħu ikunu bażati fuq l-elementi li ġejjin:
(a) il-fatturi oġġettivi bħalma huwa l-potenzjal nazzjonali limitat għall-produzzjoni tal-bijokarburanti mill-bijomassa;
(b) l-ammont tar-riżorsi allokati għall-produzzjoni tal-bijomassa għal użi oħra ta’ l-enerġija għajr it-trasport u l-karatteristiċi speċifiċi tekniċi jew klimatiċi tas-suq nazzjonali għall-karburanti għat-trasport;
(ċ) il-politika nazzjonali li talloka riżorsi paragunabbli għall-produzzjoni ta’ karburanti oħra għat-trasport imsejsa fuq għejun ta’ l-enerġija rinnovabbli u konsistenti mal-miri ta’ din id-Direttiva.
2. L-iktar tard sal-31 ta’ Diċembru 2006, u wara dan kull sentejn, il-Kummissjoni għandha tfassal rapport ta’ valutazzjoni għall-Parlament Ewropew u l-Kunsill dwar il-progress magħmul fl-użu tal-bijokarburanti u karburanti oħra rinnovabbli fl-Istati Membri.
Dan ir-rapport għandu mill-inqas ikopri dan li ġej:
(a) l-effikaċja taħt il-profil tal-ġestjoni u l-ispejjeż tal-miżuri meħuda mill-Istati Membri sabiex jippromwovu l-użu tal-bijokarburanti u karburanti oħra rinnovabbli;
(b) l-aspetti ekonomiċi u l-impatt ambjentali ta’ iktar żieda fis-sehem tal-bijokarburanti u karubranti oħra rinnovabbli;
(ċ) il-perspettiva taċ-ċiklu tal-ħajja tal-bijokaburanti u karburanti oħra rinnovabbli, bil-ħsieb li jiġu indikati miżuri possibbli għall-promozzjoni fil-futur ta’ dawk il-karburanti li jiffavorixxu l-klima u l-ambjent, u li għandhom il-potenzjal li jkunu kompetittivi u effettivi taħt il-profil tal-ġestjoni u l-ispejjeż;
(d) is-sostenibbiltà ta’ l-uċuh tar-raba użati għall-produzzjoni tal-bijokarburanti, b’mod partikolari l-użu ta’ l-art, il-livell ta’ l-intensità tal-kultivazzjoni, in-newba u l-użu tal-pestiċidi;
(e) l-istima ta’ l-użu tal-bijokarburanti u karburanti oħra rinnovabbli rigward l-effetti tagħhom ta’ differenzazzjoni fuq il-bidla fil-klima u l-impatt tagħhom fuq it-tnaqqis ta’ l-emissjonijiet tal-CO2;
(f) eżami mill-ġdid ta’ iktar għażliet fit-tul li jirrigwardaw il-miżuri ta’ l-effiċjenza fl-enerġija fit-trasport.
Fuq il-bażi ta’ dan ir-rapport, il-Kummissjoni għandha tissottometti, meta xieraq, proposti lill-Parlament Ewropew u lill-Kunsill dwar l-addattament tas-sistema tal-miri, kif stabbilita fl-Artikolu 3(1). Jekk dan ir-rapport jikkonkludi illi x’aktarx ma jinkisbux il-miri indikattivi għal raġunijiet li mhumiex iġġustifikati u/jew li ma jkollhomx x’jaqsmu max-xhieda xjentifika, dawn il-proposti għandhom jindirizzaw miri nazzjonali, inklużi miri possibbilment obbligatorji, fl-għamla xierqa.
L-Artikolu 5
Il-lista li tinsab fl-Artikolu 2(2) tista’ tiġi adattata għall-progress tekniku skond il-proċedura msemmija fl-Artikolu 6(2). Meta tkun qiegħda tiġi adattata din il-lista, għandu jitqies l-impatt ambjentali tal-bijokarburanti.
Artikolu 6
1. Il-Kummissjoni għandha tkun assistita minn Kumitat.
2. Meta ssir referenza għal dan il-paragrafu, għandhom japplikaw l-Artikoli 5 u 7 tad-Deċiżjoni 1999/468/KE, b’kunsiderazzjoni tad-dispożizzjonijiet ta’ l-Artikolu 8 tagħha.
Il-perijodu taż-żmien stabbilit fl-Artikolu 5(6) tad-Deċiżjoni 1999/468/KE għandu jiġi ffissat għal tliet xhur.
3. Il-Kumitat għandu jadotta r-Regoli tiegħu ta’ Proċedura.
Artikolu 7
1. L-Istati Membri għandhom idaħħlu fis-seħħ il-liġijiet, ir-regolamenti u d-dispożizzjonijiet amministrattivi meħtieġa għalbiex jikkonformaw ma’ din id-Deċiżjoni l-iktar tard sal-31 ta’ Diċembru 2004. Għandhom jgħarrfu lill-Kummissjoni b’dan minnufih.
Meta l-Istati Membri jadottaw dawn il-miżuri, dawn għandu jkun fihom referenza għal din id-Direttiva jew ikunu akkumpanjati b’din ir-referenza fl-okkażjoni tal-pubblikazzjoni uffiċjali tagħhom. Il-metodi dwar kif issir din ir-referenza għandhom jiġu stabbiliti mill-Istati Membri.
2. L-Istati Membri għandhom jikkomunikaw lill-Kummissjoni d-dispożizzjonijiet tal-liġijiet nazzjonali li huma jadottaw fis-settur kopert b’din id-Direttiva.
Artikolu 8
Din id-Direttiva għandha tidħol fis-seħħ fil-jum tal-pubblikazzjoni tagħha fil-Ġurnal Uffiċjali ta’ l-Unjoni Ewropea.
Artikolu 9
Din id-Direttiva hija indirizzata lill-Istati Membri.
Id-Direttiva tal-Kummissjoni 2003/60/KE
tat-18 ta' Ġunju 2003
li temenda l-Annessi għad-Direttivi tal-Kunsill 76/895/KEE, 86/362/KEE, 86/363/KEE u 90/642/KEE fir-rigward tal-livelli massimi ta' residwi ta' ċerti pestiċidi fi u fuq ċereali, fi u fuq oġġetti ta' l-ikel li ġejjin mill-annimali u fi u fuq ċerti prodotti li ġejjin mill-pjanti, inkluż frott u ħaxix
(Test b'relevanza għaż-ŻEE)
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat id-Direttiva tal-Kunsill 76/895/KEE tat-23 Novembru 1976 li tirrigwarda l-iffisar ta' livelli massimi għal residwi ta' pestiċidi fi u fuq frott u ħaxix [1], kif l-aħħar emendata bid-Direttiva tal-Kumissjoni 2002/79/KE [2], u b'mod partikolari l-Artikolu 5 tagħha,
Wara li kkunsidrat id-Direttiva tal-Kunsill 86/362/KEE ta' l-24 ta' Lulju 1986 dwar l-iffisar ta' livelli massimi ta' residwi ta' pestiċidi fi u fuq ċereali [3], kif l-aħħar emendata bid-Direttiva 2002/79/KE, u b'mod partikolari l-Artikolu 10 tagħha,
Wara li kkunsidrat id-Direttiva tal-Kunsill 86/363/KEE ta' l-24 ta' Lulju 1986 dwar l-iffissar tal-livelli massimi ta' residwi ta' pestiċida fi u fuq oġġetti ta' l-ikel li ġejjin mill-annimali [4], kif l-aħħar emendata bid-Direttiva 2002/79/KE, u b'mod partikolari l-Artikolu 10 tagħha,
Wara li kkunsidrat id-Direttiva tal-Kunsill 90/642/KEE tas-27 ta' Novembru 1990 dwar l-iffissar tal-livelli massimi għal residwi ta' pestiċida fi u fuq ċerti prodotti li ġejjin mill-pjanti inkluż frott u ħaxix [5], kif l-aħħar emendata bid-Direttiva tal-Kummissjoni 2002/100/KE [6], u b'mod partikolari l-Artikolu 7 tagħha,
Wara li kkunsidrat id-Direttiva tal-Kunsill 91/414/KEE tal-15 ta' Lulju 1991 li tikkonċerna t-tqiegħid fis-suq ta' prodotti għall-protezzjoni tal-pjanti [7], kif l-aħħar emendata bid-Direttiva tal-Kummissjoni 2003/39/KE [8], u b'mod partikolari l-Artikolu 4(1)(f) tagħha,
Billi:
(1) Is-sustanzi attivi eżistenti amitrole, diquat, isoproturon u ethofumesate, kienu inklużi fl-Anness I għad-Direttiva tal-Kunsill 91/414/KEE bid-Direttivi tal-Kummissjoni 2001/21/KE [9], 2002/18/KE [10] u 2002/37/KE [11], rispettivament.
(2) Is-sustanzi attivi l-ġodda fenhexamid, acibenzolar-S-methyl, cyclanilide, pyraflufen-ethyl, iprovalicarb, prosulfuron, sulfosulfuron, cinidon-ethyl, cyhalofop butyl, famoxadone, florasulam, metalaxyl-M, picolinafen u flumioxazine kienu inklużi fl-Anness I għad-Direttiva tal-Kunsill 91/414/KEE bid-Direttivi tal-Kummissjoni 2001/28/KE [12], 2001/87/KE [13], 2002/48/KE [14], 2002/64/KE [15] u 2002/81/KE [16].
(3) L-inklużjoni tas-sustanzi attivi kkonċernati fl-Anness I għad-Direttiva 91/414KEE kienet ibbażata fuq il-valutazzjoni ta' l-informazzjoni mogħtija li kkonċernat l-użu propost. Ċerti Stati Membri taw informazzjoni relattiva ma' dan l-użu skond l-Artikolu 4(1)(f) tad-Direttiva 91/414/KEE. L-informazzjoni disponibbli ġiet rieżaminata u hi suffiċjenti biex jiġu ffissati ċerti livelli massimi ta' residwi.
(4) Fejn ma jeżistu l-ebda livelli massimi ta' residwi stabbiliti f'livell komunitarju jew provviżorju, Stati Membri għandhom jistabbilixxu livell massimu ta' residwi nazzjonali provviżorju, skond l-Artikolu 4(1)(f) tad-Direttiva 91/414/KEE, qabel ma jistgħu jkunu awtorizzati prodotti għall-protezzjoni tal-pjanti li fihom dawn is-sustanzi attivi.
(5) Bid-Deċiżjonijiet tal-Kummissjoni 2001/697/KE [17], 2002/478/KE [18] u 2002/479/KE [19] ġiet stabbilit li ma jkunux inklużi fl-Anness I għad-Direttiva 91/414/KEE is-sustanzi attivi chlorfenapyr, fentin acetate u fentin hydroxide. Dawn id-Deċiżjonijiet jistabbilixxu li prodotti għall-protezzjoni tal-pjanti li fihom dawn is-sustanzi attivi m'għandhomx jibqgħu jiġu awtorizzati għal użu fil-Komunità. Hu għalhekk neċessarju li fl-Annessi għad-Direttivi 86/362/KEE, 86/363/KEE u 90/642/KEE jiddaħħlu r-residwi ta' pestiċidi kollha li jinħolqu mill-użu ta' dawn il-prodotti għall-protezzjoni tal-pjanti biex titħalla sorveljanza tajba u kontroll tal-projbizzjoni ta' l-użi tagħhom u jkun protett il-konsumatur.
(6) Biex ikunu kkunsidrati l-opportunitajiet leġittimi fir-rigward ta' l-użu ta' ħażniet eżistenti ta' pestiċidi, id-Deċiżjonijiet mhux inklussivi tal-Kumissjoni jipprovdu perijodu transitorju, u hu xieraq li l-livelli massimi ta' residwi bbażati fuq il-kriterja li l-użu tas-sustanzi kkonċernati m'hux awtorizzat fil-Komunità ma jkunx awtorizzat sa' l-aħħar tal-perjodu transitorju stabbilit għal dik is-sustanza.
(7) Livelli massimi ta' residwi Komunitarji u l-livelli rakkomandati mill-Codex Alimentarius huma ffissati u evalwati wara proċeduri simili. Hemm numru limitat ta' livelli massimi ta' residwi tal-Codex għal diquat u għal fentin (-acetate jew -hydroxide). Dawn ġew ikkunsidrati fl-iffissar tal-livelli massimi ta' residwi f'din id-Direttiva. Livelli massimi ta' residwi tal-Codex li se jkunu rrakkomandati għal tneħħija fil-futur qrib ma kinux ikkunsidrati. Il-livelli massimi ta' residwu bbażati fuq il-livelli massimi ta' residwu tal-Codex li ġew evalwati fid-dawl tar-riskji għall-konsumaturi, l-ebda riskju ma kien stabbilit meta ntużaw il-valuri tossikoloġiċi bbażati fuq l-istudji disponibbli għall-Kummissjoni.
(8) Fir-rigward ta' l-inklużjoni fi jew esklużjoni minn l-Anness I għad-Direttiva 91/414/KEE tas-sustanzi attivi kkonċernati, il-valutazzjonijiet tekniċi u xjentifiċi relatati ġew iffinalizzati fil-forma ta' rapporti ta' rieżami tal-Kummissjoni. Ir-rapporti ta' valutazzjoni għas-sustanzi msemmija ġew iffinalizzati fid-dati kif imsemmi fid-Direttivi tal-Kummissjoni indikati taħt (1) u (2) u fid-Deċiżjonijiet tal-Kummissjoni indikati taħt (5). Dawn ir-rapporti ffissaw id-doża ta' kuljum aċċettabli (ADI) u, jekk neċessarju, id-doża akuta ta' referenza (ARfD) għas-sustanzi kkonċernati. L-esposizzjoni ta' matul il-ħajja tal-konsumaturi għall-prodotti ta' l-ikel ittrattati bis-sustanza attiva kkonċernata ġiet eżaminata u vvalutata skond il-proċeduri tal-Komunità. Ittieħdu wkoll f'konsiderazzjoni l-linji ta' gwida ppubblikati mill-Organizzazzjoni Dinjija tas-Saħħa [20] u l-opinjoni tal-Kumitat Xjentifiku għal Pjanti [21] dwar il-metodoloġija użata. Ġie konkluż li l-livell massimu ta' residwu propost ma jwassalx għall-qbiż ta' l-ADI-ijiet jew l-ARfD.
(9) Sabiex ikun żgurat li l-konsumatur hu protett b'mod adegwat mill-esposizzjoni għal residwi li jirriżultaw minn użi mhux awtorizzati ta' prodotti għall-protezzjoni tal-pjanti, livelli massimi ta' residwi għandhom ikunu stabbiliti għat-taħlita rilevanti ta' prodott/pestiċida fil-limitu inferjuri ta' determinazzjoni analitika.
(10) L-istabbiliment f'livell komunitarju ta' dawn il-livelli massimi ta' residwi provviżorji ma jostakolax lill-Istati Membri milli jistabbilixxu livelli massimi ta' residwi provviżorji għas-sustanzi f'din id-Direttiva skond l-Artikolu 4(1)(f) tad-Direttiva 91/414/KEE u l-Anness VI tagħha. Hu kkunsidrat li l-perijodu ta' erba' snin hu suffiċjenti biex ikunu permessi użi oħra tas-sustanza attiva kkonċernata. Il-livell massimu ta' residwu provviżorju għandu jsir definittiv.
(11) Hu għalhekk neċessarju li jiddaħħlu fl-Annessi għad-Direttivi 86/362/KEE, 86/363/KEE u 90/642/KEE ir-residwi ta' pestiċi kollha li joħorġu mill-użu ta' dawn il-prodotti għall-protezzjoni tal-pjanta sabiex titħalla sorveljanza tajba u kontroll tajjeb tal-projbizzjoni ta' l-użi tagħhom u biex ikun protett il-konsumatur. L-Annessi għad-Direttivi 86/362/KEE, 86/363/KEE u 90/642/KEE għandhom għalhekk ikunu emendati kif xieraq.
(12) Biex ikunu stabbiliti livelli massimi ta' residwi ta' pestiċida għal diquat f'livell komunitarju hu neċessarju li jkunu trasferiti d-disposizzjonijiet mid-Direttiva 76/895/KEE għad-Direttivi 86/362/KEE, 86/363/KEE u 90/642/KEE, jitħassru dawn id-disposizzjonijiet fid-Direttiva 76/895/KEE u jkunu emendati xi wħud minn dawn id-disposizzjonijiet fid-dawl ta' progress tekniku u xjentifiku kif ukoll tibdil fl-użi u fl-awtorizzazzjonijiet f'livelli nazzjonali u komunitarji.
(13) Din id-Direttiva hi skond l-opinjoni tal-Kumitat Permanenti dwar l-Ikel u s-Saħħa ta' l-Annimali,
ADOTTAT DIN ID-DIRETTIVA:
Artikolu 1
Fl-Anness II għad-Direttiva 76/895/KEE għandhom jitħassru l-annotazzjonijiet li jirrelataw ma' diquat.
Artikolu 2
Il-livelli massimi ta' residwi ta' pestiċida kif murija fl-Anness I għal din id-Direttiva huma miżjuda ma' Parti A ta' l-Anness II għad-Direttiva 86/362/KEE.
Artikolu 3
Il-livelli massimi ta' residwi ta' pestiċida kif murija fl-Annessi II u III għal din id-Direttiva huma miżjuda ma' l-Anness A u B għad-Direttiva 86/363/KEE.
Artikolu 4
Il-livelli massimi ta' residwi ta' pestiċida kif murija fl-Anness IV għal din id-Direttiva huma miżjuda ma' l-Anness II għad-Direttiva 90/642/KEE.
Artikolu 5
L-Istati Membri għandhom idaħħlu fis-seħħ il-liġijiet, ir-regoli u d-disposizzjonijiet amministrattivi neċessarji biex iħarsu din id-Direttiva mhux aktar tard mit-30 ta' Ġunju 2003 ħlief għad-disposizzjonijiet għal fentin hydroxide, għal fentin acetate u chlorfenapyr, li għandhom jidħlu fis-seħħ sat-30 ta' Ġunju 2004. Huma għandhom jinformaw immedjatament lill-Kummissjoni.
Huma għandhom japplikaw dawn id-disposizzjonijiet b'effett mill-1 ta' Lulju 2003, ħlief għad-disposizzjonijiet għal fentin hydroxide, għal fentin acetate u chlorfenapyr, li se jkunu applikabbli mill-1 ta' Lulju 2004.
Meta l-Istati Membri jadottaw dawn id-disposizzjonijiet, dawn għandhom ikun fihom referenza għal din id-Direttiva jew jiġu akkumpanjati b'din ir-referenza fl-okkażjoni tal-pubblikazzjoni uffiċjali tagħhom. Il-mod ta' kif issir din ir-referenza għandu jiġi stabbilit mill-Istati Membri.
Artikolu 6
Din id-Direttiva għandha tidħol fis-seħħ fl-għoxrin ġurnata wara l-pubblikazzjoni tagħha fil-Ġurnal Uffiċjali ta' l-Unjoni Ewropea.
Artikolu 7
Din id-Direttiva qiegħda tiġi indirizzata lill-Istati Membri.
Ir-Regolament tal-Kummissjoni (KEE) Nru 568/2003
tat-28 ta’ Marzu 2003
li jikkoreġi l-verżjonijiet Olandiżi u Ingliżi tar-Regolament (KE) Nru 2603/1999 li jippreskrivi regoli għat-transizzjoni ta’ l-appoġġ ta’ żvilupp li għalih jipprovdi r-Regolament tal-Kunsill (KE) Nru 1257/1999
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament tal-Kunsill (KE) Nru 1257/1999 tas-17 ta’ Mejju 1999 dwar appoġġ għal żvilupp rurali mill-Fond Agrikolu Ewropew ta’ Gwida u Garanzija (EAGGF) u li jemenda u jħassar ċerti Regolamenti [1], u b’mod partikolari l-Artikolu 53(1) tiegħu,
Billi:
(1) Il-verżjonijiet Daniżi u Ingliżi tar-Regolament tal-Kummisjoni (KE) Nru 2603/1999 [2], kif l-aħħar emendat bir-Regolament (KE) Nru 2055/2001 [3], fih numru ta’ żbalji. Dawk il-verżjonijiet tal-lingwi għandhom għalhekk jiġu korretti.
(2) Il-miżuri li għalihom jipprovdi dan ir-Regolament huma skond l-opinjoni tal-Kumitat dwar l-Istrutturi Agrikoli u l-Iżviluppi Rurali,
ADOTTAT DAN IR-REGOLAMENT:
1. Tikkonċerna l-verżjoni Olandiża biss.
Artikolu 2
Dan ir-Regolament għandu jidħol fis-seħħ fil-jum tal-pubblikazzjoni tiegħu fil-Ġurnal Uffiċjali ta’ l-Unjoni Ewropea.
Ir-Regolament tal-Kummissjoni (KE) Nru 1053/2003
tad-19 ta’ Ġunju 2003
li qed jemenda r-Regolament (KE) Nru 999/2001 tal-Parlament Ewropew u tal-Kunsill li jitratta dwar testijiet rapidi
(Test b’relevanza għaż-ŻEE)
IL-KUMMISSJONI TAL-KOMUNITAJIET EWROPEJ
Wara li kkunsidrat it-Trattat li jistabbilixxi l-Komunità Ewropea,
Wara li kkunsidraw ir-Regolament (KE) Nru 999/2001 tal-Parlament Ewropew u tal-Kunsill tat-22 ta’ Mejju 2001 ġew imħejjijja dawn ir-regoli għall-prevenzjoni, il-kontroll u għall-qerda ta’ ċerti enċifalopatija sponġiformi li jittieħdu [1], kif l-aħħar emendata mir-Regolament tal-Kummisjoni (KE) Nru 260/2003 [2], partikolarment fl-ewwel subparagrafu ta’ l-Artikolu 23,
Billi:
(1) Regolament (KE) Nru 999/2001 jidentifika lista ta’ laboratorji nazzjonali referenza għall-TSEs għall-iskop ta’ dak ir-Regolament. Il-Greċja biddlet ir-referenza tal-laboratorju nazzjonali referenza.
(2) IrRegolament (KE) Nru 999/2001 provda wkoll lista ta’ testi rapidi approvati għall-monitoraġġ tat-TSE.
(3) Il-Kumpannija li timmarkitja wieħed minn dawn it-testijiet rapidi approvat għall-monitoraġġ fuq it-TSE informa l-Kummisjoni bl-intenzjoni li jimmarkitja dan it-test taħt isem kummerċjali ġdid.
(4) Fid-dawl ta’ dan fis-6 u s-7 ta’ Marzu 2003, il-Kumitat ta’ Direzzjoni Xjentifiku irrikmanda l-inklużjoni ta’ żewġ testijiet oħra fil-lista tat-testijiet rapidi approvati għall-monitoraġġ enċifalopatija sponġiformi tal-bovini (BSE). Il-Produtturi taż-żewġ testijiet ġabu provi li t-testijiet tagħhom jistgħu jintużaw ukoll fil-monitoraġġ tat-TSE fin-nagħaġ.
(5) Sabiex ikun żgurat li t-testijiet approvati jżommu l-istess livell tal-prestazzjoni wara l-approvazzjoni, trid tiġi mwaqqfa’ proċedura għall-modifikazzjonijiet possibbli tat-test jew għal-protokol tat-test.
(6) Għaldaqstant Regolament (KE) Nru 999/2001 għandu jiġi hekk emendat.
(7) Il-miżuri provduti f’dan ir-Regolament huma konformi ma’ l-opinjoni tal-Kumitat Permanenti tal-Food Chain u s-saħħa ta’ l-annimali,
ADOTTAT DAN IR-REGOLAMENT:
Artikolu 1
l-Anness X għar-Regolament (KE) Nru 999/2001 huwa emendat u konformi ma’ l-Anness ta’ dan ir-Regolament.
Artikolu 2
Dan ir-Regolament għandu jidħol fis-seħħ għoxrin jum wara li jiġi ippublikat fil-Ġurnal Uffiċjali ta’ l-Unjoni Ewropea.
Ir-Regolament tal-Kummissjoni (KE) Nru 1139/2003
tas-27 ta' Ġunju 2003
li jemenda Regolament (KE) Nru 999/2001 tal-Parlament Ewropew u tal-Kunsill dwar programmi ta' kontroll u materjal speċifiku ta' riskju
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat Regolament (KE) Nru.999/2001 tal-Parlament Ewropew u tal-Kunsill tat-22 ta' Mejju 2001 li jniżżel regoli għal prevenzjoni, kontroll u l-qerda ta' ċerti enċifalopatiji sponġiformi trasmissibbli [1], kif l-aħħar emendat bir-Regolament tal-Kumissjoni (KE) Nru. 1003/2003 [2], u b'mod partikolari l-Artikolu 23 tiegħu,
Billi:
(1) Regolament (KE) Nru. 999/2001 iniżżel regoli għall-kontroll ta' enċifalopatija sponġiformi trasmissibbli (TSE) f'annimali ovini u kaprini, li jinkludi kontroll fuq kampjun ta' annimali li ma kinux maqtula għal konsumazzjoni tal-bniedem. Huwa bżonnjuż li d-definizzjoni ta' dan il-grupp ta' annimali tkun iċċarata, sabiex ikun evitat li kampjuni mhux xierqa jkunu magħżula għal dan il-għan.
(2) Regolament (KE) Nru. 999/2001 isemmi miżuri li jeqirdu wara li jkun ikkonfermat TSE f'annimali ovini u kaprini. Għandu jitwettaq testjar immirat fuq dawn l-annimali li nqerdu taħt dawn il-miżuri sabiex tinġabar informazzjoni ta' natura epidemoloġika.
(3) Fit-teorija, jista' jkun li BSE jeżisti fil-popolazzjoni ovina u kaprina u m'huwiex possibbli tiddistingwi bejn BSE u infezzjoni coenurus cerebralis f'dawn l-annimali bl-użu ta' metodi ta' rutina. Il-livell ta' infezzjoni fl-ileu fiż-żewġ tipi ta' mard huwa sinifikanti mill-istadji tal-bidu ta' l-infezzjoni. Bħala miżura ta' prekawzjoni, l-ileu ta' annimali ovini u kaprini ta' kull età għandha tkun miżjuda mal-lista tal-materjali specifiċi ta' riskju.
(4) Fl-opinjoni tiegħu tas-7 u t-8 ta' Novembru 2002 fuq id-distribuzzjoni ta' infezzjoni ta' TSE f'tessut li jixtarr, il-Kumitat tat-Tmexxija Xjentifiku (KTX) issuġġerixxa li t-tunsilli ta' annimali bovini ta' kull età għandhom ikunu meqjusa li huma ta' riskju li jikkaġunaw enċifalopatija sponġiformi tal-bovini (BSE).
(5) Il-KTX stqarret li għandha tkun evitata kontaminazzjoni ma' tessut tas-sistema ċentrali nervuża u materjal tat-tunislli meta jkun qiegħed jinġabar laħam tar-ras u l-ilsna ta' annimali bovini għal konsumazzjoni tal-bniedem, biex ikun evitat kull riskju ta' BSE.
(6) Sistemi ta' kontroll għandhom ikunu implimentati sew f'biċċeriji u f'impjanti ta' qtugħ ta' l-annimali specifikament awtorizzati minħabba li l-kondizzjoni ta' l-irjus tiddependi l-iktar fuq kemm ikunu mmaniġjati bil-galbu u li t-toqba tat-tir li tkun qegħdha fuq quddiem u l-foramen magnum ikunu ssiġillati tajjeb.
(7) Ir-regoli biex ikunu trasmessi karakassi, nofs karakassi u kwart ta' karkassi li ma jkollhomx xi materjal speċifiku ta' riskju ħlief kolonni vertebrali lill-Istati Membri oħra li qabel ma jkunux taw il-kunsens tagħhom, għandhom ikunu estiżi sa nofs karkass maqtugħ f'mhux iktar minn tliet qatgħat bl-ingrossa li jkun jirrifletti l-kummerċ attwali bejn l-Istati Membri.
(8) Regolament (KE) Nru 1774/2002 tal-Parlament Ewropew tal-Kunsill [3], emendat mir-Regolament tal-Kummissjoni (KE) Nru 808/2003 [4], iniżżel regoli ta' saħħa ta' l-annimali u tal-pubbliku għal ġbir, trasport, ħażna, tqandil, proċessar u użu jew rimi ta' kull prodott sekondarju ta' annimali li mhux maħsub għal konsumazzjoni tal-bniedem, li jinkludi t-tqegħid tagħhom fis-suq u, f'certi każijiet speċifiċi, l-esportazzjoni u transitu tagħhom. Regoli speċjali fuq tneħħija u rimi ta' prodotti msemmija fl-Anness XI tar-Regolament (KE) Nru. 999/2001 għandhom għalhekk ikunu mħassra.
(9) Ir-Regolament (KE) Nru 999/2001 għandu għalhekk ikun emendat.
(10) Il-miżuri msemmija f'dan ir-Regolament huma skond l-opinjoni tal-Kumitat Permanenti dwar il-Katina Alimentari u s-Saħħa ta' l-Annimali,
ADOTTAT DAN IR-REGOLAMENT:
Artikolu 1
L-Annessi III u XI tar-Regolament (KE) Nru 999/2001 huma emendati skond l-Anness ta' dan ir-Regolament.
Artikolu 2
Dan ir-Regolament għandu jidħol fis-seħħ fl-20 jum wara dak tal-pubblikazzjoni tiegħu fil-Ġurnal Uffiċjali tal-Komunitajiet Ewropej.
Ir-Regolament (KE) Nru 1267/2003 tal-Parlament Ewropew u tal-Kunsill
tas-16 ta' Ġunju 2003li
jemenda r-Regolament tal-Kunsill (KE) Nru 2223/96 fir-rigward tal-limiti taż-żmien biex jiġu mgħoddija l-aktar ammonti ta' flus importanti ta' kontijiet nazzjonali, għad-derogi li jikkonċernaw it-trasmissjoni ta' l-aktar ammonti ta' flus importanti tal-kontijiet nazzjonali u li tiġi trasmessa d-data dwar l-impjieg skond is-siegħat li nħadmu.
(Test b'relevanza għaż-ŻEE)
IL-PARLAMENT EWROPEW U L-KUNSILL TA' L-UNJONI EWROPEA
Wara li kkunsidraw it-Trattat li tistabbilixxi l-Komunità Ewropea, u b'mod partikulari l-Artiklu 285 tiegħu,
Wara li kkunsidraw il-proposta mill-Kummissjoni [1]
Wara li kkunsidraw l-opinjoni tal-Bank Ċentrali Ewropew [2],
Filwaqt li jaġixxu skond il-proċedura preskritta fl-Artiklu 251 tat-Trattat [3],
Billi:
(1) Regolament tal-Kunsill (KE) Nru 2223/96 tal-25 ta' Ġunju 1996 dwar is-sistema Ewropea tal-kontijiet nazzjonali u reġjonali fil-Komunità [4] tinkludi sistema ta' referenza ta' livelli ta' kwalità komuni, definizzjonijiet, klassifikazzjonijiet, u regoli dwar it-tfassil ta' kontijiet ta' l-Istati Membri għall-bżonnijiet Statistiċi tal-Komunità, sabiex tikseb riżultati komparabbli bejn l-Istati Membri.
(2) Ir-rapport tal-Kumitat Monetarju dwar il-bżonnijiet Statistiċi fl-Unjoni Ekonomika u Monetarja (EMU), iffirmat mill-Kunsill ta' l-Ecofin tat-18 ta' Jannar 1999, enfasizza li, sabiex l-EMU u s-Suq Komuni jiffunzjonaw kif suppost, sorveljanza u koordinament effettiv tal-Politika Ekonomika huma ta' importanza kbira u li dan jeħtieġ struttura komprensiva ta' tagħrif dwar l-Statistiċi filwaqt li tipprovdi lil min jifformula l-politika bid-data neċessarja li fuqha jibbażaw id-deċiżjonijiet tagħhom. Dan ir-rapport enfasizza bħala prijorita' kbira li jkun hemm dan it-tagħrif għad-dispożizzjoni (jew disponibbli) għall-Komunità u speċjalment għall-Istati Membri li qed jipparteċipaw fil-qasam ta' l-euro.
(3) Ir-rapport enfasizza li l-paragun dwar ix-xogħol mqiegħed fis-suq ser jitlob aktar importanza fl-EMU.
(4) Sabiex jiġbor statistika ta' kull kwart ta' sena għall-qasam ta' l-euro, l-limiti taż-żmien biex jiġu mgħoddija l-aktar ammonti ta' flus importanti tal-kontijiet nazzjonali għandhom jiġu mnaqqsa għal 70 ġurnata.
(5) Ta' kull kwart tas-sena u ta' kull sena deroga li tkun ngħatat lill-Istati Membri u li ma tkunx ħalliet il-kumpilazzjoni ta' l-ammonti totali l-aktar importanti mgħoddija tal-kontijiet nazzjonali fil-qasam ta' l-euro u tal-Komunità ser jiġu annullati.
(6) Il-Pjan t'Azzjoni dwar il-Ħtiġijiet Statistiċi ta' l-Unjoni Ekonomika u Monetarja, ffirmat mill-Kunsill ta' l-Ecofin tad-29 ta' Settembru 2000, jidentifika bħala prijorita' it-trasmissjoni tal-kontijiet nazzjonali impjegati skond in-nefqa għal kull unita' "siegħat maħduma".
(7) Il-Kumitat dwar il-Programm Statistiku (SPC) u l-Kumitat dwar l-Istatistiċi Monetarji, Finanzjarji u l-Bilanċ tal-Pagamenti (CMFB) ġew ikkonsultati skond l-Artiklu 3 tad-Deċiżjoni tal-Kunsill Nru 89/382/KEE, Euratom [5], u d-Deċiżjoni tal-Kunsill Nru 91/115/KEE [6], rispettivament.
ADDOTTAW DAN IR-REGOLAMENT:
Artikolu 1
L-Anness B tar-Regolament (KE) Nru 2223/96 qiegħed hawn jiġi emendat kif ġej:
1. It-test wara t-Titolu: "Il-Programm tat-Transmissjoni tad-data tal-kontijiet nazzjonali" għandu jiġi emendat kif ġej:
(a) It-test tal-"Deskrizzjoni qasira tal-listi" ser jiġi mibdul bit-test fl-Anness I;
(b) It-test tal-Lista 1 "L-ammonti totali l-aktar importanti mgħoddija — Ta' kull kwart tas-sena u ta' kull sena jeżerċita'" ser jiġu mibdula bit-testi fl-Anness II.
2. It-test wara t-Titolu: "deroga li tikkonċerna l-listi li ser jiġu pprovduti fil-kwestjonarju "ESA 95" skond il-pajjiż" ser jiġu mibdula bit-test fl-Anness III.
Artikolu 2
Dan ir-Regolament għandu jidħol fis-seħħ fl-għoxrin jum li jiġi wara li jkun ġie ppubblikat fil-Ġurnal Uffiċjali ta' l-Unjoni Ewropea.
Ir-Regolament tal-Kummissjoni (KE) Nru 1914/2003
tat-30 ta’ Ottubru 2003
li jemenda r-Regolament (KE) Nru 1488/2001 li jistabbilixxi r-regoli għall-applikazzjoni tar-Regolament tal-Kunsill (KE) Nru 3448/93 f’dak li jirrigwardja t-tqegħid ta’ ċerti kwantitajiet għal ċerti prodotti bażiċi elenkati fl-Anness I tat-Trattat li jistabbilixxi l-Komunità Ewropea permezz ta’ l-arranġamenti tal-ipproċessar ‘il ġewwa mingħajr eżami bil-quddiem tal-kondizzjonijiet ekonomiċi
IL-KUMMISSJONI TAL-KOMUNITAJIET EWROPEJ,
Wara li kkunsidrat ir-Regolament tal-Kunsill (KE) Nru 3448/93 tas-6 ta’ Diċembru 1993 li jistabbilixxi l-arranġamenti kummerċjali li japplikaw għal ċerti oġġetti li jirriżultaw mill-ipproċessar ta’ prodotti agrikoli [1], kif l-aħħar emendat bir-Regolament (KEE) Nru 2580/2000 [2], u partikolarment it-tielet sub-paragrafu ta’ l-Artikolu 11(1) tiegħu,
Billi:
(1) L-Artikolu 11(1) tar-Regolament (KE) Nru 3448/93 jipprovdi li l-kondizzjonijiet ekonomiċi stabbiliti fl-Artikolu 117(c) tar-Regolament tal-Kunsill (KEE) Nru 2913/92 tat-12 ta’ Ottubru 1992 li jistabbilixxi l-Kodiċi Doganali tal-Komunità [3], kif l-aħħar emendat bir-Regolament (KE) Nru 2700/2000 tal-Parlament Ewropew u tal-Kunsill [4], għandhom ikunu meqjusa bħala mwettqa għad-dħul ta’ ċerti kwantitajiet ta’ ċerti prodotti bażiċi permezz ta’ l-arranġamenti tal-ipproċessar il-ġewwa għall-użu fil-manifattura ta’ oġġetti. Ir-regoli dettaljati għall-applikazzjoni ta’ dik id-dispożizzjoni, li jagħmluha possibbli li jkunu ddeterminati l-prodotti agrikoli bażiċi li għandhom ikunu mdaħħla taħt l-arranġamenti tal-ipproċessar il-ġewwa u l-verifika u l-ippjanar tal-kwantitajiet tagħhom, għandhom ikunu adottati b’konformità ma l-Artikolu 16 tar-Regolament (KE) Nru 3448/93.
(2) Ir-Regolament tal-Kummissjoni (KE) Nru 1488/2001 [5], għandu jkun emendat sabiex jikklarifika li, għad-determinazzjoni tal-prodotti agrikoli bażiċi li għandhom ikunu ammessi permezz ta’ l-arranġamenti tal-ipproċessar il-ġewwa u għall-verifika u l-ippjanar tal-kwantitajiet tagħhom, il-proċeduri stabbilit fl-Artikolu 16 tar-Regolament (KE) Nri 3448/93 huma applikabbli.
(3) Il-miżuri li hemm provvediment dwarhom f’dan ir-Regolament huma bi qbil ma l-opinjoni tal-Kumitat ta’ Ġestjoni dwar mistoqsijiet orizzontali li jikkonċernaw il-prodotti pproċesati agrikoli li ma humiex elenkati fl-Anness I tat-Trattat,
ADOTTAT DAN IR-REGOLAMENT:
Artikolu 1
Ir-Regolament (KE) Nru 1488/2001 huwa emendat kif ġej:
1. L-Artikolu 2(2) huwa mibdul b’dan li ġej:
"2. Jekk l-ammont ikkalkolat li huma meħtieġ għar-rifużjonijiet jeċċedi l-fondi disponibbli, il-kwantitajiet tad-diversi prodotti, kif identifikati bil-kodiċi tagħhom tat-tmien-figuri fin-Nomeniklatura Magħqudha, għandhom ikunu ddeterminati, bi qbil ma l-Artikolu 11(1) tar-Regolament (KE) Nru 3448/93, bl-għajnuna tal-bilanċ."
2. Fl-Artikolu 22, it-tieni paragrafu huwa mibdul b’dan li ġej: "Meta l-ammont ta’ rifużjonijiet dovuti huwa kkalkolat li jkun akbar mir-riżorsi finanzjarju disponibbli, u billi jkunu meqjusa l-kwantitajiet diġa mogħtija b’ċertifikati u l-kwantitajiet mhux użati li dwarhom il-Kummissjoni tkun ġiet informata bi qbil ma l-Artikolu 25 ta’ dan ir-Regolament, il-kumplament tal-kwantità disponibli għal kull prodott bażiku għandha tkun iddeterminata bi qbil ma l-Artikolu 11(1) tar-Regolament (KE) Nru 3448/93. Dik il-kwantità għandha tkun is-suġġett tat-tieni pubblikazzjoni fil-Ġurnal Uffiċjali ta’ l-Unjoni Ewropea mhux aktar tard mill-31 ta’ Jannar ta’ kull sena u tat-tielet pubblikazzjoni sa mhux aktar tard mill-31 ta’ Mejju ta’ kull sena."
3. L-Artikolu 24 huwa mibdul b’dan li ġej:
"L- Artikolu 24
Il-ħruġ ta’ ċertikati IP ta’ emerġenza
Ir-Regolament tal-Kummissjoni (KE) Nru 2151/2003
tas-16 ta’ Diċembru 2003
IL-KUMMISSJONI TAL-KOMUNITAJIET EWROPEJ,
Wara li kkunsidrat it-Trattat li jistabbilixxi l-Komunità Ewropea,
Wara li kkunsidrat ir-Regolament (KE) Nru 2195/2002 tal-Parlament Ewropew u tal-Kunsill tal-5 ta’ Novembru 2002, rigward il-Vokabolarju Komuni ta’ l-Akkwist (CPV) [1], u partikolarment l-Artikolu 2 tiegħu,
Billi:
(1) Ir-Regolament (KE) Nru 2195/2002 stabbilixxa sistema waħdanija ta’ klassifikazzjoni applikabbli għall-akkwist pubbliku biex ikunu standardizzati r-referenzi użati mill-awtoritajiet u l-entitajiet tal-kuntratti biex jiddeskrivu d-dettalji fil-kuntratti tagħhom.
(2) L-istruttura u l-kodiċi tas-CPV jistgħu jkunu jeħtieġu li jiġu adattati jew emendati fid-dawl ta’ l-iżviluppi tal-ħtiġiet fis-swieq u ta’ l-utenti.
(3) L-istruttura u l-kodiċi tas-CPV għandhom ikunu aġġornati biex jittieħed akkont tal-ħtiġiet speċifiċi kif espressi mill-Istati Membri u mill-utenti tas-CPV u biex jikkorreġu żbalji materjali li nstabu fid-diversi verżjonijiet lingwistiċi.
(4) Aġġustamenti u titjib tekniċi, li kienu ġew identifikati matul il-proċess leġislattiv li wasslu għall-adozzjoni tar-Regolament (KE) Nru 2195/2002 imma li ma setgħux ikunu meqjusa f’dak ir-Regolament, għandhom ikunu introdotti fl-Annessi ta’ dak ir-Regolament.
(5) Fl-opinjoni tiegħu [2] dwar il-proposta għal Regolament rigward is-CPV, il-Kumitat tar-Reġjuni aċċenna li l-klassifikazzjoni tal-mediċini teħtieġ titjib u rrakkomanda l-użu tas-sistema tal-klassifikazzjoni "Anatomika Terapewtika Kemikali" (ATC) ("Anatomic Therapeutic Chemical" (ATC)) kif imħejjija mill-Organizzazzjoni Dinjija tas-Saħħa biex twettaq l-istruttura tas-CPV u l-kodiċi għall-prodotti mediċinali.
(6) Il-partijiet interessati u l-utenti tas-CPV resqu suġġerimenti speċifiċi għal titjib tas-CPV.
(7) L-aġġornament tal-kodiċi u ta’ l-istruttura tas-CPV għandhom ikunu riflessi fit-tabelli illustrattivi li juru l-korrispondenza bejn is-CPV u l-Klassifikazzjoni Ċentrali Proviżorja tal-Prodott (CPC Prov.) tan-Nazzjonijiet Uniti, il-Klassifikazzjoni Ġenerali Industrijali ta’ l-Attivitajiet Ekonomiċi fi ħdan il-Komunitajiet Ewropej (NACE Rev. 1) u n-Nomenklatura Magħquda (NM).
(8) Sabiex ikun hemm ċarezza, is-CPV għandha tkun mibdula kompletament kif ukoll it-tabella korrispondenti bejn is-CPV u s-CPC Prov. L-emendi kollha għall-kodiċi CPV jew id-deskrizzjonijiet tagħhom għandhom ikunu elenkati f’Anness separat ġdid għar-Regolament (KE) Nru 2195/2002.
(9) Id-dħul fis-seħħ tar-Regolament tal-Kummissjoni (KE) Nru 204/2002 tad-19 ta’ Diċembru 2001 [3] li jemenda r-Regolament tal-Kunsill (KEE) Nru 3693/93 dwar il-klassifikazzjoni ta’ l-istatistika tal-prodotti bl-attività (CPA) fil-Komunità Ekonomika Ewropea waslet li l-informazzjoni kif mogħtija fl-Anness II tar-Regolament (KE) Nru 2195/2002, li turi l-korrispondenza bejn is-CPV u s-CPA 96 issir mhux aktar ta’ użu,
(10) Il-Posizzjoni Komuni (KE) Nru 33/2003 ta’ l-20 ta’ Marzu 2002 adottata mill-Kunsill bil-għan li jadotta d-Direttiva tal-Parlament Ewropew u tal-Kunsill dwar il-kordinazzjoni tal-proċeduri għall-għoti ta’ kuntratti għal xogħlijiet pubbliċi, kuntratti għal fornimenti pubbliċi u l-kuntratti għas-servizzi pubbliċi [4] u l-Posizzjoni Komuni (KE) Nru 34/2003 ta’ l-20 ta’ Marzu 2003 adottata mill-Kunsill bil-għan li jadotta d-Direttiva tal-Parlament Ewropew u tal-Kunsill li tikkordina l-proċeduri għall-akkwist minn entitajiet li joperaw fis-setturi tas-servizzi ta’ l-ilma, l-enerġija, t-trasport u postali [5], l-oqsma tal-prodotti m’humiex stabbiliti permezz ta’ referenza għall-klassifikazzjoni ta’ l-istatistika tal-prodotti bl-attività (CPA).
(11) Għal dawn ir-raġunijiet, mhux xieraq li tkun aġġornata t-tabella ta’ korrispondenza bejn is-CPV u l-CPA 96 kif stabbilita fl-Anness II tar-Regolament (KE) Nru 2195/2002. Dak l-Anness għalhekk għandu jitħassar.
(12) Ir-Reġolament (KE) Nru 2195/2002 għandu għalhekk jiġi emendat kif xieraq,
(13) Il-miżuri li jipprovdi għalihom dan ir-Regolament huma bi qbil ma’ l-opinjoni tal-Kumitat Konsultattiv dwar l-Akkwisti Pubbliċi,
ADOTTAT DAN ID-REGOLAMENT:
Artikolu 1
Ir-Regolament (KE) Nru 2195/2002 huwa emendat kif ġej:
L-Anness I huwa mibdul bit-test stabbilit fl-Anness I ta’ dan ir-Regolament;
L-Anness II huwa mibdul bit-test stabbilit fl-Anness II ta’ dan ir-Regolament;
L-Anness III huwa mibdul bit-test stabbilit fl-Anness III ta’ dan ir-Regolament;
L-Anness IV huwa emendat bi qbil ma’ l-Anness IV ta’ dan ir-Regolament;
L-Anness V huwa emendat bi qbil ma’ l-Anness V ta’ dan ir-Regolament.
Artikolu 2
Dan ir-Regolament għandu jidħol fis-seħħ fl-għoxrin jum ta’ wara dak tal-pubblikazzjoni tiegħu fil-Ġurnal Uffiċjali ta’ l-Unjoni Ewropea.
Ir-Regolament tal-Kummisjoni (KE) Nru 317/2004
tat-23 ta’ Frar 2004
dwar l-adozzjoni ta’ derogi mid-disposizzjonijiet tar-Regolament (KE) Nr 2150/2002 tal-Parlament Ewropew u tal-Kunsill fuq statistiċi dwar l-iskart kif jirrigwarda l-Awstrija, Franza u l-Lussemburgu
(Test b’relevanza għaż-ŻEE)
IL-KUMMISSJONI TAL-KOMUNITAJIET EWROPEJ
Wara li kkunsidrat it-Trattat li jistabbilixxi il-Komunità Ewropea,
Wara li kkunsidrat ir-Regolament (KE) Nr 2150/2002 tal-Parlament Ewropew u l-Kunsill tal-25 ta’ Novembru 2002 dwar statistiċi(1) fuq l-iskart, b’mod partikolari l-Artikolu 4 [1] miġjub fih,
Wara li kkunsidrat it-talba li saret mill-Awstrija fit-30 ta’ Ġunju 2003,
Wara li kkunsidrat it-talba magħmula minn Franza fit-12 ta’ Gunju 2003,
Wara li kkunsidrat it-talba magħmula mill-Lussemburgu fil-25 ta’ Ġunju 2003,
Billi:
(1) Skond l-Artikolu 4(1) tar-Regolament (KE) Nr 2150/2002, derogi minn ċerti disposizzjonijiet ta’ l-Annessi ma’ dak ir-Regolament, jistgħu jingħataw mill-Kummissjoni waqt perjodu transitorju.
(2) Derogi ta’ dan it-tip għandhom jingħataw, fuq talba tagħhom, lill-Awstrija, Franza u l-Lussemburgu.
(3) Il-miżuri provduti f’dan ir-Regolament huma bi qbil ma’ l-opinjoni tal-Kumitat tal-Programm ta’ l-Istatistika stabbilit bid-Deċiżjoni tal-Kunsill 89/382/KEE, Euratom [2],
ADOTTAT DAN IR-REGOLAMENT:
Artikolu 1
1. Id-derogi li ġejjin mid-disposizzjonijiet tar-Regolament (KE) Nr 2150/2002 huma hawnhekk konċessi:
(a) L-Awstrija ingħatat derogi għall-produzzjoni ta’ riżultati li għandhom x’jaqsmu mat-Taqsima 8(1.1), partita 1 (agrikoltura, kaċċa u forestrija) ta’ l-Anness I.
(b) Franza ingħatat deroga għall–produzzjoni tar-riżultati marbuta mat-Taqsima 8(1.1), partita 1 (agrikoltura, kaċċa u forestrija), 2 (sajd) u 16 (attivitajiet servizzi) ta’ l-Annes I u dawk marbuta mat-taqsima 8(2) ta’ l-Anness II.
(ċ) Il-Lussemburgu ingħata deroga għall-produzzjoni tar-riżultati relatati mat-Taqsima 8(1.1), partita 1 (agrikoltura, kaċċa, u forestrija) u 2 (sajd) ta’ l-Annes I.
2. Id-derogi previsti fil-paragrafu 1 jingħataw biss rigward data mill-ewwel sena ta’ referenza, jiġifieri l-2004.
Wara li jiskadi il-perjodu transitorju, l-Awstrija, Franza u l-Lussemburgu għandhom jittrasmettu d-data mis-sena ta’ referenza, jiġifieri l-2006.
Artikolu 2
Dan ir-Regolament għandu jidħol fis-seħħ fl-għoxrin ġurnata wara l-pubblikazzjoni tiegħu fil-Ġurnal Uffiċjali ta’ l-Unjoni Ewropea.
